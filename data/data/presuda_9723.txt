<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.s2{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span>K.br. 123/12 </span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 171/11  od 27.07.2012.g. podnijet protiv okrivljenih Š. N. zbog krivičnog  djela protivpravno zauzimanje zemljišta iz čl. 254. st. 1. Krivičnog zakonika i  R. N. i  V.N. iz Rožaja, kao saizvršilaca,   zbog krivičnog djela  protivpravno zauzimanje zemljišta iz čl. 254. st.1. u vezi čl. 23. st. 2. Krivičnog zakonika,  nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, okrivljenih i njihovog branioca adv. Batrića Markovića, a u odsustvu uredno pozvanog Zaštitnika imovinsko pravnih interesa Crne Gore, dana  16.10.  2012. donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>						I</span>
</p>
<p class="p2"></p>
<p class="p4">
<span>Okrivljeni R. N., JMB .</span><span class="s2">,</span><span> od oca Dž. i majke A. rođene M., rođenog ..godine, u selu Seošnica, Opština Rožaje gdje i živi, državljanin Crne Gore, razumije crnogorski jezik a njegov jezik je bosanski, nezaposlen, oženjen, oca troje maloljetne djece, pismen, završio  osnovnu  školu, siromašnog imovnog stranja, neosuđivan.</span>
</p>
<p class="p4"></p>
<p class="p4">
<span>Okrivljeni  V. N., JMB ., od oca Dž. i majke A. rođene M., rođen ..godine, u selu Seošnica, Opština Rožaje, gdje i živi, državljanina Crne Gore, razumije crnogorski jezik a njegov jezik je bosanski, nezaposlen, oženjen, otac dvoje maloljetne djece, pismen, sa završenom SSS, siromašnog imovnog stanja, neosuđivan.</span>
</p>
<p class="p4"></p>
<p class="p4"></p>
<p class="p4">
<span>				KRIVI SU </span>
</p>
<p class="p4"></p>
<p class="p4">
<span>Što su:</span>
</p>
<p class="p4">
<span>neutvrđenog dana aprila mjeseca 2011. godine, u mjestu zvanom Beljevine, selo Seošnica, Opština Rožaje, zajednički, protivpravno zauzeli tuđe – državno zemljište i to dio katastarske parcele broj 719, upisane u listu nepokretnosti br. 9 KO Seošnica,  na ime Država Crna Gora - put, koja mjeri i graniči: sa sjeveroistočne  strane u dužini od 8.95 m, sa jugoistočne strane u dužini od 25,95 m(14,25 + 11,90)  i sa jugozapadne strane u dužini od 33,90 m, ukupne površine od 74 m2, na način što su postavili žičanu ogradu sa drvenim koljem i tako manifestovali volju protivpravnog zauzimanja zemljišta,</span>
</p>
<p class="p2"></p>
<p class="p4">
<span>- čime su, kao saizvršioci, izvršili  krivično djelo protivpravno zauzimanje zemljišta iz čl. 254. st. 1.  u vezi čl. 23. st. 2. Krivičnog zakonika.</span>
</p>
<p class="p2"></p>
<p class="p2">
<span>	pa im sud primjenom pomenutog zakonskog propisa i čl. 4, 13, 15, 32, 36, 42,52, 53, 54 Krivičnog zakonika i čl. 374. Zakonika o krivičnom postupku izriče </span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom im utvrđuje kaznu zatvora u trajanju od po 45 dana i istovremeno određuje da se kazna neće izvršiti ukoliko osuđeni u roku od jedne godine ne učine novo krivično djelo. </span>
</p>
<p class="p2"></p>
<p class="p2">
<span>	Da solidarno plate ovome sudu na ime troškova krivičnog postupka iznos od 176,00 eura.</span>
</p>
<p class="p2"></p>
<p class="p2">
<span>	Da plate na ime paušala iznos od po 30,00 eura.</span>
</p>
<p class="p2"></p>
<p class="p2">
<span>	Da vrate oštećenoj Državi Crnoj Gori  protiv pravno zauzeto zemljište u navedenim mjerama, granicama i površini, sve u roku od 15 dana po pravosnažnosti ove presude. </span>
</p>
<p class="p5"></p>
<p class="p5">
<span>				</span><span class="s1">II </span>
</p>
<p class="p2"></p>
<p class="p4">
<span>Prema okrivljenom  Š. N., JMB .</span><span class="s2">,</span><span> od oca R. i majke N. rođene K., rođenog ..godine, u selu Seošnica, Opština Rožaje, gdje i živi,  državljanina Crne Gore, razumije crnogorski jezik a njegov jezik je bosanski, nezaposlen , oženjen, otac  šestoro djece, pismen, završio osnovnu školu, siromašnog imovnog stanja, neosuđivan.</span>
</p>
<p class="p4"></p>
<p class="p3">
<span>OPTUŽBA SE ODBIJA</span>
</p>
<p class="p2">
<span>	Da je:</span>
</p>
<p class="p2"></p>
<p class="p4">
<span> neutvrđenog dana 2007 i  2008. godine, u mjestu zvanom Beljevine, selo Seošnica, Opština Rožaje, protivpravno zauzeo tuđe – državno zemljište i to dio katastarske parcele broj 719, upisane u listu nepokretnosti br. 9 KO Seošnica,  na ime Država Crna Gora - putevi, koja mjeri i graniči: sa sjeveroistočne  strane u dužini od 9,30 m, sa istočne strane u dužini od 3,70 m, sa jugozapadne strane u dužini od 10,30 m, i sa zapadne strane u dužini od 3,35 m, ukupne površine od 34 m2, na način što je sagradio objekat – kuću, koja je zahvatila dio puta i tako manifestovao volju protivpravnog zauzimanja zemljišta,</span>
</p>
<p class="p2"></p>
<p class="p2">
<span>	- čime bi  izvršio krivično djelo protivpravno zauzimanje zemljišta iz čl. 254. st. 1. Krivičnog zakonika.</span>
</p>
<p class="p2">
<span>	</span>
</p>
<p class="p2">
<span>	- jer se krivično  gonjenje ne može preduzeti zbog zastarelosti.</span>
</p>
<p class="p2"></p>
<p class="p2">
<span>	Troškovi krivičnog postupka padaju na teret posebnog razdjela budžeta za rad sudova, a o visini istih sud će odlučiti posebnim rješenjem, nakon podnijetog zahtjeva za naknadu troškova </span>
</p>
<p class="p2"></p>
<p class="p2">
<span>	Oštećena Država Crna Gora se radi ostvarivanja imovinsko pravnog zahtjeva upućuje na građansku parnicu. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 171/11  od 27.07.2012.g. protiv okrivljenih Š. N. zbog krivičnog  djela protivpravno zauzimanje zemljišta iz čl. 254. st. 1. Krivičnog zakonika (KZ) i  R. N. i  V. N. iz Rožaja, kao saizvršilaca,   zbog krivičnog djela  protivpravno zauzimanje zemljišta iz čl. 254. st.1. u vezi čl. 23. st. 2. KZ. </span>
</p>
<p class="p2"></p>
<p class="p2">
<span>	Na glavnom pretresu  Zamjenik   ODT-a    Armin Selmanović, je ostao pri podnijetom optužnom predlogu, te je predložio da sud okrivljene  oglasi  krivim zbog krivičnih djela koja su im optužbom stavljena na teret i da ih osudi na novčanu kaznu u iznosu od po 600,00 eura .</span>
</p>
<p class="p2"></p>
<p class="p2">
<span>	Na glavnom pretresu nije pristupio uredno pozvani, pa je sud pretres održao u njegovom odsustvu. Zaštitnik imovinsko pravnih interesa Crne Gore je dostavio pismeni podnesak u kojem je istakao da se pridružuje krivičnom gonjenju ODT-a u odnosu na okrivljene i predlaže da sud obaveže okrivljene da vrati oštećenoj protivpravno zauzeto zemljište,  </span>
</p>
<p class="p2"></p>
<p class="p2">
<span>	Branilac okrivljenih adv. Batrić Marković  je  u završnoj riječi  predložio da sud njegove branjenike oslobodi od optužbe, jer nijesu počinili krivična djela koja su im optužbom stavljena na teret.</span>
</p>
<p class="p2"></p>
<p class="p2">
<span>	Okrivljeni Š. N. u svojoj odbrani je istakao, da živi u selu Seošnica, Opština Rožaje. Da je  u toku 2007. i 2008.g. do avgusta mjeseca sagradio porodičnu kuću u selu Seošnica,Opština Rožaje, na svom imanju koje se vodi na ime njegovog sina Dž.. Pored ove kuće ranije je prolazio seoski put koji su mještani koristili  sezonski  za prolaz u proleće i jesen. Taj put je zatvoren prije 35 godina, kada je otvoren drugi put koji je sada u upotrebi. Istakao je da  kuću nije napravio na državnom zemljištu tj. na  seoskom putu i da je zauzeo ovaj put. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Okrivljeni R. N.  u svojoj odbrani je istakao,  da živi u selu Seošnica, Opština Rožaje. Da je okrivljeni Š. napravio novu kuću, negde 2007 i 2008.g. od kada nije izvodio nikakve radove. Kuću je napravio na svom zemljištu, tako da nije zauzeo državno zemljište. Istakao je da su on i njegov brat Vejsel aprila mjeseca 2011.g. obnovili staru ogradu  pored puta, koja se sastojala od šipražja i kleka i postavili žičanu ogradu na drvenom kolju, pored puta koji graniči sa njihovim imanjem, ali nijesu zauzeli put. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Okrivljeni V. N. u svojoj odbrani je istakao, da živi u selu Seošnica, Opština Rožaje. Da je okrivljeni  Š. u toku 2006. ili 2007.g. na njihovom imanju napravio  porodičnu kuću, a nije zauzeo državno zemljište-put.  Da drugi put prolazi preko njihovog imanja, koje je  do puta bilo ograđeno šifražjem, pa su on i njegov brat R. aprila ili maja  mjeseca 2011.g. uklonili raniju ogradu - šipražje i postavili  do puta žičanu ogradu na drvenom kolju  i sa ostalih strana ogradili njihovu parcelu da bi na istoj napasali krave, a nijesu zauzeli put. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Po ovoj krivičnopravnoj stvari sud je izveo dokaze, saslušao svedoke S. N., V. zv.B. N., E. N., H. N., pročitao nalaz i mišljenje vještaka geometra Vučete Mališića od 04.06.2012.g., zapisnik o uviđaju od 18.05.2012.g., dopis od Elektrodistribucije Rožaje od 24.09.2012.g.  i  izvršio uvid u izvod iz kaznene evidencije na ime okrivljenih, dok je odbio predlog Zamjenika ODT-a da se  izvede dokaz vještačenjem od strane vještaka građevinske struke i predlog okrivljenog i njegovog branioca da sud izađe na lice mjesta i izvrši uviđaj, te da se izvede dokaz  ponovnim vještačenjem od strane  vještaka  geometara, jer je našao da je činjenično stanje u dovoljnoj mjeri utvrđeno za presuđenje, već izvedenim dokazima, te bi se odlaganjem pretresa radi izvođenja predloženih dokaza samo nepotrebno odugovlačio postupak a time bi se stvorili i nepotrebni troškovi, a činjenično stanje bi ostalo neizmijenjeno. </span>
</p>
<p class="p2"></p>
<p class="p2">
<span> 	Svedok S.N. je izjavio,  da je okrivljeni Š. N. započeo izgradnju porodične kuće u selu Seošnica maja mjeseca 2010.g., i završio je   avgusta mjeseca iste godine. Ovu kuću je Š. izgradio na državnom zemljištu tj. na putu  i na taj način je uzurpirao put. Istakao je da je lično zatekao okrivljenog  Š. kada je gradio ovu kuću. Takođe je lično zatekao okrivljene R. i V. N. avgusta mjeseca 2011.g. kada su  ogradili žičanom ogradom na drvenom kolju dio puta koji prolazi kroz selo. Oni su predhodno uklonili dio stare ograde od sitnog rastinja, a dijelom i vrljiga i postavili novu ogradu od žice i kolja kojom su zauzeli dio puta. </span>
</p>
<p class="p2"></p>
<p class="p2">
<span>	Svedok V. zv.B. N. je izjavio, da su mu okrivljeni rođaci. Poznato mu jeda je okrivljeni Š. prije pet godina tj. 2007.g.  napravio kuću u mjesto zv. Beljevine,  do  stare kuće  na svom imanju, pored puta koji su ranije koristili mještani sela Seošnica za prolaz volujskom i konjskom zapregom, a od prije 37 do 40 godina niko ne koristi ovaj put. Poznato mu je i da je okrivljeni Vejsel Nurković ogradio svoju parcelu do drugog  puta, da bi napasao kravu na ovoj parceli, ali nije zauzeo put, niti je u ograđevinju zemljišta učestvovao okrivljeni R. N..  </span>
</p>
<p class="p2"></p>
<p class="p2">
<span>	Svedok  E. N. je izjavio da je rođak sa okrivljenim i poznato mu je da je okrivljeni Š. prije pet godina tj. 2007.g. napravio kuću na svom imanju pored stare kuće, pored koje je ranije postojao put koji je ukinut prije 35 do 40 godina, jer je otvoren drugi put koji prolazi kroz njihovo imanje, tako da nije zauzeo sporni put. Takođe mu je poznato da su na drugom dijelu  sinovci okrivljenog Š. ogradili imanje pored puta da bi napasali kravu, ali nijesu zauzeli ni taj put. </span>
</p>
<p class="p2"></p>
<p class="p2">
<span>	Svedok  H. N. je izjavio,  da su mu okrivljeni rođaci, poznato mu je da okrivljeni Š. ima staru kuću u selu Seošnice koja se nalazi pored puta koji su ranije koristili za prolaz, a od prije 25 do 30 godina niko ne koristi ovaj put, jer su otvorili drugi put koji i danas koriste. U blizini stare kuće, Š. je prije 6 godina tj. 2006.g. napravio novu kuću, ali nezna da li je istu sagradio na parceli koju su ranije koristili kao put ili ne, jer na tom dijelu put nije bio vidljiv ni za vrijeme kada se prolazilo istim u dužini od oko 100 m. Nezna da li su okrivljeni R. i V. zauzeli drugi  put   u mjestu zv. Beljevine, jer tim  putem nije prolazio više od dvije godine. </span>
</p>
<p class="p2"></p>
<p class="p4">
<span>Iz  nalaza i mišljenja vještaka geometra Vučete Mališića od 04.06.2012.g., vidi se da je izlaskom na lice mjesta utvrdio da je u mjestu zv. Beljevine, selo Seošnica podignut objekat - kuća koja se sastoji od prizemlja i sprata, neomalterisana, koja se nalazi sa istočne strane stare porodične kuće. Premjerom na terenu i upoređivanjem premjernih podataka sa podacima geodetskih planova, utvrdio je da kuća pada na tri parcele i to: na dio kat. parcele 407/1 kultura livada u površini od 39 m2 upisane u Listu nepokretnosti br. 133 KO Seošnica na ime Š.  N., na dio kat. parcele br. 722 po kulturi pašnjak 4 klase u površini od 20 m2 upisana u Listu nepokretnosti br. 231 na ime A. (Š.) N.  i  na dio kat. parcele br. 719 po kulturi put u površini od 34 m2 upisana u listu nepokretnosti br. 9. KO Seošnica na ime Država Crna Gora - putevi. Dio puta koji je zahvatila kuća mjeri i graniči:  sa sjeveroistočne  strane u dužini od 9,30 m, sa istočne strane u dužini od 3,70 m, sa jugozapadne strane u dužini od 10,30 m, i sa zapadne strane u dužini od 3,35 m, a što se vidi i iz skice lica mjesta koja je priložena uz nalaz i mišljenje vještaka.  Vještak je istakao da je na kat. parceli br. 719. upisano u Listu nepokretnosti br. 9. KO Seošnica na ime Država Crna Gora - puteve, postavljena žičana ograda na drvenom kolju   kojom je zauzet dio ove kat. parcele - put u površini od 74 m2, a u mjerama i granicama:  sa sjeveroistočne  strane u dužini od 8.95 m, sa jugoistočne strane u dužini od 25,95 m(14,25 + 11,90)  i sa jugozapadne strane u dužini od 33,90 m, a što se vidi i iz skice lica mjesta koja je priložena uz nalaz i mišljenje vještaka.  </span>
</p>
<p class="p2"></p>
<p class="p2">
<span>	Iz zapisnika o uviđaju od 18.05.2012.g., vidi se da je Zamjenik ODT-a prilikom izlaska na lice mjesta našao da je novosagrađena kuća udaljena od stare kuće Š. N. oko 30 m, da je preko puta kuće zasađeno osam  stabala jabuka u dva reda od po četiri. Da se zatim uputio  putem  koji vodi prema naselju Baza i našao da je postavljena žičana  ograda  na drvenom kolju, sa dva struka bodljikave žice na jednoj krivini gdje je put u uzbrdici. </span>
</p>
<p class="p2"></p>
<p class="p2">
<span>	Iz dopisa Elektrodistribucije Rožaje od 24.09.2012.g., vidi se da je uvidom u bazu podataka potrošača Dž. (Š.) N. utvrđeno da je nakon izvršenog internog tehničkog pregleda spoljašnjeg i unutrašnjeg priključka porodičnog objekta, kojom se potvrđuje tehnička ispravnost instalacije objekta i ispunjenje tehničkih  uslova iz izdate elektroenergetske saglasnosti  od 29.01. 2009.g. i elektroenergetske saglasnosti za priključenje na mreži od 22.04.2009.g.,  izvršeno je priključenje na mrežu pomenutog potrošača 24.04.2009.g. i isti je registrovan kod snadbijevanja, pod naplatnim brojem 17167118.  </span>
</p>
<p class="p2"></p>
<p class="p2">
<span>	Iz izvoda iz kaznene evidencije na ime okrivljenih, vidi se da isti do sada nijesu evidentirani kroz kaznenu evidenciju Ispostave Rožaje.</span>
</p>
<p class="p2"></p>
<p class="p2">
<span>	Cijeneći odbrane okrivljenih i sve izvedene dokaze, kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je nesumljivo utvrdio da su okrivljeni R. i V. N., kao saizvršioci,  izvršili krivično djelo  protivpravno zauzimanje zemljišta iz čl. 254. st. 1. u vezi čl. 23. st. 2. KZ i da su zato krivi i krivičnpravno odgovorni, a da  se krivično gonjenje  prema okrivljenom Š. N. nemože preduzeti zbog zastarelosti, te je prema istom optužba odbijena na osnovu čl. 372. st. 1. tač. 3. KZ. </span>
</p>
<p class="p2">
<span>	Naime, okrivljeni  R.  i V. N. nespore da u mjestu zv. Beljevine u selu Seošnica, Opština Rožaje poseduju parcelu koja graniči sa putem, te da su  aprila mjeseca 2011.g. ogradili svoju parcelu  žičanom ogradom  na drvenom kolju  na dijelu parcele koja graniči sa putom.</span>
</p>
<p class="p2"></p>
<p class="p2">
<span>	Iskaze okrivljenih R. i V. u ovom dijelu, sud je prihvatio obzirom da su isti potvrđeni iskazima svedoka S., E., a djelimično i V. N., te navoda iz zapisnika o uviđaju i nalaza i mišljenja vještaka geometra Vučete Mališića. Tako, svedok S. N. ističe da je lično zatekao okrivljene kada su postavljali ogradu, dok svedok   E. Nu.  navodi da su sinovci okrivljenog Š. ogradili imanje pored puta,  a svedok  V.N.  je istakao da  je samo okrivljeni V. postavio ogradu do puta. Iz  zapisnika o uviđaju i nalaza i mišljenja vještaka geometra  proizilazi da je vještak prilikom izlaska na lice mjesta našao predmetnu  ogradu na kritičnom mjestu , a što je konstatovano i u zapisniku o uviđaju. Iskaze imenovanih svedoka, u ovom dijelu, sud je prihvatio kao jasne, objektivne i uvjerljive, a pomenute navode iz zapisnika o uviđaju i nalaza i mišljenja vještaka, kao jasne i određene, tako da nema sumnje u drugačije činjenično stanje. </span>
</p>
<p class="p2"></p>
<p class="p2">
<span>	Međutim, okrivljeni R. i V.  se brane da u kritičnom periodu  nijesu zauzeli državno zemljište tj. put, već su ogradu postavili  pored  puta na granici sa njihovom  parcelom. </span>
</p>
<p class="p2"></p>
<p class="p2">
<span>	Iskaze ovih  okrivljenih, u ovom dijelu, sud nije prihvatio  obzirom da su isti neuvjerljivi, neobjektivni i ne nalaze oslonca u nalazu i mišljenju vještka geometra Vučete Mališića iz kojeg se nesumljivo utvrđuje da je predmetna ograda  postavljena  na dijelu kat. parcele br. 719. upisane u listu nepokretnosti br. 9. DO Seošnica na ime Država Crna Gora - put, tako da je postavljanjem ove ograde zauzet dio državnog zemljišta u površini od 74 m2, u mjerama i granicama: sa sjeveroistočne  strane u dužini od 8.95 m, sa jugoistočne strane u dužini od 25,95 m(14,25 + 11,90)  i sa jugozapadne strane u dužini od 33,90 m. Nalaz i mišljenje ovog vještaka, sud je prihvatio kao objektivan, uvjerljiv i stručan, a dovodeći isti u vezu sa iskazom svedoka S. N. u dijelu u kojem navodi da su okrivljeni R. i V. zauzeli  dio navedene parcele - puta, koji je sud prihvatio kao objektivan i uvjerljiv,  i navodima  iz skice lica mjesta, zaista se nedvosmisleno utvrđuje da su okrivljeni R. i V. u kritičnom periodu zauzeli državno zemljište - dio puta u navedenim mjerama, granicama i površini. </span>
</p>
<p class="p2"></p>
<p class="p2">
<span>	Sud je cijenio iskaze svedoka  B. N.i E. N. u dijelu u  kojem ističu da okrivljeni R. i V. nijesu zauzeli državno zemljište - put, u kritičnom periodu, ali njihove iskaze, u ovom dijelu, nije prihvatio, jer  isti ne nalaze oslonca u nalazu i mišljenju vještaka  geometra iz kojeg  se utvrđuje da je predmetno zemljište - put zauzet, postavljanjem ograde i u  iskazu svedoka S.N. koji je lično vidio kada su okrivljeni postavljali ogradu i zauzeli dio puta, tako da je očigledno da ovi svedoci nastoje da pomognu ovim  okrivljenim da izbegnu krivičnopravnu odgovornost. </span>
</p>
<p class="p2"></p>
<p class="p2">
<span>	Sud je cijenio i iskaz svedoka H. N. u dijelu u kojem ističe da nezna da li su R. i V. zauzeli predmetni put, jer istim nije prolazio u kritičnom periodu, pa je našao da isti nema uticaja na drugačiji zaključak suda, jer  ovom svedoku nijesu poznate odlučne činjenice u ovom dijelu. </span>
</p>
<p class="p2">
<span>	</span>
</p>
<p class="p4">
<span>Dakle, u postupku je utvrđeno da su okrivljeni R. i V. N., neutvrđenog dana aprila mjeseca 2011. godine, u mjestu zvanom Beljevine, selo Seošnica, Opština Rožaje, zajednički, protivpravno zauzeli tuđe – državno zemljište i to dio katastarske parcele broj 719, upisane u listu nepokretnosti br. 9 KO Seošnica,  na ime Država Crna Gora - put, koja mjeri i graniči: sa sjeveroistočne  strane u dužini od 8.95 m, sa jugoistočne strane u dužini od 25,95 m(14,25 + 11,90)  i sa jugozapadne strane u dužini od 33,90 m, ukupne površine od 74 m2, na način što su postavili žičanu ogradu sa drvenim koljem i tako manifestovali volju protivpravnog zauzimanja zemljišta. </span>
</p>
<p class="p4">
<span>Okrivljeni R. i V.  su u konkretnom slučaju postupali kao saizvršioci, jer su obojica učestvovali u izvršenju djela i kod njih je nesumljivo postojala svijest o zajedničkom djelovanju  u izvršenju krivičnog djela u smislu čl. 23. KZ. Takođe okrivljeni R. i V.  su  u izvršenju djela postupali  sa  umišljajem, jer su bili svesni svog djela, tj. svjesni da na opisani način zauzimaju tuđe zemljište i to su hteli. </span>
</p>
<p class="p4"></p>
<p class="p4">
<span>Iz ovakvog iznijetog i utvrđenog činjeničnog stanja, nesumljivo proizilazi da su u radnjama okrivljenih R. i V., sadržani svi bitni elementi  krivičnog djela protivpravno zauzimanje zemljišta iz čl. 254. st. 1.  u vezi čl. 23. st. 2. KZ, koje su izvršili kao saizvršioci.</span>
</p>
<p class="p4"></p>
<p class="p4">
<span> Sa navedenih razloga, sud nije prihvatio tezu odbrane branioca okrivljenih da okrivljeni R. i V. nijesu izvršili krivična djela koja su im optužbom stavljena na teret.</span>
</p>
<p class="p4"></p>
<p class="p4">
<span>Za izvršeno krivično djelo, sud je okrivljene R. i V. oglasio krivim i izrekao im uslovnu osudu utvrđujući im pri tom kaznu zavora u trjanju od po 45 dana i istovremeno odredio da se kazna neće izvršiti ukoliko isti u roku od jedne godine neizvrši novo krivično djelo. </span>
</p>
<p class="p4"></p>
<p class="p4">
<span>Prilikom izricanja ovakve vrste krivične sankcije, sud je imao u vidu stepen krivice ovih  okrivljenih, stpen nastupjele posledice,  okolnosti pod kojima je djelo izvršeno, cijeneći pri tom kao olakšvajuće okolnosti siromašno imovno stanje okrivljenih, njihovu raniju neosuđivanost i porodične prilike  - okrivljeni R. otac troje maloletne djece a okrivljeni V. otac dvoje maloletne djece, pa je sud u nedostatku otežavajućih okolnosti našao da je imalo mjesta ovakve vrste krivične sankcije, ubijeđen da će upozorenje uz prijetnju  kazne u dovoljnoj mjeri uticati na okrivljene da ubuduće ne vrše bilo kakva krivična djela. </span>
</p>
<p class="p4"></p>
<p class="p4">
<span>Na osnovu čl. 229. u vezi čl. 226. st. 2. tač. 2. ZKP, sud je obavezao okrivljene R. i V. da solidarno plate ovome sudu na ime troškova krivičnog postupka iznos od 176,00 eura, koji troškovi se odnose na ime troškova za vještačenje i izlazak na lice mjesta u postupku sprovođenja dokaznih radnji. </span>
</p>
<p class="p4"></p>
<p class="p4">
<span>Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog R. i V. da plate ovome sudu na ime paušala iznos od po 30,00 eura, a ovo imajući u vidu trajanje i složenost krivičnog postupka, kao i imovno stanje okrivljenih. </span>
</p>
<p class="p4">
<span> </span>
</p>
<p class="p2">
<span>	 Na osnovu čl. 240. ZKP, sud je obavezao okrivljene R. i V. da vrate oštećenoj Državi Crnoj Gori  protivprvno zauzeto zemljište u mjerama, granicama i površini kao u dispozitivu presude pod I. </span>
</p>
<p class="p2">
<span>	</span>
</p>
<p class="p2">
<span>	Sa izloženog odlučeno je kao u dispozitivu ove presude pod I </span>
</p>
<p class="p2">
<span>	Na osnovu iskaza okrivljenih Š. i R., utvrđeno je da je okrivljeni Š. sagradio porodičnu kuću u selu Seošnica, Opština Rožaje u mjestu Beljevine u toku 2007, 2008.godine. Ove  činjenice su u bitnom potvrdili i okrivljeni V. i svedoci V., E. i H. N., stim što je V.naveo da je kuća sagrađena u toku 2006 ili 2007.g., a  V. i E. u toku 2007 godine, dok je H. istakao da je kuća sagrađena u toku 2006.godine, što nedovodi u sumnju pravilnost  utvrđenog činjeničnog stanja u pogledu vremena izgradnje kuće  i izvršenja djela. </span>
</p>
<p class="p2"></p>
<p class="p2">
<span>	Iz nalaza i mišljenja vještaka geometra Mališić Vučete utvrđeno je da je  okrivljeni Š.  kuću sagradio dijelom  na Državnom zemljištu - putu tj.  na dijelu kat. parcele br. 719. upisane u Listu nepokretnosti br. 9. KO Seošnica na ime Država Crna Gora - putevi  i time zauzeo put u površini od 34 m2, a u mjerama i granicama kao u dispozitivu ove presude pod II. Nalaz i mišljenje ovog vještaka, sud je prihvatio kao objektivan i stručan, te potvrđen iskazom svedoka S.N. u dijelu u kojem ističe da je okrivljeni Š. zauzeo Državno zemljište - put izgradnjom ove kuće, tako da nema sumnje u drugačije činjenično stanje. </span>
</p>
<p class="p2"></p>
<p class="p2">
<span>	Sud je cijenio iskaze okrivljenih  Š., R. i V. N. i iskaze svedoka V.  i E. u dijelu u kojem ističu da okrivljeni Š.  nije zauzeo državno zemljište - put, ali njihove iskaze, u ovom dijelu, nije prihvatio, obzirom da su isti opovrgnuti nalazom i mišljenjem vještaka geometra iz kojeg se nesumljivo utvrđuje da je  kuća koju je sagradio okrivljeni Š. dijelom zahvatila i kat. parcelu br. 719 koja se vodi kao državna svojina - putevi u površini od 34 m2. </span>
</p>
<p class="p2"></p>
<p class="p2">
<span>	Sud je cijenio i iskaz svedoka S. N. u dijelu u kojem ističe da je okrivljeni Š. u toku 2010.g. sagradio kuću na pomenutom putu, ali njegov iskaz, u ovom dijelu, nije prihvatio jer je isti opovrgnut iskazima okrivljenih i svedoka V., E. i H. N. iz kojih se nesumljivo utvrđuje da predmetna kuća nije sagrađena u toku 2010.g., već ranije tj. najkasnije u toku 2007 i  2008.godine. </span>
</p>
<p class="p2"></p>
<p class="p2">
<span>	Dakle, u postupku je utvrđeno da je okrivljeni Š. zauzeo Državno zemljište - put u mjestu zv. Beljivine selo Seošnica, Opština Rožaje u površini od 34 m2, na kojem je sagradio objekat - kuću u toku 2007 i 2008.godine, a ne u toku 2010.godine kako je to navedeno u optužbi. Stoga je sud djelimično izmijenio činjenični opis djela u pogledu vremena tj.godine  izvršenja djela, tako što je umjesto 2010.godine, naveo kao vrijeme izvršenja djela 2007 i 2008.godinu, smatrajući da time nije povrijeđen identitet optužbe i presude. </span>
</p>
<p class="p2"></p>
<p class="p2">
<span>	Imajući u vidu utvrđeno činjenično stanje iz kojeg proizilazi da je okrivljeni Š. N.  u toku 2007 i 2008. godine izvršio krivično djelo protivpravno zauzimanje zemljišta, kada je  sagradio kuću na dijelu državnog zemljišta, da je  ODT je saslušao okrivljenog Š.  19.09.2011.g., na zapisniku Kt.br. 171/11, kada je preduzeo prvu procesnu radnju radi otkrivanja krivičnog djela i gonjenja učinioca, te da je  optužni predlog  protiv njega podnijet 27.07.2012.g., to je u konkretnom slučaju nastupila zastarelost krivičnog gonjenja. Naime, za krivično djelo protivpravno zauzimanje zemljišta iz čl. 254. st. 1. KZ propisana je novčana kazna ili zatvor do jedne godine. Članom 124.st. 1.tač. 7.KZ,  propisano je da se krivično gonjenje ne može preduzeti kad protekne dvije godine od izvršenja krivičnog djela, za koje se po zakonu može izreći kazna zatvora do jedne godine ili novčana kazna. Članom 125. propisano je da zastarijevanje krivičnog gonjenja potiče od dana kada je krivično djelo učinjeno i da se zastarijevanje prekida svakom procesnom radnjom koja se preduzima radi otkrivanja krivičnog djela ili otkrivanja i gonjenja učinioca. Pošto je od izvršenja krivičnog djela proteklo više od dvije godine, računajući do dana kada je ODT preduzeo prvu procesnu radnju saslušanjem okrivljenog, kada je prekinuta zastarelost krivičnog gonjenja, to je u konkretnom slučaju nastupila zastarelost krivičnog gonjenja u odnosu na okrivljenog  Šema Nurkovića, pa je sud  odbio optužbu u odnosu na istog, na osnovu čl. 372. st. 1. tač. 3. KZ,  jer se krivično gonjenje ne može preduzeti zbog zastarelosti. </span>
</p>
<p class="p2"></p>
<p class="p2">
<span>	Troškovi krivičnog postupka padaju na teret posebnog razdjela budžeta za rad sudova, a o njihovoj visini sud će odlučiti nakon podnijetog zahtjeva za naknadu troškova, shodno čl. 230 st.1, 5 i 6.  ZKP.</span>
</p>
<p class="p2"></p>
<p class="p2">
<span>	Na osnovu čl. 239. st. 3. ZKP, oštećena Država Crna Gora se radi ostvarivanja  imovinsko-pravnog zahtjeva upućuje na građansku parnicu. </span>
</p>
<p class="p2"></p>
<p class="p2">
<span>	Sa izloženog odlučeno je kao  u dispozitivu ove presude po II.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana  16.10.2012.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p6"></p>
<p class="p6"></p>
<p class="p6"></p>


</body>
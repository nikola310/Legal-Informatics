<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-size:14pt;font-family:'Arial'}
.span4{;font-size:14pt;font-family:'Arial';font-weight:800}
.span5{color:#FFFFFF;font-family:'Arial'}
.span6{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 225/11</span>
</p>
<p>&nbsp;</p>
<p>
<span class="span1">                                                                                                   </span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Viši sud u Podgorici,</span><span class="span2"> u vijeću sastavljenom od sudije Jović Dragoja, kao predsjednika vijeća, sudija Đuranović Dragane i Aleksić Snežane, kao članova vijeća, uz učešće namještenika suda Cupara Mile, kao zapisničara, u predmetu optuženog B.I.</span><span class="span1">,</span><span class="span2"> zbog krivičnog djela – teško djelo protiv bezbjednosti javnog saobraćaja iz čl. 348 st. 2 u vezi čl. 339  st. 1 Krivičnog zakonika Crne Gore, nakon održanog glavnog i javnog pretresa dana 01.12.2014. godine, kome su prisustvovali zastupnik optužnice Željko Tomković, zamjenik Višeg državnog tužioca u Podgorici, optuženi B.I. i njegov branilac B.Z., adv, iz Podgorice, </span><span class="span2">predstavnik oštećene porodice O.M., kao i punomoćnik predstavnika oštećene porodice M.D., adv. iz Podgorice</span><span class="span2">, donio je i 09.12.2014. godine javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OPTUŽENI B.I.</span><span class="span2">, JMBG ....., od oca M. i majke S., rodjene Dj., rodjen ... godine u P., sa prebivalištem u D., N.S., završio t.š., m., neoženjen, srednjeg imovnog stanja, državljanin Crne Gore, neosudjivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span2">Dana 11.08.2011. godine, okrivljeni B.I., oko 20,30 časova, u mjestu P., Opština D., nepridržavajući se saobraćajnih propisa iz člana 13 stav 1 i člana 200 stav 1 i 2 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim motornim vozilom marke "C.X.", reg. oznake PG ..., lokalnim putem D. - P., u pravcu P., pod dejstvom alkohola, u pripitom stanju, pri koncentraciji od 0,57 promila apsolutnog alkohola u krvi, nije obratio dužnu pažnju na pješake O.M. i B.M., koji su se nalazili na kolovozu, niti je preduzeo radnju izmicanja vozilom u lijevu stranu radi izbjegavanja kontakta sa pješakom - oštećenim O.M., uslijed čega je prednjim branikom vozila udario pješaka – oštećenog O.M. u predjelu desne potkoljenice i nabacio ga na prednji </span><span class="span2">dio vozila, da bi potom došlo do odbačaja tijela oštećenog O.M. u desnu stranu u odvodni kanal, kojom prilikom je oštećeni O.M. zadobio teške tjelesne povrede, pa je uslijed razorenja po život važnih moždanih centara i produžene moždine, zbog preloma kostiju glave kod oštećenog na licu mjesta nastupila smrt, kojom prilikom je okrivljeni B.I. u odnosu na osnovno krivično djelo postupao sa eventualnim umišljajem, jer je bio svjestan da upravljajući vozilom, pod dejstvom alkohola, u pripitom stanju, te neobraćanjem dužne pažnje na pješake koji se nalaze na kolovozu može ugroziti javni saobraćaj i tako dovesti u opasnost živote ljudi, pa je na to pristao, dok je u odnosu na težu posljedicu - smrt oštećenog O.M. postupao sa svjesnim nehatom, jer je znao da njegovim radnjama takva posljedica može nastupiti, ali je olako držao da do toga neće doći, </span>
</p>
<p>&nbsp;</p>
<p>
<span class="span2">čime je izvršio krivično djelo - teško djelo protiv bezbjednosti javnog saobraćaja iz člana 348 stav 2 u vezi člana 339 stav 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">pa ga sud, primjenom navedenih zakonskih propisa, te čl. 36, 42 i 51 Krivičnog zakonika Crne Gore i čl. 374 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O  S  U  Đ  U  J  E</span>
</p>
<p>&nbsp;</p>
<p>
<span class="span2">na kaznu zatvora u trajanju od 3 /tri/ godine i 6 /šest/ mjeseci, u koju mu se uračunava vrijeme lišenja slobode od  28.08.2011. do 30.08.2011. godine.</span>
</p>
<p>&nbsp;</p>
<p>
<span class="span2">Obavezuje se optuženi da na ime troškova krivičnog postupka, uplati u korist budžeta Crne Gore, iznos od 2.885,75€, a na ime sudskog paušala 150,00 eura, u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span2">Predstavnik oštećene porodice pokojnog O.M., se upućuje da imovinskopravni zahtjev za naknadu štete u cjelini ostvaruje u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Više državno tužilaštvo u Podgorici optužnicom </span><span class="span2">Kt. br. 160/11-2 od 01.12.2011. </span><span class="span3"> </span><span class="span2">godine</span><span class="span2">, koju je zastupao pomenuti zamjenik i precizirao na zapisniku o glavnom pretresu od 01.12.2014. godine, stavilo je na teret optuženom B.I.  izvršenje krivičnog djela – teško djelo protiv bezbjednosti javnog saobraćaja iz čl. 348 st. 2 u vezi člana 339 st .1 Krivičnog zakonika Crne Gore, kako je to  opisano u izreci presude. </span>
</p>
<p>&nbsp;</p>
<p>
<span class="span2">Sud je u dokaznom postupku saslušao vještaka saobraćajne struke Č. M., koji je branio pisani nalaz i mišljenje od </span><span class="span2">15.08.2013.</span><span class="span2">godine, vještaka saobraćajne struke Č.G., koji je branio pisani nalaz i mišljenje od 09.11.2012. godine,</span><span class="span3"> </span><span class="span2">kao i predstavnika Komisije vještaka Fakulteta tehničkih nauka - Departmana za </span><span class="span2">saobraćaj N.S., stalnog sudskog vještaka saobraćajne struke,  prof. dr K. S., dipl. ing. za saobraćaj iz R.S., koji je branio pisani nalaz i mišljenje te komisije od 04.09.2014. godine, te je u skladu sa zakonom pročitao iskaz svjedoka B.M.,</span><span class="span1"> </span><span class="span2">obdukcioni nalaz vještaka sudsko medicinske struke prof. dr Š.M. S. br. 116/2011 od 29.08.2011. godine i njegova izjašnjenja na glavnom pretresu od  30.11.2012. i 28.02.2013. godine, nalaz i mišljenje sudskog vještaka medicinske struke B. dr B. od 04.10.2011. godine, nalaz i mišljenje vještaka saobraćajne struke P.B., nalaz i mišljenje stalnog sudskog vještaka trasološke struke G. D., broj 3669/11 od 27.09.2011. godine i njegovo izjašnjenje na glavnom pretresu od  05.10.2012. godine,  nalaz i mišljenje vještaka medicinske struke neuropsihijatra prof. dr S.M. od 11.03.2013. godine i njegovo izjašnjenje na zapisniku o glavnom pretresu od 05.07.2013. godine, zapisnik o uvidjaju istražnog sudije Osnovnog suda Danilovgrad Kri. br. 189/11 od 28.08.2011. godine, službenu zabilješku Uprave policije - Ispostava Danilovgrad od 29.08.2011. godine, Izvještaj Kliničkog centra Odjeljenja za sudsku medicinu broj 1320 od 30.08.2011. godine o analizi alkohola u krvi okrivljenog B.I.</span><span class="span4">,</span><span class="span2"> Izvještaj Kliničkog centra Crne Gore - Odjeljenja za sudsku medicinu br.1322 od 30.08.2011.godine o analizi alkohola u krvi kod pokojnog O.M., Izvještaj Uprave policije - Forenzičkog centra Danilovgrad br.3669/11 o trasološkom vještačenju sijalica, zapisnik D.O.O. Auto moto D. br. 1919 od 02.09.2011. godine o vanrednom tehničkom pregledu putničkog motornog vozila marke "C.X." 2,0 reg. br. ...,</span><span class="span4"> </span><span class="span2">izvještaj Uprave policije - Područne jedinice Podgorica br. 29-245/11-28413/2-4623 od 08.11.2011. godine iz kaznene evidencije za okrivljenog B.I.</span><span class="span4">, </span><span class="span2">te izvršio uvid u fotodokumentaciju Uprave policije - Ispostava Danilovgrad broj 50-04-240/11-159,  kao i u skicu lica mjesta saobraćajne nezgode.</span>
</p>
<p>&nbsp;</p>
<p>
<span class="span1">Optuženi B.I.</span><span class="span2"> u odbrani, koju je iznio pred policijskim službenikom, tužiocem i na glavnom pretresu, nije sporio da je bio učesnik saobraćajne nezgode koja se dogodila 11.08.2011. godine, oko 20,30 časova, u mjestu P., Opština D. i da je tom prilikom upravljao putničkim motornim vozilom marke "C.X." 2,0 reg. br. ..., lokalnim putem D. - P., u pravcu P. Prije nego što se uključio u saobraćaj nalazio se u svojoj kući, u N.s. u D., sa prijateljima i tu je, uz roštilj, popio 2 - 3 flaše piva, zapremine 0,5l, u veoma kratkom vremenskom intervalu. Prvo pivo je popio oko 20,00 časova i nije ispio do kraja treće pivo, jer je žurio na slavu, kod jednog svog prijatelja koji živi u T. </span>
</p>
<p>&nbsp;</p>
<p>
<span class="span2">Na pomenutoj dionici puta koji je prav i u dnevnim uslovima, kako je i sam rekao, pregledan više stotina metara, vozio je brzinom 50 - 60 km/h i znao je da na tom dijelu puta postoji znak ograničenja brzine 50 km/h. Mjesto gdje se dogodila nezgoda nije bilo osvijetljeno. Na udaljenosti od  par stotina metara iz suprotnog pravca uočio vozilo, za koje nije mogao da se izjasni pod kojim se upaljenim svjetlima kretalo. Vozio je po suvom vremenu i kada je uočio vozilo isključio je duga svjetla i nastavio da se kreće brzinom od 50 - 60 km/h, sa upaljenim kratkim - oborenim svjetlima.  Optuženi tvrdi da je, tek u fazi mimoilaženja, na udaljenosti od 1-2 ili 4-5 metara, uočio dva pješaka koji su se ledjima okrenuti kretali u istom pravcu, jedan pored drugog, desnom stranom kolovoza, zato što </span><span class="span2">na tom dijelu puta "nema trotoara". Optuženi je naglasio da su bili obučeni u tamnu odjeću i na 10-tak metara, prije mimoilaženja, zasmetali su mu farovi tog vozila i tek tada je zbog zaslijepljenosti uočio pješake i pokušao da izbjegne nalet skretanjem vozila u lijevu stranu. Ocijenio je da zbog vremensko prostorne udaljenosti ne može kočenjem izbjeći nezgodu. Medjutim, nije uspio ni da skretanjem u lijevu stranu izbjegne nalet, nego je prednjim desnim dijelom vozila ostvario kontakt sa jednim od pješaka, nakon čega se njegovo tijelo našlo po desnoj strani šoferšajbne i glavom udarilo u desni stub na kojem je pričvršćena. Nije se mogao izjasniti šta se dalje dešavalo, ali pretpostavlja da ga je odbacio van kolovoza, po desnoj strani, u jedan kanal u kome ga je kasnije i pronašao.  Nakon ostvarenog kontakta, poslije nekih 20 metara, uspio je kočenjem da zaustavi vozilo i nakon izlaska je ugledao djevojku koja je kukala i plakala, te je uz pomoć svjetla sa uključenog mobilnog telefona pronašao pješaka u kanalu pored puta. Pokušao je da mu ukaže prvu pomoć, nakon čega su ubrzo došla kola hitne pomoći i policija koji su ga potom prevezli do P.</span>
</p>
<p>&nbsp;</p>
<p>
<span class="span1">Svjedokinja B.M.</span><span class="span2"> je potvrdila riječi optuženog o mjestu i vremenu ove saobraćajne nezgode naglašavajući da se sa pokojnim O.M., bratom od ujaka, kretala desnom stranom u pravcu P., jer su namjeravali da odu do njegovog placa, na kome je pravio kuću, kako ne bi u P. sat vremena čekali prevoz na autobuskom stajalištu, na kome su se našli oko 20,35 časova. Držali su se za ruke i M. se kretao uz liniju koja označava "kraj kolovoza" dok je ona išla "zemljanim putem". U jednom trenutku, kako je rekla, nešto je odgurnulo i pala je u kanal sa desne strane puta. Nije bila svjesna šta se dešava. Ustala je i vidjevši, da pored puta nema M. počela je da ga traži i doziva. Ugledala je jedno vozilo na udaljenosti od stotinjak metara i pretpostavila, da je M. udario vozač koji je izlazio iz tog vozila. Nastavila je da traži M. i kada je vozač prišao, uhvatio se za glavu i pitao "u šta je bio obučen". Sjeća se da mu je odgovorila "u bijelo, u bijelo" i nakon toga su nastavili da ga traže, ali ga je nešto kasnije pronašao čovjek koji je izašao iz drugog vozila, u kanalu ispod jednog potpornog zida. </span>
</p>
<p>&nbsp;</p>
<p>
<span class="span2">Kroz odgovore na postavljena pitanja upotpunila je svoj iskaz tvrdnjom da je vozilo koje je udarilo M. naišlo iz pravca D. i kretalo iza njihovih ledja, kao i da se prije tog udara na tom mjestu nijesu nalazila niti dolazila vozila iz suprotnog pravca. Precizno je pojasnila, da je M. te noći bio obučen u bijele bermude, majicu bijele boje i plave papuče, dok je ona bila u sivoj majici, sivom šortsu i crnim baletankama. Takodje je navela, da nije čula nailazak vozila, da je bila slaba vidljivost i kada je rekla, da je "nju nešto gurnulo", mislila je na to, pošto je držala M., da je on od siline udara svojim tijelom i nju odgurnuo u kanal pored puta.</span>
</p>
<p>&nbsp;</p>
<p>
<span class="span1">Iz sadržine</span><span class="span2"> </span><span class="span1">zapisnika o uviđaju istražnog sudije Osnovnog suda u D., Kri. br. 189/11 od 28.08.2011. godine,</span><span class="span2">  proizilazi da je na lice mjesta u mjestu  P., Opština D.,  izašao nakon obavještenja od strane policijskih službenika, da se na tom putu u 20,36 časova dogodila saobraćajna nezgoda u kojoj su učestvovali  optuženi B.I. i kao pješaci smrtno stradali O.M., i nepovrijedjena B.M. U zapisniku </span><span class="span2">je konstatovano da je u vrijeme nezgode bila noć, toplo i sparno, suv kolovoz, pregledan više stotina metara na kome je izvučena bijela isprekidana linija. Njegova širina u zoni nezgode je 6,85 metara, sa širinom zemljanih proširenja sa obje strane od 0,80 metara i odvodima za atmosfersku vodu. Na tom dijelu put je pregledan više stotina metara i postoji znak ograničenja brzine 50 km/h.</span>
</p>
<p>&nbsp;</p>
<p>
<span class="span2">Širina kolovoza u zoni nezgode je 6,85m, sa zemljanim proširenjima, na obje strane, širine 0,80m, i odvodima za atmosfersku vodu. Vozilo marke ''C.'' se nalazilo zaustavljeno na desnoj kolovoznoj traci, u pravcu svog kretanja prema S., tako da je zadnji lijevi točak vozila bio udaljen od ST za 1,20, a od OP za 3,70, dok je prednji lijevi točak vozila bio udaljen od ST za 4m, a od OP za 3,60m. U kanalu za odvod atmosferskih voda, po desnoj strani kolovoza, vidljivi su tragovi crvene boje nalik na krv, udaljeni od ST za 8m, a od OP za 9,20, koji trag je neposredno na betonskom mostu koji se nalazi u kanalu, dok je drugi trag na zemljanoj podlozi kanala udaljen od ST za 8,20, a od OP za 9,10. Po desnoj kolovoznoj traci nalazili su se rasuti tragovi laka i plastike po kolovozu, koji tragovi idu na rastojanju od ST za 33m (prema D.), odnosno 16,50m od ST (prema P.). Na vozilu su uočena oštećenja u predjelu prednjeg branika, u vidu polomljenog desnog fara, ulubljenosti poklopca motora, stuba krova, krova, te prednjeg vjetrobranskog stakla po desnoj strani, na kojoj su zatečeni tragovi kose i krvi.</span>
</p>
<p>
<span class="span2">U zapisniku je konstatovano, da je istražni sudija obaviješten od policijskih službenika, da se kod B.I. nakon alkotestiranja, pokazalo prisustvo alkohola u organizmu od 0,74 promila, te je dat nalog da se od istog uzmu krv i urin i izvrši vanredni tehnički pregled vozila, vještače sijalice oba fara i izvrši obdukcija tijela tragično stradalog O.M. </span>
</p>
<p>
<span class="span2">Krim. tehničar je sačinio foto-elaborat i skicu lica mjesta, koji čine sastavni dio zapisnika i prikazuju bliži izgled lica mjesta i ostavljene tragove.</span>
</p>
<p>&nbsp;</p>
<p>
<span class="span1">Istovjetna utvrdjenja proizilaze i iz</span><span class="span2"> </span><span class="span1">službene zabilješke UP - Ispostava D. od 29.08.2011. godine, </span><span class="span2">koja je takodje sačinjene povodom ove  saobraćajne nezgode, od strane policijskih službenika Ispostave D. sa konstatacijom da je lice mjesta obezbjedjivano do 22,35 časova, kada je i završen uvidjaj od strane ovlašćenih lica. </span>
</p>
<p>&nbsp;</p>
<p>
<span class="span2">Na osnovu </span><span class="span1">izvještaja UP - Forenzičkog centra u Danilovgradu, br.3669/11 o trasološkom vještačenju sijalica</span><span class="span2"> desnog polomljenog fara (oboreno i veliko svijetlo) i sijalice lijevog fara (oboreno i veliko svijetlo) je  konstatovano, da je  pregledom sijelice desnog polomljenog fara - H1 sa jednim vlaknom (55W), namijenjena za veliko, oboreno ili svijetlo za maglu, sa natpisom ’’Blick H1 12V 55 W’’, kod koje je polomljen stakleni balon i nedostaje žarna nit, mikroskopskim pregledom metalnog grla uočeni su tragovi nagorelosti.</span>
</p>
<p>
<span class="span2">Sijalica desnog polomljenog fara - veliko svijetlo je halogena sijalica, H1 sa jednim vlaknom (55W), namijenjena za veliko, oboreno ili svijetlo za maglu, sa natpisom ’’Wurth H1 12V 55W’’, kod koje je žarna nit prekinuta na oba kraja, mikroskopskim pregledom nije uočena deformacija spiralnog dijela žarne niti.</span>
</p>
<p>
<span class="span2">Sijalica lijevog fara - oboreno svijetlo je halogena sijalica H1 sa jednim vlaknom (55W), namijenjena za veliko, oboreno ili svijetlo za maglu, sa natpisom ’’Wurth H1 12V 55W’’, kod koje je pregledom sijalice uočena nagorelost i blaža deformacija spiralnog dijela žarne niti.</span>
</p>
<p>
<span class="span2">Sijalica lijevog fara-veliko svijetlo je halogena sijalica H1 sa jednim vlaknom (55W), namijenjena za veliko, oboreno ili svijetlo za maglu, sa natpisom ’’Hella Germany H1 12V 55 W’’, kod koje je utvrđena provodljivost. Mikroskopskim pregledom sijalice nije uočena deformacija spiralnog dijela žarne niti. Na kraju ovog izvještaja navedeno je da su u trenutku saobraćajne nezgode u vozilu ’’C.’’, reg. oznaka PG ..., oborena svijetla oba fara bila u režimu rada, što nije slučaj sa velikim svijetlima. </span>
</p>
<p>&nbsp;</p>
<p>
<span class="span2">Iz sadržine </span><span class="span1">zapisnika DOO Auto moto D. br. 1919 od 02.09.2011. godine, o vanrednom tehničkom pregledu pmv marke "C.X. ..", reg. br. ..., </span><span class="span2">proizilazi da je navedeno vozilo neispravno zbog utvrdjenog koeficijenta  sile kočenja pomoćne - parkirne kočnice, ali je u vezi te činjenice vještak saobraćajne struke P.B. naveo da  prema tehničkim normativama Pravila o bezbjednosti saobraćaja na putevima, najmanja propisana vrijednost kočionog koeficijenta za putničko vozilo na radnoj kočnici je 55%, pa činjenica da je kočioni koeficijent putničkog vozila ''C.'' bio 3,44% iznad minimalno dopuštene vrijednosti dovela je do zaključka o po toj osnovi tehnički ispravnom kočionom mehanizmu radne kočnice.  Drugi uslov koji kočioni mehanizam mora da zadovolji jeste, da razlika sile kočenja na točkovima iste osovine ne smije biti veća od 20%, i po osnovu razlike u kočionim silama,  ovaj vještak je zaključio da je kočioni mehanizam putničkog vozila ''C.'' tehnički ispravan.</span>
</p>
<p>&nbsp;</p>
<p>
<span class="span2">Ovaj</span><span class="span1"> </span><span class="span2">vještak</span><span class="span1"> </span><span class="span2">koji je u medjuvremenu preminuo,</span><span class="span1"> </span><span class="span2">je nadalje u svom pisanom nalazu i mišljenju od  21.11.2011. godine, naveo, da su pri naletu na pješaka  nastala oštećenja prednjeg branika po desnoj strani, polomljenosti desnog fara, ulubljenja poklopca motora, stuba krova, krova i prednjeg vjetrobranskog stakla po desnoj strani, gdje su zatečeni tragovi kose i krvi, te je zaključio da se kritičnom prilikom putničko vozilo ''C.', neposredno prije i u trenutku naleta na pješaka, kretalo brzinom od 69,3 km/h, dok su se pješaci su se kretali normalnim hodom, držanjem za ruke, i prema istraživanjima Instituta za saobraćajno-tehničko vještačenje, prosječna brzina takvog kretanja je 4,9 km/h. Nadalje je naveo da je mjesto primarnog kontakta (nalet vozila ''C.'' na pješaka) bilo je na oko 0,30m lijevo od desne ivice kolovoza, u poprečnom smislu i na oko 6,70m ispred prvih tragova rasutih komadića stakla i plastike, u poprečnom smislu. U trenutku kontakta i naleta pješak je bio okrenut leđima čeonoj regiji putničkog vozila ''C.''. Primarni kontakt je ostvaren u čeonom regionu (prednji branik) sa donjim ekstremitetima pješaka. U sekundarnoj fazi sudarnog procesa tijelo pješaka je nabačeno na poklopac motora i vjetrobransko staklo. Potom je tijelo pješaka odbačeno naprijed i desno u kanal za vodu, kada su na istom nastale tercijarne ozljede. Neposredno pred nastanak nezgode putničko vozilo ''C.'' se kretalo lokalnim putem iz pravca D. u smjeru P. Pješak se kretao sa sestrom </span><span class="span2">desnom stranom kolovoza u smjeru P., zahvatajući dio operativne površine kolovoza od oko 0,70m.</span>
</p>
<p>
<span class="span2">Zaustavni put putničkog vozila ''C.'', sa kočionom efikasnošću i usporenjem koje je moglo postići, kritičnom prilikom bilo bi 51,39m, a vrijeme zaustavljanja bi bilo 4,3sek. Nesporno je utvrđeno da je kritičnom prilikom  vozač putničkog vozila ''C.'' mogao primijetiti pješka na kolovozu koji je bio obučen u odjeću bijele boje, na podužem ostojanju od 38,00m.</span>
</p>
<p>
<span class="span2">Bezbjedna brzina pri kojoj je na putu od 38,00m vozač putničkog vozila ''C.'' mogao da zaustavi svoje vozilo je bila 57,27 km/h. Bočno izmicanje u lijevo od 0,70m, kako bi izbjegao nalet na pješaka, vozač putničkog vozila ''C.'' je mogao izvršiti kritičnom prilikom na putu od 20,55m, što bi vremenski trajalo 1,36m.</span>
</p>
<p>
<span class="span2">Vještak je pojasnio, da u zoni nastanka nezgode, pored operativne površine kolovoza, sa lijeve i desne strane, postoje bankine (zemljani pojasevi), širine poprečnog profila 0,80m, i da se radilo o površini  pogodnoj za kretanje pješaka. Kako se pješak kritičnom prilikom kretao desnom stranom, zahvatajući i dio operativne površine kolovoza u širini od oko 0,70m, on je takvo kretanje pješaka, sa saobraćajno sigurnosnog stanovišta, okarakterisao nebezbjednim, sa naglaskom da su  trebali da se kreću jedan iza drugog i to zemljanim pojasom sa lijeve strane kolovoza, te da u takvom njihovom ponašanju postoje propusti  koji su prema njegovom mišljenju doprinijeli nastanku ove saobraćajne nezgode. </span>
</p>
<p>&nbsp;</p>
<p>
<span class="span2">Kako je ovaj vještak, u medjuvremenu preminuo, sud je nakon podnijetog optužnog akta radi razjašnjenja svih relevantnih pitanja u vezi odlučnih činjenica vezanih za nastanak ove saobraćajne nezgode angažovao novog </span><span class="span1">vještaka saobraćajne struke</span><span class="span2"> </span><span class="span1">Č.G. </span><span class="span2">koji je</span><span class="span1"> </span><span class="span2">a</span><span class="span2">nalizirajući lokaciju tragova na kolovozu i uzevši u obzir dimenzije kolovoza i "C.", lokacije deformacija na "C.", položaj krvi pješaka van kolovoza, lokacija stakla, laka i plastike na kolovozu, zaključio, da je  mjesto kontakta bilo na desnoj saobraćajnoj traci 0,5 - 0,7m lijevo od desne ivice kolovoza smjera kretanja vozila i pješaka. Na osnovu formule označene u tom nalazu vještak je kroz vremensko prostornu analizu nezgode naveo da se vozilo "C." neposredno prije i u trenutku naleta na pješaka kretalo brzinom od 68 km/h, dok je  na osnovu opisa kretanja pješaka i njihove starosne kategorije naveo da je ona iznosila 5,5 km/h. Vještak je pojasnio da se mjesto kontakta u podužnom smislu nalazi ispred prvih kristala stakla na kolovozu posmatrano od smjera kretanja "C." na udaljenosti od 7,5 metara, te da su pješaci u trenutku udara bili ledjima okrenuti ka "C.", s napomenom da se stradali pješak kretao kolovozom, a pored njega nepovrijedjeni pješak "zemljanom površinom". Nadalje je vještak u svom zaključku naveo da je </span><span class="span2">vozač ,,C.’’  mogao shvatiti opasnost od sudara kada je njegovo vozilo bilo udaljeno od mjesta kontakta za više od 20,76m i da je u toj situaciji mogao izbjeći sudar zaustavljanjem vozila prije dospijevanja do mjesta kontakta, pod uslovom da se nije kretalo brzinom većom od 39km/h. Takodje je pojasnio da je vozač "C." pri noćnim uslovima vožnje, sa oborenim svijetlima, mogao da primijeti pješake na udaljenosti od oko 26 metara i kako je uredjaj za kočenje bio ispravan, tada bi bezbjedna brzina za vidljivost sa tim svijetlima, iznosila 45,56 km/h. Sa iznijetog, vještak je</span><span class="span1"> </span><span class="span2">mišljenja</span><span class="span1"> </span><span class="span2">da je predmetna nezgoda nastupila kao posljedica propusta i nedovoljne pažnje od strane vozača "C.", koji  </span><span class="span2">nije pri ulazu u zonu smanjene vidljivosti na putu, smanjio i brzinu za te uslove vidljivosti, iako je zato imao prostorno vremenskih mogućnosti. </span>
</p>
<p>
<span class="span2">Vještak je analizirao i varijantu nailaska "ususretnog" vozila, pa je naglasio da  vozač  prilikom njegovog uočavanja nije smanjivao brzinu iako je imao vremensko prostornih mogućnosti, te da ukoliko tog vozila nije bilo, vozač "C." je imao obavezu da upravlja vozilom  sa upaljenim dugim svijetlima i tada bi mogao primijetiti pješake sa udaljenosti veće od dužine zaustavnog puta i pravovremenim reagovanjem na kočioni sistem ili bočnim izmještanjem ulijevo, izbjeći  nezgodu.</span>
</p>
<p>
<span class="span2">Na kraju je naveo da je stradali pješak, mogao koristiti za kretanje zemljanu površinu koja se nalazi sa desne strane kolovoza u smjeru njegovog kretanja, čime bi nezgoda  bila izbjegnuta, ali je naveo da navedeni propust u ponašanju i kretanju stradalog pješaka se ne može  dovesti u uzročnu vezu sa nastankom predmetne saobraćajne nezgode.</span>
</p>
<p>&nbsp;</p>
<p>
<span class="span1">Na glavnom pretresu od 30.11.2012. godine vještak Č.G.</span><span class="span2"> je u  cjelosti ostao pri datom nalazu i mišljenju od 09.11.2012. godine,  i na osnovu povreda pješaka zaključio da se radilo o djelimičnom zahvatu pješaka, odnosno udaru u zadnju stranu lijeve potkoljenice, nakon čega je  došlo do rotacije pješaka u smjeru kretanja kazaljke na satu, i potom njegovog kontakta sa desnim prednjim stubom i desnim retroviziorom, te odbacivanja tijela pješaka ukoso, u desno, posmatrano u smjeru kretanja automobila.</span>
</p>
<p>&nbsp;</p>
<p>
<span class="span2">On je nadalje pojasnio, da oborena svjetla  imaju snop u dužini od oko 35 -40 metara i u slučaju nepostojanja ususretnog vozila, to bi značilo, da je pješak mogao biti primjetan za vozača "C." na udaljenosti od oko 35 - 40 metara. </span>
</p>
<p>&nbsp;</p>
<p>
<span class="span2">Takodje je naveo, da ukoliko nije bilo ususretnih vozila, tada je vozač "C." imao potrebu da vozi sa upaljenim dugim svjetlima i tada bi pješaci za vozača "C." bili primjetni sa udaljenosti veće od dužine zaustavnog puta i ne manjoj od 90 - 100 metara.</span>
</p>
<p>
<span class="span2">Ukoliko nije bilo ususretnih vozila a vozač "c." vozio je svoje vozilo sa uključenim oborenim kratkim svjetlima, tada bi brzina izbjegavanja sudara sa pješakom bila svaka manja od 56 km/h.</span>
</p>
<p>
<span class="span2">U vezi kontakta vozila i pješaka vještak je pojasnio da se  u saobraćajno tehničkom vještačenju proučava i odbačaj tijela pješaka, nakon kontakta sa automobilom, zavisno od toga kojim dijelovima automobil kontaktira pješaka</span><span class="span1">, </span><span class="span2"> a što se zaključuje na osnovu lokacije tijela pješaka nakon nezgode i deformacija automobila.</span><span class="span1"> </span><span class="span2">Naglasio je da se sve ovo radi u saglasnosti sa vještacima  medicinske struke koji mogu dati mišljenje, da li je pješak bio u raskoraku, da li je prelazio kolovoz sa lijeve u desnu stranu ili je bio u statičnom položaju i slično. S tim u vezi je podsjetio, da je u  svom nalazu konstatovao, da se pješak kretao paralelno sa uzdužnom osom kolovoza uz desnu ivicu i da je kontaktiran desnim uglom prednjeg branika u zadnji dio tijela, odnosno primarno u lijevu potkoljenicu.</span><span class="span1"> </span><span class="span2">I sam je dopustio mogućnost,</span><span class="span1"> </span><span class="span2">da kao vještak saobraćajne struke nije utvrdio precizno primarni kontakt, ali je zaključak o toj činjenici izveo na osnovu </span><span class="span2">deformacija vozila i krajnje pozicije pješaka i u cjelosti ostao pri svom nalazu i mišljenju.</span>
</p>
<p>&nbsp;</p>
<p>
<span class="span2">Medjutim, kako je </span><span class="span1">vještak sudsko medicinske struke prof. dr M.Š., </span><span class="span2">nakon dodatnog proučavanja spisa predmeta, izjavio da sudska medicina ne može da bude eksplicitna u vezi kretanje pješaka u odnosu na predmetno vozilo, te da se obdukcionom tehnikom može utvrditi mjesto primarnog kontakta i eventualno četiri faze povredjivanja pješaka, on je ostao pri svom mišljenju da je nakon primarnog kontakta u predjelu spoljašnje strane desne potkoljenice, u vrlo kratkom vremenskom intervalu došlo i do zahvatanja lijeve potkoljenice sa unutrašnje strane, nabacivanja tijela na vozilo i njegovog pada na tvrdu podlogu. </span>
</p>
<p>&nbsp;</p>
<p>
<span class="span2">Ovaj vještak je u </span><span class="span1">obdukcionom zapisniku, S. br. 116/2011 od 29.08.2011. godine, </span><span class="span2">naveo da su konstatovane rane u predjelu prednje strane donje trećine lijeve potkoljenice u promjeru 0,5 x 1,5 x 0,5cm, lijevom čeonom i nosnom na više mjesta do promjera 1 x 3,5 x 0,3cm, desnog podbratka u promjeru 0,5 x 2,5 x 0,4cm, lijeve polovine vrata pozadi i lijevom lopatičnom na više mjesta do promjera 0,3 x 15 x 0,4cm desne zatkoljene jame na površini ženskog dlana, tjemenopotiljačnom na više mjesta do promjera 1 x 3 x 0,4cm, te da su rane neravnih i krvlju podlivenih ivica i strana, čiji prostor i dno čini potkožno meko tkivo sa očuvanim mostićima tkiva. Nadalje je konstatovana u predjelu prednje unutrašnje strane srednje trećine lijeve potkoljenice rana promjera 2 x 0,5cm, neravnih, krvlju podlivenih ivica i strana. Takodje je uočeno više rana do promjera 2 x 1 x 0,3cm, neravnih i krvlju podlivenih ivica i strana, u predjelu lijeve bočne strane vrata, dok iz unutrašnje nalaza proizilazi da je  ustanovljen potpuni prelom lobanje, koji se pruža do lijeve sljepočne kosti u desno, kružno oko velikog potiljačnog otvora, zahvatajući sve kosti osnove lobanje, više u zadnjoj polovini, odnosno da su nakon pregleda kosti glave, vrata, trupa i udova, ustanovljeni potpuni prelomi svih rebara sa desne strane u unutrašnjoj i spoljašnjoj lopatičnoj liniji i uz pripoj za kičmeni stub, zatim, korjena nosa u više koštanih odlomaka i rebra sa lijeve strane uz pripoj za kičmeni stub. Na kraju je u svom zaključku istakao da je smrt pok. O.M. nasilna i nastupila usled razorenja po život važnih moždanih centara i produžene moždine, zbog preloma kostiju glave. Razorenje po život važnih moždanih centara i produžene moždine, prelomi kostiju, kao i druge, spolja i unutra opisane, povrede su nanesene tupim, teškim i jako zamahnutim mehaničkim oruđem. Utvrđeno je i to da u vrijeme umiranja nije postojalo stanje alkoholisanosti.</span>
</p>
<p>&nbsp;</p>
<p>
<span class="span2">Na glavnom pretresu  30.11.2012. godine je na osnovu sudsko medicinskih karakteristika svih nabrojanih povreda u zapisniku, (vrste, veličine, lokalizacije) zaključio, da je primarni kontakt izmedju tijela i nadolazećeg predmetnog putničkog motornog vozila nedvosmisleno ostvaren u predjelu spoljašnje bočne strane desne potkoljenice, te odmah nakon toga u predjelu unutrašnje strane lijeve potkoljenice, dok je tijelo u raskoraku oslonjeno desnom nogom od čvrstu podlogu. Takodje je pojasnio, da je nakon primarnog kontakta tijelo nabačeno na vozilo, i da je tom prilikom došlo od preloma lobanje i rascjepa veza izmedju </span><span class="span2">osnove lobanje i kičmenog stuba sa posledičnim razorenjem tkiva velikog mozga i produžene moždine, što je i neposredno izazvalo smrt. Nakon toga došlo je do odbacivanja tijela na čvrstu i neravnu podlogu kojom prilikom su nastale povrede u vidu preloma rebara, dok su rascjepi pluća,  slezine, jetre i lijevog bubrega nastali rilikom nabacivanja, te pada i udara tijela o čvrstu i neravnu podlogu. Obdukcijom nijesu ustanovljeni znaci pregaženja bilo kojeg dijela tijela kod O.M.</span>
</p>
<p>&nbsp;</p>
<p>
<span class="span2">Vještak je naglasio da se ni na jednom pretresu nije izjašnjavao o načinu kretanja pješaka prije kontakta sa navedenim vozilom, nego da je tijelo pješaka u trenutku naleta bilo okrenuto bočnom desnom stranom prema čeonom dijelu automobila, u vezi kojeg mišljenja je vještak saobraćajne struke Č.G. na glavnom pretresu od 28.02.2013. godine izjavio, da i on  ne isključuje mogućnost, da se pješak u trenutku kontakta okrenuo svojom desnom stranom prema nailazećem automobilu, ali da i taj brzi manevar pješaka ne mijenja njegovo konačno mišljenje o mjestu kontakta, dinamici samog toka saobraćajne nezgode i brzini kretanja.</span>
</p>
<p>&nbsp;</p>
<p>
<span class="span2">Medjutim, kako je vještak saobraćajne struke  Č.G. prethodno naveo, da se mišljenje doktora Š. ne može uklopiti u dinamiku  ove saobraćajne nezgode, u pogledu okolnosti koje se tiču kontakta i naleta vozila na pješaka, a  na sledećem glavnom pretresu to ipak dozvolio kao mogućnost, čime je pokazao neodlučnost i nedoslijednost u odbrani svog pisanog nalaza i mišljenja i tako doveo u sumnju tačnost iznijetog mišljenja, sud je angažovao novog </span><span class="span1">vještaka saobraćajne struke Č.M.</span><span class="span2"> koji je u vezi mjesta  i načina nezgode naveo da se vozilo "C." kritičnom prilikom kretalo brzinom od oko 60 km/h i da je u momentu ostvarenog kontakta pješak bio u iskoraku desnom nogom, poprečno preko kolovoza sa lijeve na desnu stranu kolovoza, kao i da je sudar izmedju "C." i tijela pješaka O. bio na udaljenosti 6,51 metar iza zatečenog prvog komada stakla desnog fara na kolovozu.  Vještak je u svom pisanom nalazu i mišljenju naveo da je taj kontakt ostvaren desnim dijelom prednjeg branika kojim je pješak udaren u spoljašnju stranu desne potkoljenice i odmah nakon toga u lijevu stranu lijeve potkoljenice, dok je  bio u iskoraku oslonjen desnom nogom poprečno preko kolovoza čime je djelovanjem udarne sile "Citroena" ispod težišta pješaka Ostojića došlo do prelamanja tijela </span><span class="span5">koje je u sekundarnoj fazi</span><span class="span2"> nabačeno na desni gornji dio prednjeg vjetrobranskog stakla i desni stub rama prednjeg vjetrobranskog stakla u koji je udario glavom i potom u tercijalnoj fazi odbačen preko spoljnjeg desnog retrovizora naprijed i udesno na poziciju u kanalu sa desne strane kolovoza, dok je vozilo "C." nastavilo sa kretanjem naprijed desnom kolovoznom trakom. </span>
</p>
<p>&nbsp;</p>
<p>
<span class="span2">Dakle, ovaj vještak je mišljenja da je noću, kada je kolovoz suv, na lokalnom putu koji je prav i pregledan na više stotina metara, sa asfaltnim kolovozom namijenjenim za dvosmjerni saobraćaj vozila, širine 6,85 metara, oivičenim asfaltnim ivičnim trakama, iza kojih su izradjene makadamske bankine širine 0,80 metara u nivou sa ivičnim trakama u uslovima ograničenja brzine kretanja vozila na 50 km i po kolovozu obilježene središnje razdjelne isprekidane linije i ivičnih neisprekidanih bijelih linija, vozaču "C.", za vožnju na bezbjednoj bočnoj </span><span class="span2">udaljenosti od desne ivice kolovoza od 0,50 metara, za izbjegavanje sudarnog položaja bilo je neophodno preduzeti bočno izmicanje vozila u lijevo za širinu 0,40 metara, za koje je pri dozvoljenoj brzini kretanja i prosječu psihofizičku sposobnost vozača bio potreban put od oko 15,36 metara i vrijeme od oko 1,11 sekundi. Vještak je nadalje objasnio, za potrebe vremensko prostorne analize ove nezgode, da se  noću, na suvom asfaltnom kolovozu u saobraćajnoj situaciji sa ususretnim vozilom, uz korišćenje oborenih svjetala na vozilima, prema rezultatima eksperimentalnih istraživanja, tamno obučen pješak vidi na udaljenosti od oko 26m, sivo obučeni pješak na udaljenosti od oko 31m, a svjetlo obučen pješak na udaljenosti od oko 38m. </span>
</p>
<p>&nbsp;</p>
<p>
<span class="span2">U saobraćajnoj situaciji bez ususretnih vozila, uz korišćenje oborenog svjetla na putničkom vozilu, prema tehničkim normativima, osvijetljen je put od 40 do 80m. Sa udaljenosti 40m, "C." se u opisanim uslovima pri utvrđenoj efikasnosti radne kočnice, za prosječnu psihofizičku sposobnost vozača mogao zaustaviti intenzivnim kočenjem pri brzini kretanja manjoj od 59,7 km/h.  </span>
</p>
<p>&nbsp;</p>
<p>
<span class="span2">U saobraćjnoj situaciji sa ususretnim vozilom, koje koristi duga svijetla, može doći do zaslijepljivanja očiju vozača koji vozilom upravlja iz suprotnog smjera, u kom slučaju je vidljivost pješaka manja od utvrđene eksperimentalnim istraživanjima.</span>
</p>
<p>&nbsp;</p>
<p>
<span class="span2">Ako u analiziranoj saobraćajnoj situaciji nije bilo vozila iz suprotnog smjera,   tada su postojale prostorne i vremenske mogućnosti, da vozač "C." preduzimanjem bočnog izmicanja vozila u lijevo za bočnu širinu ne manju od 0,65m ili zaustavljanjem "C." do sustizanja pješaka O. - preduzimanjem kočenja ili upozoravanjem pješaka znakovima upozorenja do odziva sklanjanjem sa kolovoza, izbjegne događanje ove nezgode. U ovom slučaju, ne odazivanjem na opasnost, vozač "C." učinio bi propust, koji bi bio u vezi sa događanjem ove nezgode, a odnosi se na propuštanje tehničkih mogućnosti za njeno izbjegavanje.</span>
</p>
<p>&nbsp;</p>
<p>
<span class="span2">Takodje, ako se vozilo "C." mimoilazilo sa vozilom iz suprotnog smjera koje je koristilo duga svijetla, kojim je zaslepljivao vozača "C.", tada nisu postojale prostorne mogućnosti da se vozilo "C.", pri vožnji dozvoljenom brzinom do 50 km/h bočno izmakne u lijevo na bezbjedno bočno odstojanje u odnosu na pješaka O. ili da se "C." zaustavi do sustizanja pješaka O. preduzimanjem intenzivnog kočenja. U ovom slučaju, korišćenje dugih svjetala na ususretnom vozilu bio bi propust koji bi bio u vezi sa izazivanjem opasnosti i nastankom ove nezgode , a upravljanje citroenom brzinom većom od dozvoljene bio bi propust koji je u vezi sa doprinosom posledicama ove nezgode.</span>
</p>
<p>&nbsp;</p>
<p>
<span class="span2">S druge strane, ako se vozilo "C." mimoilazio sa vozilom iz suprotnog smjera koje je koristilo oborena svijetla, tada su postojale prostorne mogućnosti da se "C.", pri vožnji dozvoljenom brzinom do 50km/h, bočno izmakle u lijevo na bezbjedno bočno odstojanje u odnosu na pješaka O. ili da se ".C" zaustavi do </span><span class="span2">sustizanja pješaka O. preduzimanjem intenzivnog kočenja, ako su pješaci O. i B. bili u odjeći svjetlijoj od tamne. U ovom slučaju, vozač "C.", učinio bi propust koji bi bio u vezi sa nastankom ove nezgode, a odnosi se na propuštanje tehničkoh mogućnosti za njeno izbjegavanje.</span>
</p>
<p>
<span class="span2">Na kraju, ako su pješaci O. i B. bili u tamnoj odjeći u tom slučaju, da je vozač "C." preduzeo intenzivno kočenje, tada bi  do udara u pješaka O., brzina  bila smanjena na 25,6 km/h i u ovoj varijanti na strani vozača "C." nema propusta vezanih za nastanak ove nezgode, osim ako se  imperativno ne zahtijeva da vozač "C." reaguje na iznenadnu, nepredvidivu opasnost, na način kako se naknadnom, ekspertskom, analizom utvrdi da bi bilo racionalno u analiziranoj saobraćajnoj situaciji. Upravljanje "C.", brzinom većom od dozvoljene i ne preduzimanje intenzivnog kočenja vozila, bili bi, u ovom slučaju propusti koji su u vezi sa doprinosom posledicama ove nezgode. </span>
</p>
<p>&nbsp;</p>
<p>
<span class="span2">Na glavnom pretresu od 20.09.2013. godine, vještak Č.M. je ostao pri datom nalazu i mišljenju  i pojasnio, da brzina kretanja vozila predstavlja izvedenu  veličinu iz odnosa puta i vremena, te dominantno opredjeljuje rezultate koji se vrše u vremenskoj prostornoj analizi, u kojoj se izračunavaju parametri puta i vremena,  pa su zato razlike o utvrdjenoj brzini kretanja putničkog vozila koje postoje u njegovom i nalazu vještaka Č. proizvele različite parametre puta i vremena koji su u konačnom dali različite zaključke o mogućnostima izbjegavanja nezgode. U osnovi razlika je nastala  i zato što je vještak naveo, da je na osnovu daljine odbačaja pješaka i na osnovu pozicije da je putničko vozilo zaustavljeno na presjeku puta ispred pješaka utvrdio da je u momentu sudara putničko vozilo je bilo kočeno. Na osnovu tog zaključka je izračunao pozicije mjesta kontakta i zaustavljenog putničkog vozila i koja je brzina mogla biti na tom putu. Istovremeno je primijenio još dva potpuno različita metodološka postupka za utvrdjivanje brzine kretanja, jedan na osnovu daljine odbačaja pješaka, drugi  na osnovu rasporeda deformacija na putničkom vozilu. Sva tri primijenjena postupka imaju različit metod i koriste različite podatke čime je provjerljivost rezultata obezbijedjena. Nadalje je naglasio, da je njegov kolega Č. koristio veličinu u algoritmu izračunavanja brzine, kao da je putničko vozilo u momentu udara u pješaka, bilo intenzivno kočeno, dok je u daljem nalazu naveo kao da toga nije bilo, što je dovelo do razlika u utvrdjenoj brzini kretanja u rasponu od 68 do 60,40 km/h. Takodje je naveo, da u uvidjajnoj dokumentaciji i spisima nema podataka o mjerama poprečnog profila kolovoza i poprečnog saobraćajnog profila puta, što znači da nema podataka o širini linija obilježenih po kolovozu, koja  zavisi od ranga i kategorije puta, i za lokalne puteve je od 0,10 do 0,15 m. Prostor u poprečnom profilu puta izvan unutrašnje ivice ivične linije naziva se ivična traka i izgradjuje se od istog materijala kao i kolovoz puta, a kada se izradjuje od različitog materijala mora imati čvrstu konstrukciju. U ovom slučaju izradjena je od asfalta.</span>
</p>
<p>&nbsp;</p>
<p>
<span class="span2">Vještak je takodje na tom pretresu naglasio i pojasnio, da u varijanti ne postojanja  ususretnih vozila, optuženi bi uz korišćenje dugog svjetla osvjetljavao put u dužini najmanje 100 metara, i vidljivost na toj udaljenosti nesmetano bi mu </span><span class="span2">omogućavala,  da izbjegne nezgodu ili kočenjem ili bočnim izmicanjem pri  brzini koju je našao.</span><span class="span1"> </span><span class="span2">Medjutim, u slučaju postojanja ususretnog vozila koje koristi duga svjetla smanjuje se mogućnost da vozač primijeti pješaka i manja je od one koja je postojala pri upotrebi oborenih svjetala, ali za tu saobraćajnu situaciju, taj efekat zaslijepljenosti se uočava, kada je udaljenost izmedju vozila, koja se približavaju jedno drugom, 100 metara i više, iz razloga, što na toj udaljenosti vozač razlikuje  uticaj osvijetljenosti iz vozila, koje mu dolazi u susret. U tom  slučaju, vozač ima dovoljno vremena i prostora da prvo signalizira nepravilno korišćenje svjetala vozaču koji dolazi iz suprotnog smjera, i da u slučaju njegovog neodazivanja prilagodi  brzinu i putanju kretanja, te prati dalju situaciju, do potrebe, da eventualno zaustavi vozilo, ako je efekat zaslijepljenosti potpun.</span>
</p>
<p>&nbsp;</p>
<p>
<span class="span2">Na glavnom pretresu od 01.11.2013. godine, isti vještak je u vezi primjedbi koje su se ticale  načina kretanja pješaka i nedoumica, šta se saobraćajno tehničkim vještačenjem utvrdilo, a šta se nije moglo utvrditi, te usvajanje brzine kretanja vozila, u vezi prve dileme naveo da je utvrdio tačnu poziciju i dinamiku pješaka u momentu sudara i da pri tome ostaje, ali da se saobraćajno tehničkim vještačenjem ne može utvrditi način dolaska pješaka u navedeni  sudarni položaj, zato što je bezbjednost saobraćaja na putevima složen sistem, čiji su podstistemi čovjek, vozilo, put i okruženje, anjihova priroda je različita od biološke do inžinjersko tehničke. U tom smislu je pojasnio da inžinjerskom tehnikom ne mogu obračunati biološki faktori, u ovom slučaju, kretanje pješaka i njegov  dolazak u sudarni položaj, ali je jasno i precizno utvrdjena pozicija pješaka i njegova kinematika u tom sudarnom procesu. Takodje je naglasio i podsjetio koje sve hipotetičke mogućnosti postoje i na osnovu kojih  pješak je mogao doći u brzi hod, na mjesto gdje se desila nezgoda, ali da te hipoteze nije razvijao, jer nemaju osnova u sadržaju spisa predmeta. Inače, način kretanja pješaka, opisan kao mogući zaokret, bočno desno i promjena dotadašnjeg kretanja uzduž poprečnog kretanja, naučna saobraćajna psihologija objašnjava, kao refleksnu reakciju na zvučni, svjetlosni ili neki drugi imput u nastaloj opasnosti za pješaka i potrebi da se skloni sa mjesta opasnosti. Kada se radi o usvojenoj brzini kretanja vozila do nje je došao iz uz primjenu  tri različite metode koje se koriste za analizu i po izračunavanju i dobijanju tri rezultata te izborom matematičke srednje vrijednosti utvrdio je onu koja je najpovoljnija za optuženog (60,4 km/h). </span>
</p>
<p>&nbsp;</p>
<p>
<span class="span1">Vještak G.Č. </span><span class="span2">je na glavnom pretresu od 01.11.2013. godine izjavio da ostaje pri datom nalazu i mišljenju i pojašnjenjima koja je dao na glavnom pretresu, ističući da dopušta mogućnost,  da je pješak u trenutku kontakta bio poluokrenut u odnosu na  podužnu osu puta, ali da to u suštini ne mijenja njegovo konačno mišljenje i zaključak koji je dao u nalazu. Podsjetio je, da je u svom nalazu konstatovao mogućnost izbjegavanja saobraćajne nezgode i udara u pješaka sa posjedovanom brzinom, čak i u slučaju postojanja  ususretnog vozila, jer bi u toj saobraćajnoj situaciji vozač „C.“ imao mogućnost, da bočno izmjesti svoje vozilo, za ne više od 0,5 m ulijevo i bez kočenja izbjegne saobraćajnu nezgodu.</span>
</p>
<p>
<span class="span2">Naglasio je da je ponovo pogledao fotografije oštećenog vozila "C." i smatra da se tijelo pješaka sa čeonim dijelom "C." nije moglo preklapati u širini od 0,45m, kako je naveo njegov kolega u nalazu, jer ukoliko bi bila zahvaćena i površina 0,45m, i uzeto utvrdjeno mjesto kontakta od 0,5 m, tada bi "C." bio uz samu desnu ivicu kolovoza</span><span class="span1"> </span><span class="span2">i u tom slučaju ne bi se radilo o čeonom udaru i naletu na pješaka, nego o djelimičnom naletu na pješaka koji je bio  ukošen u odnosu na podužnu osu puta</span><span class="span1">. </span>
</p>
<p>&nbsp;</p>
<p>
<span class="span2">Kada se radi o  brzini kretanja on je  pojasnio, da je uzeo srednju brzinu, a njegov kolega minimalnu brzinu, ali smatra da ni to nema uticaja na uzrok, tok i dinamiku predmetne saobraćajne nezgode, jer je utvrdio da se  mjesto kontakta nalazi na 0,5 do 0,7 metara od desne ivice kolovoza,  za razliku od njegovog   kolege koji je našao, da je to mjesto od 0,37 do 0,70 metara od desne ivice kolovoza posmatrano za smjer kretanja "C.", te  smatra da u tom pogledu izmedju njih nema nekih značajnijih razlika. Takodje je, kroz odgovor na pitanje suda, naveo, da je na osnovu lokacije i oštećenja na automobilu, te krajnje pozicije vozila i tijela pješaka  moguće, da je pješak bio i u statičnom položaju, a ne u poprečnom kretanju preko kolovoza sa lijeve na desnu stranu u smjeru kretanja "C.", jer u slučaju, da je na 0,45 metara zahvaćeno tijelo pješaka i da se pješak kretao poprečno preko kolovoza, tada sa sigurnošću ne bi nastala oštećenja na desnom retrovizoru, do čega je došlo u konkretnom slučaju.</span>
</p>
<p>&nbsp;</p>
<p>
<span class="span2">Nakon njegovog izjašnjenja, vještak Č.M. je naveo, da postoje tri očigledne protivurječnosti u nalazu i kazivanja njegovog kolege i one se odnose na tip nezgode, mjesto kontakta i brzinu kretanja vozila. S tim u vezi je naglasio, da tip nezgode nije čeoni udar vozila u pješaka  već tzv. okrznuće i da  za proračun brzine kretanja vozila nije mogla biti upotrijebljena formula za odbačaj pješaka u čeonom udaru. Takodje je naglasio, da vozilo nije bilo kočeno u momentu sudara, a njegov kolega je u formuli za izračunavanje brzine upotrijebio puni intenzitet kočenja u momentu udara, te da u pogledu mjesta kontakta  nije dobro citiran, jer  je u nalazu utvrdjena širina od 0,33m do 0,70m</span><span class="span6"> </span><span class="span2">od desne ivice kolovoza, te konačno da nije moglo doći do istovremenog udara putničkog vozila u desnu potkoljenicu sa spoljašnje strane i lijevu potkoljenicu sa unutrašnje strane.</span>
</p>
<p>&nbsp;</p>
<p>
<span class="span2">Osvrčući se na te navode vještak Č.G. je naveo da u svom nalazu, pri utvrdjivanju brzine kretanja, nije koristio usporenja pri intenzivnom kočenju, nego  usporenje od 4 m/s2, (kada vozilo nije kočeno), jer bi u slučaju intenzivnog kočenja uzeo vrijednost usporenja od 8 m/s2. Iako je njegov kolega naveo da je koristio odbačaj pješaka kao da je vozilo intenzivno kočeno,  on je naveo da se o tome ne radi  u konkretnom slučaju i da je konsultovao literaturu u kojoj je navedeno da  i pri takvim sudarnim brzinama tijelo pješaka, koje je djelimično zahvaćeno, mora biti odbačeno za onu dužinu  koja je data u nalazu. Tijelo pješaka može biti bočno u odnosu na čeoni dio automobila, ali da bi se tijelo pješaka preklapalo 0,45m, kako je dato u nalazu kolege, tada bi čak tijelo pješaka bilo u potpunosti okrenuto zadnjim ili čeonim dijelom prema automobilu. </span>
</p>
<p>&nbsp;</p>
<p>
<span class="span2">Na glavnom pretresu od 05.12.2013. godine, čije je odlaganje tražio vještak Č.M., da bi se dodatno osvrnuo na ono što je čuo od kolege Č.G. u vezi brzine kretanja je naveo da razlika u izračnatim brzinama  nije posledica razlika usporenja, nego razlika u dužini puta, dok je vještak Č.G. naveo da je prilikom utvrdjivanja te brzine korištena ista formula, ali da je kolega brzinu od 68 km/h smanjio za 10% i slaže se da ta brzina može biti 60,4km, kao minimalno utvrdjena brzina kretanja u toj saobraćajnoj nezgodi, ali je ne smatra i misli da nije od uticaja  za utvrdjivanje uzroka, toka i dinamike same saobraćajne nezgode.</span>
</p>
<p>&nbsp;</p>
<p>
<span class="span2">Takodje je u vezi, mjesta primarnog kontakta naveo, da je ono bilo na desnoj saobraćajnoj traci od 0,5 do 0,7 metara lijevo od desne ivice kolovoza, smjera kretanja vozila i pješaka ili u podužnom smislu za oko 7 do 8 metara prije prvog materijalnog traga, dok je njegov kolega u vezi tih činjenica istakao, da je to mjesto udaljeno lijevo od desne ivice kolovoza smjera kretanja "C." za oko 0,37 do 0,7 metara, ali da u suštini, u vezi te okolnosti bi se mogla uzeti i neka srednja vrijednost, te ni tu ne vidi da izmedju njih postoji neka bitna i suštinska razlika.</span>
</p>
<p>&nbsp;</p>
<p>
<span class="span2">Konačno, po njegovom mišljenju pješak se kretao uzdužno sa desnom ivicom kolovoza, i u momentu kontakta sa vozilom je moguće, da je napravio jednu rotaciju u desnom smjeru njegovog kretanja pod uglom ne većim od 45 stepeni i  ta novostvorena pozicija je dovela do rotacije tijela pješaka oko automobila, kontakta sa desnim retrovizorom i odbačaja njegovog tijela u desno, smjera kretanja „C.“. U vezi tih okolnosti vještak je mišljenja,  da je  pješak na osnovu zvuka vozila, buke motora i svijetala na vozilu, izvršio samo jednu rotaciju, ne mijenjajući značajnu površinu kolovoza, koju je do tada zauzimao i ne brzim hodom, kako je to isticao njegov kolega, jer se brzi hod postiže nakon nekoliko sekundi.</span>
</p>
<p>&nbsp;</p>
<p>
<span class="span2">Sud je zbog svih razlika koje su se ticale brzine kretanja vozila, mjesta i načina kontakta vozila i pješaka, te naknadnih različitih tumačenja samih vještaka pojedinaca o njihovoj (ne) saglasnosti angažovao </span><span class="span1">Fakultet tehničkih nauka - Departman za saobraćaj Novi Sad, čija je komisija dala pisani nalaz i mišljenje,</span><span class="span2"> i isti je branio i objašnjavao na glavnom pretresu, koji je održan  24.11.2014. godine, njihov predstavnik prof. dr K.S.dipl. ing. za saobraćaj.</span>
</p>
<p>&nbsp;</p>
<p>
<span class="span2">Oni su u svom pisanom nalazu i mišljenju od 04.09.2014. godine, u podacima o putu i vremenu, ponovili ono što su u pogledu lokaliteta nezgode i vremenskih uslova naveli i vještaci pojedinci, pa sud smatra suvišnim da te činjenice ponavlja i kroz njihov nalaz i mišljenje. Na osnovu analize oštećenja vozila C. konstatovanih u zapisniku o uvidjaju i vidljivih u fotoelaboratu, materijalnih tragova na mjestu nezgode u odnosu na fiksnu tačku, za koju je uzet ugao betonskog PTT šahta, sa desne strane kolovoza, mjesta zaustavljenog vozila, komisija vještaka je dovodjenjem u vezu pozicije pješaka definisana u nalazu vještaka dr Š.M. zaključila </span><span class="span2">da je primarni kontakt ostvaren između spoljašnje </span><span class="span2">strane desne potkoljenice pješaka i desne strane prednjeg branika automobila, na mjestu vertikalnog naprsnuća. Gotovo istovremeno ostvaren je kontakt  između untrašnje strane lijeve potkoljenice pješaka i prednjeg branika vozila, u zoni donjeg desnog otvora za vazduh. Odmah potom, tijelo pješaka je uz rotaciju u smjeru suprotnom kretanju kazaljke na satu, nabačeno na gornji dio vozila, pri čemu je potiljačni dio glave ostvario kontakt sa sredinom gornje polovine prednjeg desnog stuba, na mjestu na kome je on deformisan i gdje se nalaze tragovi krvi i kose. U trenutku kontakta glave pješaka i desnog stuba automobila, desna strana gornjeg dijela tijela pješaka nalazila se izvan zone zahvatanja prednjeg vjetrobranskog stakla. Odmah nakon kontakta između glave pješaka i prednjeg stuba, tijelo pješaka je klizeći niz desnu bočnu stranu vozila, odbačeno u naprijed i udesno, do mjesta na kome je u odvodnom kanalu registrovan trag krvi, označen kao trag broj 3. Nakon naleta, automobil „C.“ je uz usporavanje nastavio kretanje ka zaustavnoj poziciji registrovanoj u uviđajnoj dokumentaciji. </span>
</p>
<p>
<span class="span2">Uzevši u obzir naletnu poziciju vještaka, kao i one djelove iskaza optuženog i svjedoka B.M., u kojima su se izjašnjavali o načinu njihovog kretanja po kolovozu, oni su zaključili, da je pok. O.M. neposredno prije kontakta započeo okretanje udesno oko svoje vertikalne ose.</span>
</p>
<p>
<span class="span2">U naletu na pješaka na automobilu „C.“ oštećen je prednji desni far, a prvi komadići stakla zatečeni su na 33m od fiksne linije. Imajući u vidu ovu činjenicu, zaključuju da je primarni kontakt sa pješakom ostvaren na udaljenosti od oko 40m isped fiksne linije. Uzimajući u obzir karakter naleta, položaj materijalnih tragova registrovanih u zoni mjesta nezgode i zaustavni položaj automobila „C.“, zaključuje se da se u trenutku kontakta desna strana ovog vozila nalazila na kolovozu, na udaljenosti od oko 0,3m od njegove desne ivice, dok se oštećeni pješak pok. O.M. u momentu kontakta nalazio na kolovozu, zauzimajući njegovu širinu  od oko 0,7m. </span>
</p>
<p>&nbsp;</p>
<p>
<span class="span2">Imajući u vidu da u zoni mjesta nezgode na kolovozu nisu registrovani tragovi kočenja automobila „C.“, oni su naglasili, da za proračun brzine kretanja automobila „C.“ nije moguće koristiti izraz zasnovan na daljini odbačaja tijela pješaka, sa naglaskom da je ono na zaustavnom putu naletjelo na betonski propust - ćupriju, pa činjenica, da je na takav način skraćen njegov zaustavni put, predstavlja još jedan razlog, zbog koga se daljina odbačaja tijela pješaka ne može koristiti za proračun brzine automobila u momentu naleta. Takodje, uzimajući u obzir činjenicu da je tek nakon naleta zaustavljeno vozilo, oni su u vezi brzine kretanja automobila „C.“ u momentu naleta na pješaka, zaključili da je iznosila 60,2 km/h, zato što tako izračunata brzina odgovara poziciji udara glave pješaka u prednji desni stub i može se smatrati i brzinom kretanja automobila „C.“ neposredno prije naleta na pješaka (Vs=Vo= 60,2 km/h). Uzimajući u obzir način kretanja pješaka, njihova brzina je procijenjena  na 5  km/h.</span>
</p>
<p>&nbsp;</p>
<p>
<span class="span2">U vremensko-prostornoj analizi toka nezgode ista je analizirana na osnovu različitih podataka koji proizilaze iz spisa predmeta. U tom smislu su naveli, ukoliko se neposredno prije naleta u susret automobilu „C.“ nisu kretala vozila iz smjera P. ka D., vozač automobila „C.“ je za osvetljavanje puta bio u obavezi da </span><span class="span2">koristi velika svjetla. U situaciji da je, za osvjetljavanje puta, koristio velika svjetla, onda bi imao mogućnost, da pješake uoči na dovoljnom odstojanju, da uspori ili po potrebi zaustavi svoje vozilo udobnim intenzitetom usporenja ili da zaobiđe na bezbjednom bočnom rastojanju.</span>
</p>
<p>
<span class="span2">Ukoliko se u susret automobilu „C.“ kretalo vozilo iz smjera P., vozač ovog vozila je bio u obavezi da za osvjetljavanje puta koristi kratka, odnosno oborena svijetla, pa ukoliko su pješaci bili odjeveni u tamnu odjeću, vozač automobila „C.“ ih je mogao uočiti na 26m ispred svog vozila, a ukoliko je pješak pok. O.M. na sebi imao bijele bermude i bijelu majicu, vozač automobila „C.“ ga je mogao uočiti na udaljenosti od oko 38m ispred svog vozila. Zaustavni put za utvrđenu brzinu kretanja od 60,2 km/h iznosi: 36,7m.</span>
</p>
<p>
<span class="span2">Prema tome, postojali su tehnički uslovi da vozač automobila „C.“, nakon uočavanja pješaka, svoje vozilo zaustavi do mjesta kontakta, dok mu je širina desne saobraćajne trake, (3,42 m) gledano u smjeru P.  omogućavala i da bezbjedno zaobiđe pješake u okviru svoje desne saobraćajne trake, sa pojašnenjem da bi to bezbjedno bočno rastojanje, pri utvrđenoj brzini kretanja automobila „C.“ iznosilo najmanje: 0,7m. Nadalje su, objašnjavajući tu kritičnu situaciju, podsjetili da je oštećeni pješak pok. O.M. u trenutku kontakta zauzimao širinu kolovoza od 0,7m uz desnu ivicu, a da se automobil „C.“ kretao na oko 0,3m od desne ivice kolovoza, pa su zaključili, da je bilo potrebno da vozač automobila „C.“ izmakne vozilo u lijevu stranu  za 1,1 m, da bi svojim zauzeo bezbjedno bočno rastojanje u odnosu na pješaka pok. O.M. Tu radnju izmicanja u lijevo za širinu od 1,1 m, vozač automobila „C.“  mogao je ostvariti na putu dužine: 20,5m.</span>
</p>
<p>
<span class="span2">Prema tome, preduzimanjem radnje izmicanja u lijevo, sa odstojanja od 20,5m od pješaka, vozač automobila „C.“  je mogao svoje vozilo izmjestiti u lijevu stranu za 1,1m i na bezbjednom bo</span><span class="span2">čnom rastojanju zaobići pješaka, a prateći saobraćajnu situaciju ispred sebe, vozač automobila „C.“ je mogao uočiti pješake na odstojanju od 20,5 m, bez obzira da li je za osvetljavanje puta koristio velika ili kratka- oborena svijetla i da li su pješaci bili odjeveni u tamnu ili svijetlu odjeću.</span>
</p>
<p>&nbsp;</p>
<p>
<span class="span2">Konačno,</span><span class="span1"> </span><span class="span2">na osnovu detaljne analize raspoložive dokumentacije vezane za predmetnu saobraćajnu nezgodu i vremensko prostorne analize toka nezgode, Komisija vještaka Departmana za saobraćaj Fakulteta tehničkih nauka, zaključila je, da je</span><span class="span1"> </span><span class="span2">do nezgode došlo tako što je automobil „C.“, koji se kretao lokalnim putem P. - D., u smjeru P., u mjestu P., naletio na pješaka, koji se neposredno prije nezgode kretao u istom smjeru, i  izvršio je okretanje oko vertikalne ose, u smjeru kretanja kazaljke na satu, tako da je u trenutku kontakta desnom bočnom stranom bio okrenut ka nailazećem vozilu i D. Primarni kontakt ostvaren je između desne strane prednjeg branika automobila, u ravni desnog pokazivača pravca i spoljašnje strane desne potkoljenice pješaka. Gotovo istovremeno, ostvaren je kontakt između unutrašnje strane lijeve potkoljenice pješaka i prednjeg branika automobila, u zoni donjeg desnog otvora za vazduh. </span>
</p>
<p>
<span class="span2">Nakon primarnog kontakta, tijelo pješaka je nabačeno na prednji dio vozila pri čemu je potiljačnim dijelom glave ostvarilo kontakt sa sredinom gornje polovine prednjeg desnog stuba. Nakon kontakta glave pješaka sa prednjim desnim </span><span class="span2">stubom automobila, tijelo pješaka je klizeći niz desnu  bočnu stranu vozila, odbačeno unaprijed i u desnu stranu, do pozicije traga krvi u odvodnom kanalu. Automobil  „C.“ je nakon naleta, uz usporavanje, nastavio kretanje ka zaustavnoj poziciji registrovanoj u uviđajnoj dokuentaciji.</span>
</p>
<p>
<span class="span2">U podužnom smislu nalet na pješaka ostvaren je na udaljenosti od oko 40m ispred fisksne linije. U momentu naleta desna strana automobila „C.“  nalazila se na kolovozu, na oko 0,3 m od njegove desne ivice. Oštećeni pješak se u momentu naleta nalazio na kolovozu, zauzimajući širinu od oko 0,7 m uz njegovu desnu ivicu.</span>
</p>
<p>
<span class="span2">U momentu naleta i neposredno prije naleta, automobil „C.“ se kretao brzinom od oko 60,2 km/h, a pješaci su se prije naleta kretali brzinom od oko 5 km/h.</span>
</p>
<p>
<span class="span2">Naglasili su</span><span class="span1"> </span><span class="span2">da se</span><span class="span1"> </span><span class="span2">tehničkim putem nije moglo utvrditi da li se automobil "C.“ neposredno prije naleta mimoišao sa NN vozilom koje se  kretalo u smjeru D., ali ukoliko nije bilo vozila iz suprotnog smjera, vozač automobila „C.“  je bio u obavezi da za osvjetljavanje puta koristi velika -duga svijetla.</span>
</p>
<p>
<span class="span2">Korišćenjem velikih svjetala vozač automobila „C.“ mogao je pješake uočiti na udaljenosti dovoljnoj da brzinu i način kretanja svog vozila prilagodi nastaloj saobraćajnoj situaciji, odnosno uspori svoje vozilo, a po potrebi ga i zaustavi ili da izvrši obilaženje pješaka na bezbjednom bočnom rastojanju.</span>
</p>
<p>
<span class="span2">Korišćenjem oborenih-kratkih svjetala vozač automobila „C.“ pješake je mogao uočiti  na 26 m, ukoliko su oni bili odjeveni u tamnu odjeću, odnosno na 38 m, ukoliko je pješak pok. O.M. na sebi imao svijetlu odjeću. Tehnički uslovi da nalet na pješaka bude izbjegnut kočenjem, pri utvrđenoj brzini od 60,2 km/h, postojali su samo u slučaju ako su pješaci, odnosno, oštećeni pješak, na sebi imao odjeću bijele boje.</span>
</p>
<p>
<span class="span2">Medjutim, širina desne saobraćajne trake, gledano u smjeru P., omogućavala je vozaču automobila „C.“ da na odstojanju od 20,5 m izmakne svoje vozilo 1,1 m u lijevu stranu, bez prelaska na lijevu polovinu kolovoza i tako izbjegne nalet na pješake, bez obzira koja svjetla je koristio za osvjetljavanje puta i kakva je bila boja odjeće pješaka.</span>
</p>
<p>
<span class="span2">Po njihovom  mišljenju, predmetna saobraćajna nezgoda je posledica propusta na strani oba njena učesnika i propust oštećenog pješaka, ogledao se u tome što je za kretanje koristio kolovoz, iako su bankine sa obje strane kolovoza bile pogodne za kretanje pješaka, i što je bio u mogućnosti da zaključi, da mu sa zadnje strane nailazi vozilo i ukloni se sa kolovozne površine, dok se propust vozača automobila „C.“ sastojao u tome, što nije preduzeo izbjegavajuću radnju, iako su postojali objektivni uslovi da izmicanjem u lijevu stranu izbjegne nalet, bez obzira na postojanje vozila iz suprotnog smjera, vrste svjetala koja je koristio za osvjetljavanje puta i boju odjeće oštećenog pješaka.</span>
</p>
<p>&nbsp;</p>
<p>
<span class="span2">Na glavnom pretresu održanom 24.11.2014. godine, predstavnik Komisije vještaka</span><span class="span1"> </span><span class="span2">prof. dr K.S., dipl. ing. za saobraćaj, izjavio je</span><span class="span1"> </span><span class="span2">da ostaje u cjelosti kod njihovog osnovnog nalaza i zaključka, s tim što je pojasnio, da su u tački 11, definišući propuste učesnika u ovoj nezgodi, podrazumijevali da u tom slučaju nije došlo do zaslepljivanja vozača sa upaljenim svjetlima vozila iz suprotnog smjera.</span>
</p>
<p>&nbsp;</p>
<p>
<span class="span2">Naknadno, na pitanje suda, šta podrazumijeva u konkretnom slučaju pod izrazom "zaslijepljivanje  vozača", on je odgovorio da je to opšti pojam u saobraćaju koji nije stručno precizno definisan, ali podrazumijeva ozbiljno ometanje dugim svjetlima vozača iz suprotnog smjera, kada se približi na rastojanju manjem od 100 metara od vozača iz suprotnog smjera.</span>
</p>
<p>&nbsp;</p>
<p>
<span class="span2">S druge strane, na pitanje punomoćnika predstavnika oštećene porodice je odgovorio, da što se tiče reagovanja vozača, u situaciji kada su zaslijepljeni svjetlima vozila iz suprotnog smjera, oni treba da reaguju na način koji bi im obezbijedio potrebno vrijeme za akomodaciju oka, što podrazumijeva usporavanje vozila u nekim situacijama i forsirano kočenje, pomjeranje vozila desno ili lijevo, zavisno od konkretne situacije koju je on percipirao prije zaslepljivanja.</span>
</p>
<p>&nbsp;</p>
<p>
<span class="span2">Na još jedno pitanje punomoćnika, koje je konkretno glasilo, da li se može smatrati kontradiktornim današnje dopunsko izjašnjenje predstavnika komisije vještaka, u vezi mišljenja iznijetog pod tačkom 11, odnosno da u tom slučaju nijesu podrazujmijevali činjenicu  zaslepljivanja vozača svjetlima vozila iz suprotnog smjera, predstavnik komisije je odgovorio da vozači u takvim situacijama individualno reaguju i da akomodacija oka traje i po nekoliko sekundi ili desetina sekundi,  ali da je to pitanje za psihologa ili oftamologa. Sud podsjeća da se i o toj okolnosti, kroz uticaj utvrdjene alkoholisanosti na bezbjedno upravljanje motornim vozilom, u svom nalazu i mišljenju bavio vještak neuropsihijatar prof. dr S.M.</span>
</p>
<p>&nbsp;</p>
<p>
<span class="span2">Treba naglasiti i to, da je nakon objašnjenja predstavnika Komisije vještaka, vještak saobraćajne struke Č.M., koji je, kao i njegov kolega, Č.G., ostao pri svojem pisanom nalazu i mišljenju i neposrednim izjašnjenjima na glavnom pretresu, naglasio da postoji samo jedna nesaglasnost sa njegovim nalazom, a ona je posledica grube greške u proračunu zaustavnog puta, obzirom da su vještaci primijenili usporenje 7m/s2, vjerovato preuzimajući taj podatak negdje iz neke literature, a u spisu su imali egzaktni podatak utvrdjen mjerenjem na tehničkom pregledu, da je kumulativni početni koeficijent 60%, pa umjesto da primijene konkretne podatke za konkretno vozilo, oni su to izvršili primjenom podataka koji se ne odnose na ovo vozilo i time dobili netačan rezultat, koji indirektno utiče na zaključivanja u tački 3 zaključka i mišljenja podtačka 9. Ovo se odnosi na proračun na strani 13 koji se tiče zaustavniog puta vozila. Kada bi u tom proračunu bila uzeta samo jedna različita promjenljiva, a to je ono usporenje koje je izmjereno na vanrednom tehničkom pregledu, tada bi taj proračun bio da je zaustavni put bio 41,93 metra,a  to znači veće od 38 metara koliko iznosi dužina vidljivosti pješaka u svijetloj odjeći, što znači da nijesu postojale mogućnosti da se vozilo zaustavi, a oni su zaključili suprotno, jer su dobili rezultat 37,6 metara kao rezultat zaustavnog puta. Vanredni tehnički pregled ne bi imao svrhu postojanja ako bi se u proračunima uzimali suprotno utvrdjeni </span><span class="span2">podaci na tom pregledu. Nauka počiva na eksperimentima pa i ovaj  egzaktni podatak na tehničkim pregledima je impult za rad vještaka.</span>
</p>
<p>&nbsp;</p>
<p>
<span class="span2">S tim u vezi predstavnik Komisije vještaka  je naveo da se ne može raditi ni o kakvoj gruboj grešci u propračunu zaustavnog puta jer su oni u dugogodišnjem praćenju kočenja automobila i ličnim istraživanjima došli do zaključka, da u odredjenim situacijama vozilo može da ostvari veće usporenje na putu pri kočenju sa sva četiri točka, nego zbirno na valjcima, prilikom tehničkog pregleda, gdje se pojedinačno kontroliše jedna pa druga osovina. To su u nekoliko navrata objavili i na naučno stručnim skupovima. Medjutim, čak da je i ta primjedba tačna, ova greška bi se svela na par metara dužeg zaustavnog puta ili brzine,  koja bi bila veća za 1 - 2 km, tako da po njegovom mišljenju ne bi bitno uticala na njihove konačne zaključke. Dodaje, da su u svom  nalazu decidirano utvrdili uslove pod kojim je okrivljeni mogao da izmicanjem izbjegne nalet na pješaka, odnosno u konkretnim uslovima, to je mogao da izvrši na rastojanju 20,5 metara do 25 metara, ako se uzme u obzir duže reagovanje vozača na upravljački mehanizam. To rastojanje je bilo obezbijedjeno i po srednjim i po dugim svjetlima i bez obzira da li je pješak bio obučen u svjetloj ili u tamnoj odjeći.</span>
</p>
<p>&nbsp;</p>
<p>
<span class="span2">Kroz odgovor(e) na pitanje zastupnika optužnice, predstavnik komisije vještaka je  pojasnio, da je vozač vozila "C." mogao da preduzima i druge radnje radi izbjegavanja nezgode, ali su u konkretnom slučaju, utvrdili da je radnja izmicanja bila znatno efikasnija, jer traje kraće u odnosu na radnju kočenja, za koju je potrebno 1,1 sekunda, samo za reagovanje vozača na kočenje, tako da bi u tom slučaju zaustavni put bio znatno duži, preko 40 metara i vozač tada ne bi mogao u potpunosti da izbjegne nalet na pješaka.</span>
</p>
<p>
<span class="span2">Takodje je pojasnio, da duga svijetla obezbjedjuju osvjetljenost puta najmanje od 100 metara, a da to ne znači da se na toj udaljenosti može i uočiti pješak, odnosno prepreka na putu, tačnije mora se prici bliže toj prepreci i ista osvijetliti u visini od 30 do 40 cm, što bi podrazumijevalo približavanje prepreci na udaljenosti od 70 do 80 metara. S druge strane srednja svjetla mogu da osvjetle dio puta od 40 do 80 metara, ali da bi se uočila prepreka na putu mora se prići na 26 metara ako je u pitanju tamna prepreka, odnosno na 31 metar ako je u pitanju siva prepreka. </span>
</p>
<p>&nbsp;</p>
<p>
<span class="span2">Na pitanje branioca optuženog, predstavnik komisije vještaka  je odgovorio da su u vezi načina i smjera kretanja pješaka, konstatovali, da je on suprotan propisima o kretanju pješaka na putevima,  s obzirom na to oni su mogli da stvore opasnu situaciju, iznenadnu, pa čak i nepredvidljivu za vozača, u  situacijama i u onom smislu kada vozač ne očekuje kretanje desnom stranom u pravcu njegovog kretanja.</span>
</p>
<p>&nbsp;</p>
<p>
<span class="span2">Dakle, iz pojedinačno analizirane odbrane proizilazi da je optuženi B., dana 11.08.2011. godine, u kritično vrijeme, upravljao putničkim motornim vozilom marke "C.X.", reg. oznaka ..., putem D. - P., u pravcu P. i da je prilikom mimoilaženja sa vozilom koje mu je dolazilo iz suprotnog pravca, usled </span><span class="span2">zaslijepljenosti, na udaljenosti od 1-2 ili 4-5 metara uočio dva pješaka koji su ledjima okrenuti išli u istom pravcu, jedan pored drugog.  Iz njegove odbrane takodje proizilazi, da zbog kasnog uočavanja pješaka, usled te zaslijepljenosti, nije mogao izbjeći nezgodu kočenjem, nego je pokušao to da uradi skretanjem u lijevu stranu, ali nije u tome uspio, nego je prednjim desnim dijelom vozila ostvario kontakt sa jednim od pješaka, nakon čega se njegovo tijelo našlo na desnoj strani šoferšajbne i glavom udarilo u desni stub na koji je pričvršćena.</span>
</p>
<p>&nbsp;</p>
<p>
<span class="span2">Činjenice koje se tiču vremena, mjesta i učesnika ove nezgode utvrdjene su na osnovu dijela odbrane optuženog, iskaza svjedokinje B.M., zapisnika o uvidjaju istražnog sudije Osnovnog suda u D. Kri. br. 189/11 i službene zabilješke UP Ispostave Danilovgrad, u kojima je izmedju ostalog konstatovano, da se saobraćajna nezgoda dogodila noću pri toplom i sparnom vremenu, na suvom kolovozu, u mjestu P. 11.08.2011. godine, na dijelu puta  koji je pregledan više stotina metara, na kojem postoji znak ograničenja brzine kretanja 50 km/h i da su učesnici te nezgode, u kojoj je smrtno stradao O.M. i vozač B.I. i pješak B. M.</span>
</p>
<p>&nbsp;</p>
<p>
<span class="span2">Nesporno je optuženi tom prilikom upravljao vozilom u pripitom stanju i ova činjenica je utvrdjena na osnovu nalaza i mišljenja vještaka medicinske struke B.dr B., koji je koristeći rezultate analize alkohola u krvi iz Izvještaja KC za sudsku medicinu broj 1320 od 30.08.2011. godine, naglasio, da se  u njegovom organizmu, nakon vadjenja krvi i uzimanja urina 28.08.2011. godine u 21,40 časova, alkohol nalazio u fazi eliminacije. Nadalje je naveo, da je primjenom Widmark metode utvrdjena koncentracija apsolutnog alkohola u krvi od 0,57 promila, u vrijeme kada se dogodila nezgoda, oko 20,30 časova, dok se uticajem tako utvrdjene alkoholisanosti na bezbjedno upravljanje vozilom bavio vještak medicinske struke neuropsihijatar prof. dr S.M.</span><span class="span6"> </span><span class="span2">On je u svom pisanom nalazu i mišljenju  i prilikom neposrednog izjašnjenja, naveo da porast alkoholisanosti progresivno smanjuje sposobnost za upravljanje motornim vozilom i da se pod djelovanjem alkohola podrazumijeva tzv. psihička sekunda koja se manifestuje usporenom reakcijom na vidne i slušne nadražaje. Refleksna reakcija je usporena, dolazi do suženje vidnog polja, usporenja adaptacije na tamu, pogrešnog procjenjivanja odstojanja i brzine kretanja vlastitog vozila u odnosu na druge ili pogrešnog procjenjivanja kretanja vozila ispred sebe iz suprotnog smjera. U konkretnom slučaju, sa utvrdjenom koncentracijom alkohola u krvi, poremećaj upravljanja motornim vozilom ispoljavao se dominantno na psihičkom planu u vidu nekritičnosti, samouvjerenosti, lakomislenosti, precjenjivanju svoje sposobnosti i potcjenjivanju opasnosti, odnosno na njegovu pažnju u vezi cjelokupne saobraćajne situacije u kojoj se našao. Poremećaj motorne funkcije se ispoljava poremećajem kordinacije, zadržavanja pravca kod upravljanja motornim vozilom, dok su refleksne funkcije pri navedenoj koncentraciji blago usporene sa blagim usporenjem tzv. psihičke sekunde. </span>
</p>
<p>&nbsp;</p>
<p>
<span class="span2">U tom smislu, optuženi je znao da vozilo postaje opasna stvar čim se stavi u pogon i da može kontrolisati njegovo kretanje i preduzimati sve neophodno potrebne mjere i radnje radi izbjegavanja opasnih situacija samo ako upravlja u </span><span class="span2">trijeznom stanju, u skladu sa saobraćajnim propisima. Kako je nesporno utvrdjeno, da je upravljao pod dejstvom alkohola, jer se nalazio u pripitom stanju, optuženi je znao da će stavljajući vozilo u pokret direktno povrijediti normu iz ZOBS-a (član 200 stav 1), koja mu to imperativno zabranjuje, zato što je opštepoznata činjenica da se vozačima zabranjuje da upravljaju vozilom pod dejstvom alkohola.</span>
</p>
<p>&nbsp;</p>
<p>
<span class="span2">Prema tome, potpuno je jasno da, u konkretnoj saobraćajnoj situaciji, optuženi nije obratio dužnu pažnju na pješake, koji su se nalazili na kolovozu i kretali istim pravcem, u onom stepenu koji bi mu omogućio da prevashodno na dovoljnoj udaljenosti započne radnju izmicanja u lijevo, za širinu kolovoza (1,1 metar) i  njihovo zaobilaženje na bezbjednom bočnom rastojanju, u okviru svoje desne saobraćajne trake. Nesumnjivo je utvrdjeno i da su postojali svi uslovi da  blagovremeno uoči pješake na kolovozu i bezbjedno ih zaobidje prateći situaciju ispred sebe, bez obzira da li je za osvjetljavanje puta koristio veća ili kratka - oborena svjetla i da li su pješaci bili odjeveni u tamnu, sivu  ili svijetlu odjeću.</span>
</p>
<p>&nbsp;</p>
<p>
<span class="span2">Naime, u vezi okolnosti koje su se odnosile na trenutak uočavanja pješaka, u svom pisanom nalazu i mišljenju je od strane komisije vještaka navedeno, da je korišćenjem velikih svjetala vozač automobila "C." mogao uočiti pješake -pokojnog O.M., ukoliko je na sebi imao odjeću bijele boje na udaljenosti od oko 38 metara, a B.M. na udaljenosti od 31 metar (siva prepreka). Sud je činjenični zaključak o odjevenosti pješaka  izveo na osnovu iskaza svjedoka B.M., koja je u tom pogledu izjavila, da je kritičnom prilikom na sebi imala sivu majicu, sivi šorts i crne baletanke, dok je pokojni M. bio obučen u bijele bermude, majicu bijele boje i plave papuče. Takodje, sud je zaključak o nepostojanju ususretnog vozila izveo na osnovu onog dijela njenog iskaza u kome je navela, da nijesu nailazila vozila iz suprotnog pravca, prije naleta vozila na M., pa je te njene tvrdnje prihvatio kao uvjerljive, zato što ona u vrijeme davanja prvobitnog iskaza nije ni bila "svjesna" njihovog pravnog značaja i da ih je vjerodostojno iznijela ukazuje propuštanje njihovog pominjanja  u svom slobodnom izlaganju,  odnosno njihovo navodjenje tek kroz odgovor na postavljeno pitanje tužioca koji je "znao" od kakvog je značaja razjašnjenje svih pojedinosti pod kojima se ova nezgoda dogodila i okolnosti o mogućnostima njenog  izbjegavanja.</span>
</p>
<p>&nbsp;</p>
<p>
<span class="span2">Zato, u konkretnoj situaciji u kojoj je optuženi mogao uočiti pješaka O. na udaljenosti od 38 metara neprihvatljivo djeluje njegova tvrdnja o odjevenosti pješaka u tamnu odjeću, iz jednostavnog razloga što je ona u suprotnosti i sa onim dijelom zaključka i mišljenja komisije vještaka, u kome su naveli, da je postojaća saobraćajna situacija omogućavala vozaču da na odstojanju od 20,5 metara izmakne vozilo u lijevu stranu, bez obzira koja je svjetla koristio za osvjetljavanje puta i kakva je bila odjeća pješaka. Takodje, svjedok B.M. je opisujući njegovo ponašanje, nakon izlaska iz vozila, i trenutak kada joj je prišao i pitao "u šta je bio obučen", otkrila dodatne protivurječnosti koje su kasnije došle do izražaja, kada je optuženi iznosio odbranu pred nadležnim organima, i tvrdio, da je vidio pješake odjevene u tamnu odjeću. </span>
</p>
<p>
<span class="span2">Konačno, i, u varijanti korišćenja oborenih kratkih svjetala i odjevenosti pješaka O.M. u svijetlu odjeću, posebno neprihvatljivo djeluje tvrdnja optuženog, da je do ove nezgode, došlo usled njegove zaslijepljenosti, kod noćnog mimoilaženja sa ususretnim vozilom, zato što je prema nalazima i mišljenjima vještaka, oštećenog mogao uočiti na razdaljini većoj od 10 metara, koju je lično pomenuo kao trenutak nastanka njegove zaslijepljenosti odnosno zato što mu je i pri korišćenju tih svjetala put bio osvijetljen u dužini od najmanje 40 metara. Takodje, neshvatljivo i neprihvatljivo djeluje, njegova tvrdnja da nije znao pod kojim upaljenim svjetlima se kretalo ususretno vozilo, jer životno iskustvo govori da učesnici u saobraćaju, noću, na pravom i preglednom putu, to mogu sa lakoćom prepoznati, nakon čega se vozači ususretnih vozila upozoravaju "ablendovanjem" da predju na kratka svjetla i ukoliko takva reakcija izostane onda se smanjuje brzina kretanja i prilagodjava režim svog kretanja novonastaloj situaciji radi izbjegavanja i postizanja tzv. efekta potpune zaslijepljenosti. Uostalom, on je u odbrani naveo da je koristio duga svjetla dok nije, na par stotina metara, uočio iz suprotnog pravca drugo vozilo, pa kada se ta njegova tvrdnja dovede u vezu sa objašnjenjem predstavnika komisije vještaka, da samo upaljena duga svjetla ozbiljno ometaju vozače iz suprotnog smjera, kad im se približe na rastojanju manjem od 100 metara, onda je potpuno jasno da do te zaslijepljenosti nikako nije moglo doći, na način koji je naveo optuženi u svojoj odbrani, imajući u vidu vrijeme koje mu je stajalo na raspolaganju za prepoznavanje efekta upaljenih dugih svjetala.</span>
</p>
<p>&nbsp;</p>
<p>
<span class="span2">Dakle, sve i da je postojalo ususretno vozilo optuženi se ne bi mogao pozivati na stanje zaslijepljenosti, kao okolnost koju nije mogao očekivati, niti unaprijed predvidjeti, upravo zbog toga što je to vozilo, kako je rekao, vidio na udaljenosti od 200 metara, koja mu je omogućavala, na pravom putu većem od te razdaljine, da prilagodjava svoju vožnju, na način koji je sud već objasnio u prethodnom stavu.</span>
</p>
<p>&nbsp;</p>
<p>
<span class="span2">No, kako je sud prihvatio iskaz svjedokinje B.M., u pogledu odjevenosti pokojnog O.M. i nepostojanja ususretnog vozila, to nadalje neće detaljnije analizirati sve one mogućnosti koje su optuženom stajale na raspolaganju za izbjegavanje ove nezgode, u situaciji  postojanja ususretnog vozila i odjevenosti pješaka u tamnu odjeću, dok će se brzinom kretanja vozila baviti u kontekstu cjelokupne situacije, ali ne i kao uzrokom ove saobraćajne nezgode, zato što je zastupnik optužnice prije davanja završne riječi izostavio povredu te normu koju je naveo u činjeničnom opisu podnijetog optužnog akta.</span>
</p>
<p>&nbsp;</p>
<p>
<span class="span2">Medjutim, nesporno je utvrdjeno da je kritičnom prilikom optuženi upravljao većom brzinom (60,2 km/h) od one koja je bila ograničena za tu dionicu puta (50 km) i da je nije smanjivao niti kočio, iako su se pješaci kretali ispred njegovog vozila, u istom smjeru, u zoni od 0,70 metara od desne ivice kolovoza. Nesporno je utvrdjeno i da se pješak O.M. nije na kolovozu ponašao nesigurno i nepredvidivo, nego je išao ispred vozila paralelno sa desnom ivicom zauzimajući navedenu površinu koja je omogućavala optuženom ne samo njegovo </span><span class="span2">zaobilaženje na bezbjednom bočnom rastojanju, nego i mogućnost da zaustavi svoje vozilo do mjesta kontakta, što je utvrdjeno na osnovu mišljenja komisije vještaka, iz kojeg proizilazi da je zaustavni put za utvrdjenu brzinu kretanja od 60,2 km/h iznosio 36,7 metara, odnosno da je bio kraći od udaljenosti od 38 metara, na kojoj je optuženi mogao uočiti tragično stradalog pješaka. </span>
</p>
<p>&nbsp;</p>
<p>
<span class="span2">I sam optuženi je rekao, da taj dio puta  nema trotoarsku površinu, i iz njegove odbrane,  proizilazi da pješake nije "opominjao", nekim od znakova upozorenja, pa je očigledno i  pokojni pješak, obzirom na širinu saobraćajne trake i gustinu saobraćaja, računao da će ga bezbjedno zaobići bilo koji vozač koji bude dolazio iza njegovih ledja. To što je pješak O.M. u trenutku kontakta "desnom bočnom stranom bio okrenut ka nailazećem vozilu" može se protumačiti kao prirodna reakcija na konkretnu opasnost koju je optuženi izazvao i njegov poslednji pokušaj da pobjegne ka desnoj ivici kolovoza. </span>
</p>
<p>&nbsp;</p>
<p>
<span class="span2">Oko  položaja njegovog tijela, načina kretanja i mjesta kontakta sa vozilom bilo je sporenja izmedju vještaka pojedinaca, kojima se sud bavio na prethodnim stranama ove presude, pa je u pogledu tih činjenica prihvatio mišljenje komisije vještaka u kome su naveli </span><span class="span2">da je</span><span class="span1"> </span><span class="span2">do nezgode došlo tako što je automobil „C.“, koji se kretao lokalnim putem P. - D., u smjeru P., u mjestu P., naletio na pješaka, koji se neposredno prije nezgode kretao u istom smjeru, što je potvrdio i optuženi (dva pješaka..... jedan pored drugog)  i</span><span class="span6"> </span><span class="span2">svjedok B.M., i  izvršio okretanje oko vertikalne ose, u smjeru kretanja kazaljke na satu, tako da je u trenutku kontakta desnom bočnom stranom bio okrenut ka nailazećem vozilu i D. Nadalje je u mišljenju navedeno, da je primarni kontakt ostvaren između desne strane prednjeg branika automobila, u ravni desnog pokazivača pravca i spoljašnje strane desne potkoljenice pješaka, kao i da je u tom trenutku pješak O. M. zauzimao širinu kolovoza od 0,7 metara uz desnu ivicu. </span>
</p>
<p>&nbsp;</p>
<p>
<span class="span2">U pogledu ovih i ostalih okolnosti koje se tiču predmetne saobraćajne nezgode vještaci pojedinci Č.M. i Č.G. su izjavili da ostaju pri svojim nalazima i mišljenjima, s tim što je vještak Č.G. nakon neposrednog izjašnjenja predstavnika komisije vještaka istakao, da bi korigovao svoju brzinu kretanja za 5% u odnosu na onu koju je naveo u svom pisanom nalazu i mišljenju i prilikom svojih neposrednih izjašnjenja.</span>
</p>
<p>&nbsp;</p>
<p>
<span class="span2">Sud je u skladu sa načelom slobodne ocjene dokaza vrednovao njihove najvažnije navode iz nalaza i mišljenja, kako pojedinačno, tako i u vezi sa ostalim dokazima, pa je izveo zaključak da je najprihvatljiviji nalaz i mišljenje komisije vještaka, zato što su se oni, kao i njihov predstavnik, na najpotpuniji i najubjedljiviji način u vremensko prostornom smislu bavili načinom nastanka ove nezgode i mogućnostima pod kojima je ona mogla biti izbjegnuta, te uzimajući u obzir tragove koji su navedeni u uvidjajnoj dokumentaciji i ostale podatke iz spisa predmeta, analizirali sve varijante pod kojima je došlo do naleta vozila na pješaka, pa i onu koju je optuženi isticao u svojoj odbranu. Oni su bili veoma jasni, precizni i razumljivi, kao i njihov predstavnik na glavnom pretresu koji je </span><span class="span2">objasnio, i da su ličnim istraživanjem došli do zaključka, da u odredjenim situacijama vozilo  može da ostvari veće usporenje na putu pri kočenju sa četiri točka, nego zbirno na valjcima, prilikom tehničkog pregleda, kada se pojedinačno kontroliše jedna, pa druga osovina, te razloge, zbog kojih se daljina odbačaja pješaka nije mogla koristiti za proračun brzine automobila u momentu naleta. </span>
</p>
<p>&nbsp;</p>
<p>
<span class="span2">Predstavnik komisije vještaka se osvrnuo na naprijed navedeni način, u vezi navoda vještaka Č.M. o razlozima koji su doveli do nesaglasnosti izmedju njegovog i nalaza  i mišljenja Komisije vještaka. Medjutim, kada je u pitanju način i mogućnost izbjegavanja nezgode, u vidu radnje bočnog izmicanja u lijevu stranu, onda, izmedju svih angažovanih vještaka pojedinaca saobraćajne struke (P., Č. i Č.) i Komisije vještaka nijesu konstatovane nikakve bitne razlike, protivurječnosti i nelogičnosti, u situaciji nepostojanja ususretnog vozila, koju je sud utvrdio na osnovu drugih dokaza i razloga navedenih na prethodnim stranama ove presude. </span>
</p>
<p>
<span class="span2"> </span>
</p>
<p>
<span class="span2">Sud je prihvatio nalaz i mišljenje vještaka sudsko medicinske struke prof. dr M.Š., zato što je na cjelovit način opisao povrede utvrdjene obdukcionom tehnikom i objasnio način nastanka povreda u predjelu desne potkoljenice, te ukazao koja je od opisanih pvoreda predstavljala uzrok smrti pješaka O.M.</span>
</p>
<p>&nbsp;</p>
<p>
<span class="span2">Sud je prihvatio nalaz i mišljenje vještaka medicinske struke prof. dr S.M., zato što je kao profesor neurologije i sudske psihijatrije na potpuno stručan i razumljiv način iznio razloge zbog kojih optuženi pri utvdjenoj koncentraciji alkohola nije mogao u potpunosti bezbjedno da upravlja motornim vozilom. </span>
</p>
<p>&nbsp;</p>
<p>
<span class="span2">Sud je prihvatio i nalaze i mišljenja ostalih vještaka  i izveo zaključak o dokazanosti činjenica koje je navodio kroz njihovu analizu, gdje su se oni na stručan način bavili svim pitanjima koja spadaju u njihovu oblast vještačenja i zato što nije bilo bitnijih primjedbi na tačnost njihovog mišljenja.</span>
</p>
<p>&nbsp;</p>
<p>
<span class="span2">Prema tome, optuženi je pod uticajem alkohola, očigledno nerealno i nekritički  procijenio odstojanje svog vozila od pješaka, pravac upravljanja vozilom u odnosu na udaljenost pješaka O. od desne ivice kolovoza i širinu koju je zauzimao u svom kretanju, te je samouvjereno nastavio da se kreće istom brzinom i ne mijenjajući režim dotadašnjeg kretanja približio pješacima na kritičnu udaljenost, iako je u skladu sa odredbom iz člana 13 stav 1 ZOBS-a mogao blagovremeno preduzeti onu radnju koju su vještaci pominjali kroz tehničke mogućnosti izbjegavanja ove nezgode. Optuženi je upravo u odsustvu te dužne pažnje i nastavljajući da se kreće vozilom na opisani način prouzrokovao zabranjenu posledicu, koja je bila previše udaljena u odnosu na trenutak, kada je bio u mogućnosti da vidi pješake i započne radnju bočnog izmicanja u lijevo, za koju je predstvnik komisije vještaka na glavnom pretresu naveo da su utvrdili, da je u konkretnoj situaciji bila znatno efikasnija i kraća u odnosu na radnju kočenja. U kontekstu navedene analize ove situacije, kretanje pješaka O. po kolovozu može shvatiti samo kao doprinos nastanku ove nezgode i ne može se </span><span class="span2">izjednačavati sa pomenutim stvarnim uzrokom koji je doveo do njegove smrti, niti se utvrdjeni način kretanje pješaka O.M., kojeg je blagovremeno mogao uočiti, može smatrati iznenadnom i nepredvidivom opasnošću. </span>
</p>
<p>&nbsp;</p>
<p>
<span class="span2">Prednje sa razloga, što je pješaka O., čak da je i postojalo ususretno vozilo, mogao zapaziti na udaljenosti od 38 metara, a B.M. na udaljenosti od 31 metar (siva prepreka), dakle, znatno prije one razdaljine koju je u svojoj odbrani pomenuo kao trenutak u kome je došlo do njegove zaslijepljenosti (10 metara prije mimoilaženja) zbog čega i nije mogao da vidi navodno pješake na kolovozu. Optuženi ima pravo da se brani na način koji je za njega najpovoljniji, ali i sud ima obavezu da ocijeni vjerodostojnost svih navoda koje je iznio u svojoj odbrani, pa i onih koje je lično označio kao glavni razlog nastanka ove nezgode (... da usled stanja zaslijepljenosti izazvanog nailaskom ususretnog vozila na udaljenosti od deset metara prije njihovog mimoilaženja, nije blagovremeno uočio pješake, nego tek na 1-2 ili 4-5 metara...), zato što je i takva odbrana, koja je iznijeta na zakonit način, dokazno sredstvo, bez obzira što optuženi nije u obavezi da govori istinu. Izmedju ostalog, on je prilikom prvog saslušanja upoznat, da ne mora da daje nikakve izjave, niti da odgovara na postavljena pitanja, a(li) da sve što izjavi može biti upotrijebljeno kao dokaz.</span>
</p>
<p>&nbsp;</p>
<p>
<span class="span2">Takodje, duga svjetla koja je optuženi koristio  sve dok, navodno, na par stotina metara, nije uočio iz suprotog pravca drugo vozilo omogućavala su mu, prema mišljenju vještaka, osvijetljenost puta od najmanje 100 metara i mogućnost da uoči pješaka ili prepreku na putu, kada se približi na udaljenost od 70-80 metara, dok srednja svjetla na koja je, kako je rekao prešao, tek kada je ugledao to vozilo omogućavala su osvjetljavanje puta u dužini od 40 do 80 metara. </span>
</p>
<p>&nbsp;</p>
<p>
<span class="span2">Dakle, optuženi je bio svjestan da može ugroziti javni saobraćaj i dovesti u opasnost život drugih, kada se pod dejstvom alkohola, u pripitom stanju suprotno odredbama iz člana 200 stav 1 i 2 ZOBS-a, ne pridržava i odredbe iz člana 13 stav 1, koja mu je imperativno nalagala, da obrati dužnu pažnju na pješake koji se nalaze na kolovozu, dok je pristajanje na izazivanje te konkretne opasnosti ispoljio tako, što im se samouvjeren, nekritičan i nedovoljno pažljiv toliko približio, da nije uspio zbog izuzetno male vremensko prostorne distance izbjeći nalet na pješaka O.M. koji se kretao u istom pravcu, istom saobraćajnom trakom, nego ga je primarno kontaktirao u predjelu desne potkoljenice prednjim branikom svog vozila. Iako je bio svjestan, da iz tako stvorene konkretne opasnosti za njihov život i tijelo, koja predstavlja posledicu osnovnog krivičnog djela, može svojom radnjom učiniti i kvalifikovani oblik tog krivičnog djela, koji je propisan članom 348 stav 2 KZ CG, optuženi je očigledno olako držao da do toga neće doći i da će, kako je rekao "skretanjem u lijevu stranu", izbjeći tu težu posledicu, u vidu smrti pješaka O.M., koju svakako nije želio niti je na nju pristao.</span>
</p>
<p>&nbsp;</p>
<p>
<span class="span2">Odlučujući o visini kazne koju će izreći optuženom, sud je, u smislu člana 42 Krivičnog zakonika, cijenio sve okolnosti koje utiču da kazna bude manja ili veća, pa je od olakšavajućih okolnosti uzeo u obzir njegovu raniju   neosudjivanost koja </span><span class="span2">je utvrdjena na osnovu Izvoda iz kaznene evidencije </span><span class="span2">Uprave policije-Područne jedinice Podgorica br. 29-245/11-28413/2-4623 od 08.11.2011. godine, </span><span class="span2">pa je u odsustvu otežavajućih okolnosti optuženom izrekao kaznu zatvora u trajanju od tri godine i šest mjeseci, cijeneći da će tako odmjerenom kaznom, u okviru opšte svrhe krivičnih sankcija (član 4 KZ), postići svrha kažnjavanja, čiji je cilj sprečavanje učinioca da čini krivična djela, uticanje na druge da ne čine krivična djela, kao i da je kroz tu visinu dovoljno izražena društvena osuda za učinjeno djelo i naglašena obaveza poštovanja zakona, odnosno da se njome jača morall i utiče na razvijanje društvene odgovornosti (član 32 KZ) U izrečenu kaznu, optuženom se, u skladu sa čl. 51 Krivičnog zakonika, uračunava vrijeme</span><span class="span2"> lišenja slobode od  28.08.2011. do 30.08.2011. godine, na osnovu odluke iz spisa predmeta.  </span>
</p>
<p>&nbsp;</p>
<p>
<span class="span2">Sud je predstavnika oštećene porodice pokojnog O.M., njegovog oca O. M., koji je zastupan preko angažovanog punomoćnika adv. M.D., na osnovu člana 239 ZKP-a, uputio da imovinskopravni zahtjev za naknadu štete u cjelini ostvaruje u parničnom postupku, zato što su u tom pogledu izrazili takav stav tokom ovog postupka.</span>
</p>
<p>&nbsp;</p>
<p>
<span class="span2">Kako je optuženi oglašen krivim to je, na osnovu čl. 229 u vezi čl. 226 Zakonika o krivičnom postupku, obavezan da u korist budžeta Crne Gore, plati troškove krivičnog postupka u iznosu od </span><span class="span2">2.885,75</span><span class="span2">€</span><span class="span1">,</span><span class="span2"> koji se odnose na nagradu za rad sudskih vještake, saobraćajne struke P.B. (186,00€), Č.G. (187,00€), Č.M. (448,25€), Komisije vještaka Fakulteta tehničkih nauka - Departmana za saobraćaj Novi Sad (840,00€), predstavnika komisije vještaka Fakulteta Tehničkih nauka - Departmana za saobraćaj Novi Sad prof. dr K. S. (520,00€), vještaka sudske medicine prof. dr Š.M. (490,00€), B. dr B. (60,50€), vještaka neuropsihijatra prof. dr M.S. (99,00€) i D.G. (55,00€),  te na ime paušala iznos od 150,00 €</span><span class="span1">, </span><span class="span2">koji je određen shodno</span><span class="span1"> </span><span class="span2">složenosti i trajanju postupka, te njegovom imovnom stanju, u roku od 15 dana po pravosnažnosti presude. </span>
</p>
<p>
<span class="span2">Sa iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1"> Dana, 09.12.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                   PRESJEDNIK VIJEĆA- SUDIJA,             </span>
</p>
<p>
<span class="span1">Mila Cupara</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">   Dragoje Jović </span>
</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude može se preko ovog suda izjaviti žalba Apelacionom sudu Crne Gore u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span2">-VDT-u Podgorica</span>
</p>
<p>
<span class="span2">-optuženom  B</span><span class="span2">.</span><span class="span2">I</span><span class="span2">.</span>
</p>
<p>
<span class="span2">-adv. B</span><span class="span2">.</span><span class="span2">Z</span><span class="span2">.</span>
</p>
<p>
<span class="span2">-punomoćniku oštećene porodice  adv. M</span><span class="span2">.</span><span class="span2">D</span><span class="span2">.</span>
</p>
<p>
<span class="span2">-predstavniku oštećene porodice O</span><span class="span2">.</span><span class="span2">M</span><span class="span2">.</span><span class="span2"> - po pavosnažnosti</span>
</p>
<p>
<span class="span2">-u spise predmeta</span>
</p>
<p>&nbsp;</p>
<p>
<span class="span1">Post.__________ godine</span>
</p>
<p>&nbsp;</p>
</div>
</div>


</body>
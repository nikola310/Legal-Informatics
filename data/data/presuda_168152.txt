<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-indent:0.5in;margin-left:-0.5in;text-align:justify;hyphenate:auto;font-family:Verdana;font-size:11pt;}
.p4{text-indent:0.5in;margin-left:-0.5in;text-align:center;hyphenate:auto;font-family:Verdana;font-size:11pt;}
.p5{text-indent:0.5in;margin-left:-0.5in;text-align:start;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.641/10</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p3"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, uz učešće zapisničara Ljiljane Joksimović, rješavajući po optužnom predlogu Kt.br.514/10 od 20.11.2010 godine, Osnovnog državnog tužioca iz B. Polja, podnijetog protiv okrivljenog H.H.a iz B.Polja, zbog krivičnog djela laka tjelesna povreda iz čl.152 st.2 u vezi st.1 Krivičnog zakonika Crne Gore, nakon održanog usmenog, glavnog i javnog pretresa, u prisustvu okrivljenog  H.H.a a u odsustvu uredno pozvanih  ODT-a i oštećenog L.Z.a, donio je dana 27.04.2011 godine i javno objavio:</span>
</p>
<p class="p3"></p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljeni H.H., od oca H. i majke  V. rodjene B., rodjen .....godine u B.Polju sa prebivalištem u mjestu Lješnica- Rijeka, opština B.Polje, državljanin Crne Gore, nezaposlen, neoženjen,  sa završenom Osnovnom školom, lošeg imovnog stanja, osudjivan.</span>
</p>
<p class="p3"></p>
<p class="p4"></p>
<p class="p4">
<span>K R I V  J E</span>
</p>
<p class="p3">
<span>Što je:</span>
</p>
<p class="p3"></p>
<p class="p3">
<span>Dana 07.08.2010.godine oko 22,00 h,  ispred ugostiteljskog objekta "Frend" u Novom   Tržanom Centru opština  B.Polje, lako tjelesno povrijedio oštećenog L.Z.a, na način što ga je  pesnicama  izudarao  u predjelu tijela, kojom  prilikom  mu je nanio lake tjelesne povrede u vidu nagnječenja mekih tkiva na više mjesta po tijelu.</span>
</p>
<p class="p3"></p>
<p class="p3">
<span>-čime je izvršio krivično djelo laka tjelesna povreda iz čl.152 st.1 Krivičnog zakonika Crne Gore </span>
</p>
<p class="p3"></p>
<p class="p3">
<span>-pa ga sud, primjenom citiranog zakonskog propisa, te čl. 2, 4, 5, 13, 15, 32, 39 i  42, Krivičnog zakonika Crne Gore (Kz) i čl. 199, 202, 212 i 364 Zakonika o krivičnom postupku Crne Gore (Zkp)</span>
</p>
<p class="p3"></p>
<p class="p4">
<span>O S U Đ U J E</span>
</p>
<p class="p3"></p>
<p class="p3">
<span>Na novčanu kaznu u iznosu od 600,00€ (šestoeura) koju je dužan uplatiti u roku od tri mjeseca od dana pravosnažnosti presude na depozit novčanih kazni , troškova postupka i paušala CG br. 832-151-35, stim što je dokaz o uplati dužan dostaviti krivičnoj pisarnici ovog suda.</span>
</p>
<p class="p3">
<span> Ako okrivljeni ne plati novčanu kaznu u određenom roku, novčana kazna će se zamijeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako okrivljeni plati samo dio novčane kazne ostatak će se srazmjerno pretvoriti u kaznu zatvora, a ako okrivljeni plati ostatak novčane kazne, izvršenje kazne zatvora će se obustaviti.</span>
</p>
<p class="p3"></p>
<p class="p3">
<span>Obavezuje se okrivljeni da ovom sudu na ime paušala plati iznos od 30,00€ (trideseteura), a na ime troškova krivičnog postupka koji su unaprijed isplaćeni iz budžetskih sredstava suda iznos od 60,50 € (šezdeseteurai pedeset centi), koje će sve uplatiti na račun br.832-151-35, u roku od 15 dana, po pravosnažnosti presude, pod prijetnjom prinudnog izvršenja. </span>
</p>
<p class="p3"></p>
<p class="p3">
<span>Radi ostvarenja imovinsko pravnog zahtjeva oštećeni L.Z.o  upućuje se na parnični postupak.</span>
</p>
<p class="p4"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p3"></p>
<p class="p3">
<span>Optužnim predlogom Osnovnog državnog tužioca u Bijelom Polju, Kt.br.514/10 od 20.11.2010. godine, okrivljenom H.H.u stavljeno je na teret krivično djelo laka tjelesna povreda iz čl.152 st.2 u vezi st.1 Kz. </span>
</p>
<p class="p3"></p>
<p class="p3">
<span>Glavni pretres je zaključen u prisustvu okrivljenog a u odsustvu uredno pozvanih ODT-a i oštećenog.</span>
</p>
<p class="p3"></p>
<p class="p3">
<span>Oštećeni L.Z.o se  tokom postupka pridružio krivičnom gonjenju protiv okrivljenog i postavio imovinsko pravni zahtjev.</span>
</p>
<p class="p3"></p>
<p class="p3">
<span>Okrivljeni H.H.  u svojoj odbrani  u bitnom je istakao da se kritičnog dana nalazio u ugostiteljskom objektu  "Frend" gdje je za jednim stolom sjedio u pio kafu. U objketu nije bilo puno gostiju  osim dva lica koja je  od ranije znao da se zovu  L.Z.o i izvjesni Ljatif. Čim je popio kafu  sišao je niz stepenice lokala i uputio se ka svom  vozilu. U tom trenutku njemu se L.Z.o obratio riječima "jebem ti mater". Pitao ga je da li se to njemu obraća, na šta ga je on opet opsovao a zatim ga gadjao staklenom pivskom  flašom kojom  ga je  pogodio  u glavu od čega mu je nastala posjekotina i počela mu je teći krv. L.  je zatim  pritrčao pa su se  medjusobno počeli udarati pesnicama, a razdvojio  ih je gazda  lokala M.H.i prisutni gost  V.P.. Istakao je da kod sebe  kritičnom prilikom nije imao nikakvu drvenu palicu. Nadalje je istakao da se prije kritičnog dogadjaja poznavao sa  L.Z.om za kojeg je saznao da je u vezi  sa njegovom  bivšom suprugom pa predpostavlja da je to bio povod što ga je L.Z.o počeo psovati dok je mirno sjetio u kafani.Nije se javljao ljekaru zbog zadobijenih povreda od strane L.Z.a.</span>
</p>
<p class="p3"></p>
<p class="p3">
<span>U završnoj riječi je molio sud da ukoliko nadje krivicu na njegovoj strani uzme  u obzir sve olakšavajuće okolnosti i što blaže ga kazni.</span>
</p>
<p class="p3"></p>
<p class="p3">
<span>Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu izveo sledeće dokaze: pročitao iskaz oštećenog L.Z.a sa zapisnika Kri.br.358/10 od 22.10.2010.godine, izvršio uvid u medicinsku dokumentaciju na ime oštećenog, pročitao nalaz i mišljenje vještaka medicinske struke dr M.a S.a, dat na zapisniku kod istražnog sudije, saslušao vještaka medicinske struke dr M.a S.a radi pojašnjenja nalaza i mišljenja, izvršio uvid u izvod iz kaznene evidencije na ime okrivljenog.</span>
</p>
<p class="p3"></p>
<p class="p3">
<span>Sud je cijeneći dokaze pojedinačno i u međusobnoj povezanosti, dovodeći ih u vezu sa navodima odbrane okrivljenog H.H.a, utvrdio činjenično stanje na način kako je to sadržano izrekom i na osnovu istog zaključio da je okrivljeni izvršio krivično djelo laka tjelesna povreda iz čl.152 st.1 Kz, zbog čega je kriv i krivično-pravno odgovoran. </span>
</p>
<p class="p3"></p>
<p class="p3">
<span>Naime, oštećeni L.Z.o, saslušan u svojstvu svjedoka, u bitnom je istakao da  se dana 07.08.2007.godine nalazio  na terasi kafe bara "Frend" zajedno sa P.LJ., raseljenim licem sa Kosova koji se sada nalazi u Njemačkoj. Sjedjeli su za tolom na terasi kada se ispred objekta zaustavilo vozilo iz kojeg je izašao H.H. kog od ranije poznaje i sa kojim je u lošim odnosima  oko dvije godine jer mu je isti činio razne provokacije. H.H. je prišao  ne ulazeći u objekat upućujući mu riječi " gdje si ti ciganine", a pri tom  je u rukama imao drvenu bezbol palicu dužine oko 1,20 m. On je ustao  a u tom trenutku gazda kafane ga je gurnuo sa ledja  zbog čega je sašao niza stepenice a odmah nakon toga H. ga je udario palicom po glavi, a nakon toga više puta po tijelu i to 20 do 30 puta. Zatim su iz vozila iz kojeg je predhodno izašao H.H. izašla još neka lica čija imena ne zna koji su u rukama imali  metalne i drvene predmete koje nije mogao da opiše, prišli zajedno sa H.om i udarali ga više puta  po tijelu. Od ovih udaraca je pao nakon čega je zaustavio neko vozilo koje ga je prevezlo do bolnice  gdje mu je ukazana ljekarska pomoć.</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke dr. S. M.a i pojašnjenja istog na glavnom pretresu sud je utvrdio da je oštećeni  L.Z.o  pregledan dana  07.08.2009.godine, zbog povreda koje je zadobio u tuči a koji se tom prilikom na pregledu žalio na upornu glavobolju te na bolove u predjelu nogu i ruku a u dijagnozi u priloženom izvještaju je navedeno da je oštećeni zadobio povrede u vidu nagnječenja mekih tkiva na više mjesta po tijelu. Vještak je  u prvobitnom nalazu  istakao da su povrede nastale od više udaraca tupo tvrdim predmetom  a na glavnom pretresu je pojasnio da su povrede kod oštećenog mogle nastati od više udaraca pesnicom, ističući da se ne može  sa sigurnošću izjasniti  obzirom na oskudan ljekarsi izvještaj u kome nijesu opisane promjene spolja na tijelu da li ih je bilo i kakve su bile  te se nije mogao izjasniti sa sigurnošću da li su povrede nastale od udarca  drvenom palicom, navodeći da je eventualno bilo više udaraca  drvenom palicom  jačeg inteziteta kao što to navodi oštećeni (20-30 puta) morali bi na tijelu oštećenog postojati vidljivi tragovi povreda u vidu  crvenila kože, oguljotine kože, otoka mekih tkiva ili pak  krvnog podliva, a takvih promjena nije bilo. Po konačnom  mišljenju vještaka s obzirom da u priloženom ljekarskom izvještaju ne postoji opis spolja vidljivih povreda, a smatra da bi morale biti opisane da je oštećeni zadobio 20 i više udaraca  palicom, veća je vjeravatnoća da se u konkretnom slučaju radi o  više udaraca pesnicom  koje su djelovale na tijelo oštećenog.  </span>
</p>
<p class="p3"></p>
<p class="p3">
<span>Iz izvoda iz kaznene evidencije na ime okrivljenog H.H.a utvrđeno je da je osuđivan presudom Osnovnog suda u B.Polju K.br.316/90 od 23.02.1991.godine zbog krivičnog djela iz čl.185.st.3. u vezi st.1. KZ SR CG dva mjeseca zatvora uslovno za jednu godinu, presudom istog suda K.br.121/92 od 07.06.1992.godine, zbog krivičnog djela iz čl.185.st.1.KZ RCG kaznom zatvora 30 dana i presudom istog suda K.br.472/09 od 26.06.2009.godine zbog krivičnog djela iz čl.324.st.1.KZ CG tri mjeseca zatvora uslovno dvije godine i 200 € novčana kazna.</span>
</p>
<p class="p3"></p>
<p class="p3">
<span>Sud je cijenio odbranu okrivljenog H.H.a kao  kao djelimično priznanje izvršenja krivičnog djela za koje je oglašen krivim obzirom da isti nije sporio da je kritičnom prilikom oštećenog izudarao pesnicama. Medjutim, navode koje je istakao u pogledu okolnosti  da je  takvu radnju preduzeo obzirom da je prvi napadnut od strane oštećenog sud ne prihvata i cijeni ih sračunatim na olakšavanje svog krivično pravnog položaja. Ovo posebno sa razloga što njegova odbrana nema utemeljenje  u medicinskoj dokumentaciji  a bilo bi životno logično da se i okrivljeni usled  povreda koje je navodno zadobio  od stakle flaše kojom  ga je gadjao oštećeni javio ljekaru i pribavio medicinsku dokumentaciju. Odbrana okrivljenog  da je kritičnom prilikom  izudarao oštećenog pesnicama potvrdjena je kroz medicinsku dokumentaciju  na ime oštećenog i nalaz i mišljenje vještaka medicinske struke dr. S. M.a koji je sud prihvatio  kao stručno i objektivno sačinjen na bazi raspoloživih podataka a na osnovu nauke i vještine.</span>
</p>
<p class="p3"></p>
<p class="p3">
<span>Sud je cijenio iskaz oštećenog L.Z.a koji je saslušan u svojstvu svjedoka i dijelom  isti prihvatio  u smislu navoda da je  kritičnom prilikom napadnut od strane okrivljenog zbog čega je zadobio tjelesne povrede. Medjutim,  dio njegovog iskaza da mu je  oštećeni nanio povrede  udarcima drvene bezbol palice sud ne prihvata i cijeni ih sračunatim na otežavanje krivično pravnom  položaju okrivljenog a posebno sa razloga jer ovaj dio iskaza oštećenog  nema utemeljenje u medicinskoj dokumentaciji i konačnom nalazu i mišljenju vještaka medicinske struke.</span>
</p>
<p class="p3"></p>
<p class="p3">
<span>Stoga sud nije prihvatio pravnu kvalifikaciju krivičnog djela koje je okrivljenom stavljeno na teret optužnim predlogom, sa razloga  što izvedenim dokazima tokom postupka nije utvrdjeno da je okrivljeni  oštećenom  kritičnom prilikom  nanio  povrede  drvenom palicom sredstvom podobnim da tijelo teško povrijedi ili zdravlje teško naruši, u prilog čemu govori  nalaz i mišljenje vještaka medicinske struke koji je sud u potpunosti prihvatio.</span>
</p>
<p class="p3"></p>
<p class="p3">
<span>Imajući u vidu izloženo  nedvosmisleno se zaključuje da je okrivljeni H.H. dana 07.08.2010.godine oko 22,00 h,  ispred ugostiteljskog objekta "Frend" u Novom   Tržanom Centru opština  B.Polje, lako tjelesno povrijedio oštećenog L.Z.a, na način što ga je  pesnicama  izudarao  u predjelu tijela, kojom  prilikom  mu je nanio lake tjelesne povrede u vidu nagnječenja mekih tkiva na više mjesta po tijelu.</span>
</p>
<p class="p3"></p>
<p class="p3">
<span>Pravnom analizom utvrđenog činjeničnog stanja, a imajući u vidu zakonska obilježja krivičnog djela laka tjelesna povreda iz čl.152 st.1 u vezi st.1 Kz, sud je našao da je okrivljeni svojim radnjama ostvario sva zakonska obilježja ovog krivičnog djela. Da bi postojalo pomenuto krivično djelo potrebno je da počinilac drugog lako tjelesno povrijedi. Naime, pod tjelesnom povredom podrazumijeva se u krivičnopravnom smislu, povreda tjelesnog integriteta ili narušavanje zdravlja drugog lica. Povreda tjelesnog integriteta je oštećenje tijela čovjeka, uzetog u njegovoj bio-psihičkoj jedinstvenosti. Zaštitni objekt kod svih tjelesnih povreda je čovjek, njegov tjelesni integritet shvaćen u bio-psihičkom smislu, dakle, štiti se tijelo čovjeka u njegovoj anatomskoj jedinstvenosti. Lakom tjelesnom povredom smatra se ono oštećenje tjelesnog integriteta ili narušavanje zdravlja koje nije teško. U zavisnosti od sredstva kojim je nanijeta povreda, razlikuje se obična laka tjelesna povreda i opasna laka tjelesna povreda. U konkretnom slučaju okrivljeni je pesnicama oštećenom nanio laku tjelesnu povredu u vidu nagnječenja mekih tkiva na tijelu, čime je krivično djelo svršeno. </span>
</p>
<p class="p3"></p>
<p class="p3">
<span>Postupajući na opisani način-udarajući oštećenog pesnicama po tijelu, imao je namjeru da nanese tjelesnu povredu oštećenom, u čemu je i uspio. Okrivljeni je bio svjestan svog djela i htio njegovo izvršenje, pa je krivično djelo počinio sa direktnim umišljajem. </span>
</p>
<p class="p3"></p>
<p class="p3">
<span>Za krivično djelo laka tjelesna povreda iz čl.152 st.1 Kz zaprijećena je novčana kazna ili kazna zatvora do jedne godine.</span>
</p>
<p class="p3"></p>
<p class="p3">
<span>Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća, pa je od olakšavajućih okolnosti na strani okrivljenog našao da se radi o  nezaposlenom licu koji je lošeg imovnog stanja.Od otežavajućih okolnosti sud je cijenio stepen krivice i njegovu raniju osudjivanost što ide u prilog činjenici da je sklon izvršenju krivičnih djela pa je okrivljenog osudio na novčanu kaznu u naznačenom izinosu, smatrajući da će se i novčanom  kaznom u okviru opšte svrhe krivičnih sankcija iz čl.4 st.2 Kz, postići posebna svrha kažnjavanja iz čl.32 Kz i uticati kako na okrivljenog da ubuduće ne vrši ovo i slična krivična djela, tako i na druge eventualne izvršioce krivičnog djela u pitanju. Prilikom odmjeravanja novčane kazne okrivljenom sud je imao u vidu njegovo imovno stanje. </span>
</p>
<p class="p3"></p>
<p class="p3">
<span>Shodno čl. 199 Zkp, sud je obavezao okrivljenog na plaćanje paušala u iznosu od 30,00€, pri čemu je imao u vidu trajanje postupka i njegove imovinske prilike.</span>
</p>
<p class="p3"></p>
<p class="p3">
<span>Shodno čl.202 Zkp, sud je obavezao okrivljenog da plati iznos od 60,50€, na ime troškova krivičnog postupka koji su unaprijed isplaćeni iz budžetskih sredstava suda, a koji se odnose na nagradu vještaku medicinske struke dr M.a S.a. </span>
</p>
<p class="p3"></p>
<p class="p3">
<span>Shodno čl.212 Zkp oštećeni L.Z.o  upućen je da imovinskopravni zahtjev ostvaruje u parničnom postupku.</span>
</p>
<p class="p3"></p>
<p class="p3">
<span>Sa iznijetog odlučeno je kao u izreci presude,  shodno čl.364 Zkp. </span>
</p>
<p class="p4"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana 27.04.2011 godine</span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR,                                                        S U D I J A,                                                                          </span>
</p>
<p class="p1">
<span>Ljiljana Joksimović s.r                                        Violeta Raičević s.r</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p7"></p>


</body>
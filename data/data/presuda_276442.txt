<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span></span><span></span><span>K. br. 705/16</span><span></span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog M. U., zbog krivičnog djela nedozvoljeno držanje oružja i eksplozivnih materija iz čl. 403 st. 1 </span><span>Krivičnog zakonika Crne Gore, </span><span>nakon javnog glavnog pretresa održanog dana 22.12.2016. godine, u prisustvu državnog tužioca Vukasa Radonjića, okrivljenog i njegovog branioca adv. M. M., dana 26.12.</span><span>2016. </span><span>godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: M. U., JMB ..., sa nadimkom M., od oca N. i majke B., rođene B., rođen ... godine u B., sa prebivalištem u P., državljanin C. G., razumije crnogorski jezik, koji je i njegov jezik, konobar, neoženjen, bez djece, pismen, završio srednju školu, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 01. novembra 2016. godine, oko 23,50 časova, u P., u ul. ..., u i ispred ugostiteljskog objekta "H.", svjestan svog djela čije je izvršenje htio i svjestan da je njegovo djelo zabranjeno, neovlašćeno nosio vatreno oružje i municiju, na način što je, suprotno čl. 33 st. 1 u vezi čl. 4 st. 3 tač. 1 Zakona o oružju, na javnom mjestu, iako je to zabranjeno, nosio poluautomatsko kratko vatreno oružje - pištolj bez oznaka proizvođača, kalibra 6,35 mm, fabričkog broja ET-1081147, sa šest metaka kalibra 6,35 mm, držeći ga u unutrašnjem džepu jakne, </span>
</p>
<p>&nbsp;</p>
<p>
<span>- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa ga sud za navedeno krivično djelo primjenom&nbsp;čl. 4 st. 2, čl. 32, čl. 36, čl. 42 st. 1, čl. 45 st. 1 tač. 3, čl. 46 st. 1 tač. 5 i čl. 51 st. 1 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, </span>
</p>
<p>
<span>&nbsp;</span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span>Na kaznu zatvora u trajanju od 30 (trideset) dana, u koju kaznu mu se uračunava vrijeme provedeno u pritvoru od 02.11.2016. godine u 04:20 časova do 22.11.2016. godine.</span>
</p>
<p>&nbsp;</p>
<p>
<span>Na osnovu čl. 75 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>ODUZIMANJE PREDMETA</span>
</p>
<p>&nbsp;</p>
<p>
<span>Oduzima se od okrivljenog vatreno oružje - pištolj bez oznaka proizvođača, kalibra 6,35 mm, fabričkog broja ET - 1081147 i 6 metaka kalibra 6,35 mm, kao predmeti upotrijebljeni u izvršenju krivičnog djela.</span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 50,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 1341/16 od 30.11.2016. godine je okrivljenom M. U. stavljeno na teret da je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. Državni tužilac je u završnoj riječi predložio sudu da okrivljenog oglasi krivim i da ga kazni, kao i da mu predmetni pištolj trajno oduzme.</span>
</p>
<p>
<span>Okrivljeni je u odbrani datoj u prethodnom postupku u bitnom naveo da je dana 01.11.2016. godine oko 21:00 čas sa svojim drugom D. Ž. i dvije nepoznate djevojke sjedio u kafiću i konzumirao alkohol. Oko 23:30 časova njegov drug D. se posvađao sa dva ili tri njemu nepoznata momka, koji su sjedjeli za stolom do njihovog, iz kog razloga su oni izašli ispred lokala. U jednom momentu je vidio da je jedan od tih momaka udario D. pesnicom u predjelu lica, a udarala su ga i druga dvojica i bilo je čupanja i guranja. Kako bi smirio situaciju, pokušao je da ih razdvoji na način što je vukao D. od njih. U tom čupanju i nasrtanju na D. primijetio je da je nekom od tih momaka ispao pištolj, pa je plašeći se da isti ne upotrijebe, pištolj uzeo, stavio ga u unutrašnji džep svoje jakne, koju je držao preko lijeve ruke dok ih je razdvajao, zakopčao je i odbacio od sebe. Nekih 5 - 6 minuta nakon izlaska iz lokala, stigli su policijski službenici koji su zatekli njega, D. i gazdu lokala. Na udaljenosti od 7 – 8 metara od njih policajci su vidjeli dvije jakne koje su prethodno odbacili D. i on, pa je policijskim službenicima kada su ga pitali rekao da jakna crne boje pripada njemu. Nakon što su po njegovom odobrenju pregledali jaknu u istoj su pronašli predmetni pištolj i njegove lične stvari. Osim njega, D. i tri napadača, iz lokala je istovremeno sa njim, izašao i gazda istog, čije ime ne zna, koji je takođe razdvajao te momke od D.. Nije se obraćao Upravi policije radi dobijanja oružnog lista, jer ne zna da rukuje sa oružjem i nikada nije posjedovao pištolj. Na glavnom pretresu je dodao da se sjeća da je kritične večeri gazda lokala bio pored njega ispred lokala i da je isti učestvovao u razdvajanju. Bio je pijan i policiji je rekao da je pištolj njegov, pa im je rekao da jakna nije njegova, ali je i to kasnije promijenio rekavši im da je jakna njegova. Nije mogao objasniti zbog čega je jaknu u kojoj nije bio pištolj držao preko ruke za vrijeme dok je razdvajao, kao ni zašto je istu odbacio, nakon što je u nju stavio pištolj. Pištolj koji je pronašao nije mogao odbaciti iz razloga da policija na njemu ne bi otkrila njegove otiske. U završnoj riječi je u svemu prihvatio završnu riječ branioca, i nije dao pristanak da ga sud ukoliko utvrdi njegovu krivicu osudi na kaznu rad u javnom interesu. </span>
</p>
<p>
<span>Branilac okrivljenog je u završnoj riječi naveo da smatra da okrivljeni nije izvršio krivično djelo koje mu se stavlja na teret. Predložio je sudu da okrivljenog oslobodi od odgovornosti, jer nijednim dokazom provedenim na glavnom pretresu nije dokazano da je izvršio djelo koje mu se stavlja na teret.</span>
</p>
<p>
<span>Sud je u dokaznom postupku saslušao svjedoke V. M., D. Ž., M. Š. i T. V.; na saglasan predlog stranaka pročitao iskaz svjedoka M. B. dat pred Osnovnim državnim tužilaštvom Podgorica na zapisniku o saslušanju svjedoka Kt. br. 1341/16 od 16.11.2016. godine; pročitao službenu zabilješku UP CB Podgorica - Stanice policije za javni red i mir Ku. br. 718/16 od 02.11.2016. godine i službenu zabilješku UP CB Podgorica - Stanica </span><span>kriminalističke policije za kriminalističku tehniku Ku. br. 718/16 od 02.11.2016. godine; izvršio uvid u dokumentaciju UP CB Podgorica broj 59-28-244-2798/2328 od 01.11.2016. godine; pročitao dvije potvrde o vraćanju privremeno oduzetih predmeta UP CB Podgorica - Stanice policije za javni red i mir Ku. br. 718/16 od 02.11.2016. godine; na saglasan predlog stranaka pročitao izvještaj o balističkom vještačenju Forenzičkog centra u Danilovgradu - Grupe za balistiku broj 4320-1/16 od 21.11.2016. godine; izvršio uvid u pištolj bez oznake proizvođača kalibra 6,35 mm, fabričkog broja ET-1081147, sa šest metaka kalibra 6,35 mm i pročitao izvod iz registra kaznenih evidencija Ministarstva pravde KE 1672/2016 od 08.12.2016. godine. </span>
</p>
<p>
<span>Svjedok D. Ž. je u iskazu datom u prethodnom postupku u bitnom naveo da je dana 01.11.2016. godine oko 21:00 čas sa svojim drugom, okrivljenim M. U. otišao u kafić, gdje su bili sa još dvije nepoznate djevojke, i konzumirali alkohol. Za stolom pored njih sjedjela je grupa od tri ili četiri njemu nepoznata momka. U jednom momentu okrivljeni je ustao kako bi otišao do toaleta, a kako je bio pod dejstvom alkohola, malo se zateturao i naslonio ruku na jednog od momaka koji su sjedjeli pored njih, koji je na to negodovao, pa je on prišao i rekao im da neće biti problema i izvinio se, potom je ispratio okrivljenog do toaleta i vratio se za sto. Oko 23:30 časova krenuli su iz lokala, a djevojke koje su bile sa njima za stolom su ostale unutra. Ispred lokala su ih napala ova četiri momka sa leđa, i to tako što su dvojica njega gurala, a zatim ga je jedan od njih udario stisnutom pesnicom u predjelu nosa. Osjetio je jedan tupi udar otpozadi u glavu, za koji je siguran da mu nije nanijet pesnicom već tvrdim predmetom, ali kritičnom prilikom nije vidio pištolj. Tada su svi ti momci počeli da ga udaraju pesnicama u predjelu glave, pao je na asfalt i izgubio svijest, a kada se osvijestio vidio je da su stigli policijski službenici. Kritične večeri je bio pijan, pa se zbog toga nije mogao sjetiti da li su ga napala tri ili četiri momka. Kada su izašli iz lokala bio je obučen u trenerku i jaknu, a okrivljeni je na sebi imao majcu kratkih rukava bijele boje i farmerice, dok je jaknu držao preko ruke. Na glavnom pretresu je različito naveo da nakon što je došlo do prepirke u lokalu sa momcima koji su sjedjeli za stolom do njihovog, gazda lokala ih je izbacio, a nakon toga je izbacio i momke sa kojima su prethodno imali prepirku. Pošto je zadobio udarac u tjeme glave, primjetio je da je ispred njega pao predmet kojim ga je ovaj momak udario, tačnije, isti je preko njegove glave skliznuo iz ruke tog momka i pao pored njega. Iako je taj predmet zasijao on nije vidio o kakvom predmetu se radi. Objašnjavajući razlike u iskazima datim u prethodnom postupku i na glavnom pretresu, naveo je da je i kod tužioca rekao da je vidio da je nešto zasijalo na podu i ne zna zašto to nije ušlo u zapisnik, a to da ih je gazda lokala izbacio iz ugostiteljskog objekta, kod tužioca nije pomenuo, jer ga o tome niko ništa nije pitao. Svađao se sa nekim licima u lokalu, s tim da se nije mogao precizno izjasniti oko čega su se svađali. Prije njega i okrivljenog jedna grupa ljudi je izašla iz lokala, a zatim su izašli njih dvojica. Misli da je ispred lokala neko napao okrivljenog, ali u to nije siguran, jer je on odmah po izlasku zadobio udarac. Okrivljeni je razdvajao njega i te momke, a tu je bio još jedan momak koji je razdvajao, ali ne zna da li je to bio gazda lokala koji ih je prethodno izbacio. Kritične večeri je na licu mjesta pronađen pištolj, ali ne zna gdje je tačno pronađen, jer isti nije vidio, već je samo čuo da policajci pričaju o pronađenom pištolju. Ne zna šta se desilo sa jaknom okrivljenog, da li mu je ostala u lokalu ili je nije nosio, ali se sjeća da, dok ga je razdvajao, okrivljeni nije imao ništa u rukama, a na gornjem dijelu tijela nije imao ništa obučeno. </span>
</p>
<p>
<span>Svjedok T. V. je u iskazu datom u prethodnom postupku u bitnom naveo da je vlasnik ugostiteljskog objekta koji se nalazi u ulici ... Dana 01.11.2016. godine oko 23:00 časa, došao je u lokal, u kojem je bila gužva i među gostima je primijetio momka kojeg zna po prezimenu U., koji je nekoliko puta dolazio u njegov lokal. Okrivljeni je bio u društvu sa još jednim momkom i dvije djevojke i pili su rakiju. U jednom trenutku je primijetio da je okrivljenom loše, pa mu je prišao i pomogao mu da ode do toaleta, gdje se zadržao 10 do 15 minuta, a sa njim je ispred toaleta stajao i drug okrivljenog. Okrivljeni je bio u vidno pijanom stanju i rekao je da će napustiti lokal, pa je obojicu otpratio do vrata, dok djevojke koje su sjedjele sa njima u tom </span><span>trenutku više nisu bile u lokalu. Po njihovom izlasku je zaključao vrata. Kroz prozor lokala je posmatrao šta rade i vidio da se obojica teturaju i da su zastali, a zatim je primijetio da su 2 ili 3 momka prišli okrivljenom i njegovom drugu i počeli da se guraju međusobno, ali je to guranje preraslo u svađu između momka koji je bio u društvu okrivljenog i jednog momka iz druge grupe koja je došla, a okrivljeni je stajao između njih dvojice i razdvajao ih. Pozvao je policiju i nakon toga je primijetio da je momak koji je bio u društvu okrivljenog udaren u predjelu lica od strane njemu nepoznatog momka. Ponovo je pozvao policiju, nakon čega je vidio da je momku koji je udario druga okrivljenog, nešto ispalo na asfalt, ali nije mogao da vidi o čemu se radi, osim da se presijava, pa je pomislio da je možda u pitanju mobilni telefon. Okrivljeni se sagnuo i podigao taj predmet, s tim što nije vidio da li ga je stavljao u jaknu ili mu je ostao u ruci. Ubrzo je došla policija i čim se čuo zvuk policijske sirene, ta dva ili tri momka su se razbježala. Okrivljeni i njegov drug su ostali na licu mjesta. Na glavnom pretresu je dodao da je svjedok Ž. prema momku koji ga je udario bio okrenut licem u lice, a okrivljeni je stajao između njih, i taj momak je upravo preko okrivljenog udario Ž. u predjelu lica, nakon čega mu je ispao neki predmet. Nije primijetio da je okrivljeni bilo šta odbacivao od sebe. Lokal nije velikog kapaciteta, može da primi 20 do 25 ljudi i po prirodi posla on se uvijek kreće kroz lokal i obilazi goste. Ne postoji bilo kakva mogućnost da je u lokalu moglo doći do neke konfliktne situacije, a da on to ne primijeti. </span>
</p>
<p>
<span>Svjedok V. M. je u iskazu datom u prethodnom postupku i na glavnom pretresu saglasno u bitnom naveo da je dana 01.11.2016. godine oko 22:30 časova, sa svojim drugom M. B. otišao do grada da potraži brata Đ. koji je sa svojim društvom bio u jednom kafiću. Ispred lokala je zapazio tuču i okrivljenog koji je tom prilikom sjedio na asfaltu, dok su ga dva momaka udarala, a dva ili tri momka su ih razdvajali. Primijetio je da je okrivljeni na sebi imao farmerice i majicu kratkih rukava, koja je bila iscijepana, tako da ni pola majice nije bilo na njemu. U prolazu su samo to pogledali iz auta, jer se plašio da u toj grupi nije i njegov brat Đ., pa kad se uvjerio da ga nema, nastavio je da vozi auto i napravio krug oko te zgrade i ponovo došao ispred lokala, gdje su se nalazili samo okrivljeni i njegov drug. Ubrzo su stigli policijski službenici, i pretresli su dvije jakne koje su bile ispred lokala, a za koje nije znao kome pripadaju, i u jednoj su pronašli pištolj. Nije vidio da je bilo ko od ovih momaka koji su se svađali držao pištolj.</span>
</p>
<p>
<span>Svjedok M. Š. je u iskazu datom u prethodnom postupku i na glavnom pretresu u bitnom saglasno naveo da je dana 01.11.2016. godine oko 22:00 časa sa jednom drugaricom izašao u kafić. U jednom trenutku je izašao napolje kako bi provjerio svoje auto i tada je primijetio dva njemu nepoznata momka kako se u stojećem položaju rvaju, ne padajući pritom na tlo. Njih dvojica su u tom momentu bili jedini ispred lokala, ali budući da je te večeri konzumirao alkohol u većim količinama nije zapamtio kako su izgledali i u šta su bili obučeni, niti ih je mogao opisati. Odmah je ušao u lokal gdje je od prisutnih gostiju čuo da su pozvali policiju, koja je ubrzo stigla i tada je primijetio u blizini ulaznih vrata lokala dvije jakne tamne boje, s tim što ne zna čije su bile. U momentu dolaska policije iz lokala su izašli neki ljudi, s tim da ne zna da li je to bilo osoblje ili gosti, a ispred je bilo puno policajaca. Ne poznaje M. U., D. Ž., V. M. i M. B.. Kritične noći ni kod koga nije vidio pištolj, a u lokalu nije bilo svađe. </span>
</p>
<p>
<span>Svjedok M. B. je iskazu datom u prethodnom postupku, a koji je na saglasan predlog stranaka pročitan na glavnom pretresu, u bitnom naveo da je dana 01.11.2016. godine oko 22:30 časova sa drugom V. M. svojim vozilom pošao da potraže V. brata koji je konzumirao alkohol, sa namjerom da od istog uzmu auto, kako ne bi vozio u pijanom stanju. Ispred kafića su primijetili da grupa mladića nasrće na dva momka, koja su bila u vidno alkoholisanom stanju. Nije siguran koliko ih je tačno bilo u toj grupi, jer je to primijetio u djeliću sekunde i odmah su autom nastavili dalje, odnosno napravili su krug oko zgrade i kada su se vratili ispred lokala su bila samo dva momka. Po dolasku policijskih službenika, koji su ih ispred lokala zadržali gotovo dva sata, saznao je da se jedan od momaka u majici kratkih rukava preziva Ulama, dok su napadači prije toga napustili lice mjesta. Nije vidio da je između ovih lica bilo udaranja, već mu je to više ličilo na neko čupanje, a kasnije je vidio da je okrivljenom </span><span>pocijepana majica. Čuo je da je jedan policijski službenik rekao da se pregleda jakna koja se nalazila ispred lokala, a koja je bila udaljena od kritičnog mjesta nekih 7 metara, kao i to da je policajac rekao da je u jakni pištolj, nakon čega je iz iste izvadio lična dokumenta i telefon.</span>
</p>
<p>
<span>Iz službene zabilješke UP CB Podgorica - Stanice policije za javni red i mir Ku. br. 718/16 od 02.11.2016. godine, proizilazi da je ista sačinjena od strane policijskih službenika D. Š., M. V. i M. J., koji su zbog prijavljenog narušavanja javnog reda i mira izašli na lice mjesta, i na kolovozu ispred UO „H.“ zatekli dva lica i to okrivljenog M. U. i svjedoka D. Ž.. Okrivljeni je bio bez odjeće na gornjem dijelu tijela, odnosno bio je bez majice, dok je svjedok D. Ž. imao vidljive povrede u predjelu lica. U neposrednoj blizini ovih lica, i u blizini ulaznih vrata UO „H.“ nalazila se odbačena jedna crna jakna, koju je podigao policijski službenik D. Š. i u prisustvu okrivljenog i svjedoka Ž. iz unutrašnjeg džepa izvadio pištolj, sive boje, nepoznate marke, fabričkog broja ET-1081147, sa šest metaka u okviru, kalibra 6,35 mm, dok je u drugom džepu bio ručni sat sive boje, mobilni telefon marke „Samsung“ crne boje i lična dokumenta na ime M. U.. Tada mu okrivljeni saopštava da je to njegova jakna i da njemu pripadaju predmetne stvari i pronađeno vatreno oružje koje nosi zbog lične bezbjednosti. Policijski službenik M. J. u blizini primjećuje još jednu crnu jaknu koju podiže sa trotoara i u lijevom rukavu pronalazi platnenu torbicu u kojoj su bila dokumenta na ime D. Ž., mobilni telefon „Samsung“ bijele boje i novac u iznosu od 60,00 €, a svjedok Ž. im je rekao da se radi o njegovom vlasništvu. Nakon toga su službenici Ekipe za uviđaje fotografisali pronađene predmete. Oružje i municija su izuzeti, a ostali predmeti su vraćeni. Na licu mjesta su zatečeni i svjedoci M. B., V. M. i M. Š.. Obavljen je razgovor sa vlasnikom UO „H.“ svjedokom T. V. koji ih je obavjestio da je primjetio da su se okrivljeni i svjedok Ž. između sebe svađali i gurali ispred ugostiteljskog objekta. </span>
</p>
<p>
<span>Iz službene zabilješke UP CB Podgorica - Stanice kriminalističke policije za kriminalističku tehniku Ku. br. 718/16 od 02.11.2016. godine, proizilazi da je ista sačinjena od strane policijskog službenika L. D., koji je nakon obavještenja dežurne službe da je sa dvorišne strane ul. M. M. kod UO „H.“ vlasništvo T. V. došlo do narušavanja javnog reda i mira izašao na lice mjesta gdje su zatečena lica M. U. i D. Ž. koji je imao vidne povrede u predjelu lica - nosa. Na dijelu kod UO na betonskom parapetu kod ulaza zatečene su dvije jakne crne boje i u jednoj manja torbica sa dokumentacijom na ime D. Ž... Jedna od te dvije jakne je bila marke "Navigare", crne boje, a u istoj se u unutrašnjem džepu nalazio pištolj nepoznate marke sive boje, fab. broja ET-1081147, sa šest metaka u okviru, kalibra 6,35 mm, ručni sat i dokumenta na ime M. U.. Na dijelu asfaltne podloge kod objekta zatečen je trag nalik na krv. Krim. tehničar je fotografisao lice mjesta. </span>
</p>
<p>
<span>Uvidom u dokumentaciju UP CB Podgorica broj 59-28-244-2798/2328 od 01.11.2016. godine, koja je sačinjena povodom fotografisanja predmeta sa dvorišne strane ulice M. M. - Podgorica, utvrđuje se da je na 22 fotografije u boji predstavljen bliži izgled jakni u zatečenom stanju, bliži izgled torbice, mobilnog telefona, kao i pištolja koji je pronađen u unutrašnjem džepu i metaka koji su se nalazili u okviru, izgled broja na pištolju, dokumenata koja su pronađena i traga crvene boje nalik na krv koji se nalazio u neposrednoj blizini zatečenih jakni.</span>
</p>
<p>
<span>Iz dvije potvrde o vraćanju privremeno oduzetih predmeta UP CB Podgorica - Stanice policije za javni red i mir Ku. br. 718/16 od 02.11.2016. godine, utvrđuje se da je policijski službenik dana 02.11.2016. godine vratio okrivljenom M. U. predmete – stvari koje su prethodno privremeno oduzete, i to: telefon marke "Samsung", ručni sat sive boje i lična dokumenta, a svjedoku D. Ž. telefon marke "Samsung" bijele boje, 60,00 eura novca i lična dokumenta. </span>
</p>
<p>
<span>Iz izvještaja o balističkom vještačenju Forenzičkog centra u Danilovgradu - Grupe za balistiku broj 4320-1/16 od 21.11.2016. godine, proizilazi da je na analizu dostavljen pištolj bez oznaka proizvođača, kalibra 6,35 mm, fabričkog broja ET – 1081147, uz koji je dostavljeno i šest metaka, koji pištolj je fabrički proizvod, ali u originalu kao gasno oružje. Izmjenom, tj. ubacivanjem cijevi pretvoren je u vatreno oružje koje ispaljuje pištoljsku municiju </span><span>kalibra 6,35 mm, a probno pucanje radi utvrđivanja funkcionalnosti je proteklo bez problema. Dostavljena pištoljska municija kalibra 6,35 mm odgovara predmetnom pištolju i na osnovu vizuelnog pregleda radi se o fabričkoj municiji. Nakon balističke analize utvrđeno je da je dostavljeni pištolj funkcionalan, da je iz istog pucano nakon čega cijev nije čišćena. </span>
</p>
<p>
<span>Uvidom u oduzeto vatreno oružje pištolj bez oznaka proizvođača, kalibra 6,35 mm, fabričkog broja ET-1081147, sa šest metaka kalibra 6,35 mm, sud je utvrdio da se radi o oružju istog kalibra i fabričkog broja i municiji koji su bili predmet balističkog vještačenja. </span>
</p>
<p>
<span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni M. U., dana 01. novembra 2016. godine, oko 23:50 časova, u Podgorici, u ulici M. M., u i ispred ugostiteljskog objekta "H.", neovlašćeno nosio vatreno oružje i municiju, na način što je, suprotno čl. 33 st. 1 u vezi čl. 4 st. 3 tač. 1 Zakona o oružju, na javnom mjestu, iako je to zabranjeno, nosio poluautomatsko kratko vatreno oružje - pištolj bez oznaka proizvođača, kalibra 6,35 mm, fabričkog broja ET-1081147, sa šest metaka kalibra 6,35 mm, držeći ga u unutrašnjem džepu jakne.</span>
</p>
<p>
<span>Činjenično stanje je utvrđeno iz dvije službene zabilješke UP CB Podgorica Ku. br. 718/16 obije od 02.11.2016. godine u kojima je konstatovano da je okrivljeni dana 01.11.2016. godine oko 23:50 časova zatečen u ul. M. M. ispred ugosititeljskog objekta "H.", te da su policijski službenici u njegovoj jakni pronašli pištolj sive boje kalibra 6,35 mm, nepoznate marke, fabričkog broja ET - 1081147, sa šest metaka kalibra 6,35 mm u okviru, a da ih je okrivljeni obavijestio da se radi o njegovom vatrenom oružju koje nosi zbog lične bezbijednosti. Izgled mjesta na kojem je pronađeno predmetno vatreno oružje je utvređen iz dokumentacije UP CB Podgorica br. 59-28-244-2798/2328 od 01.11.2016. godine. Sud je sadržinu navedenih materijalnih dokaza prihvatio kao vjerodostojnu, imajući u vidu da isti ničim nisu dovedeni u sumnju, već su naprotiv saglasni sa iskazima </span><span>svjedoka V. M., M. B. i M. Š., koji su saglasno naveli da kritične večeri ni kod koga nisu vidjeli pištolj, te da su vidjeli da su na lice mjesta došli policijski službenici koji su nakon toga pregledali dvije jakne koje su se nalazile odbačene ispred lokala, a svjedoci V. M. i M. B. su saglasno naveli da su tom prilikom i čuli da su policijski službenici u jednoj od jakni pronašli pištolj. Sadržina službenih zabilješki je potvrđena i sa dvije potvrde o vraćanju privremeno oduzetih predmeta okrivljenom i svjedoku D. Ž., koje su oni svojeručno potpisali bez primjedbi.</span><span> Pored navedenog, činjenično stanje je utvrđeno i iz dijela odbrane okrivljenog koji nije sporio da je kritične večeri boravio u navedenom ugostiteljskom objektu, te da je po izlasku iz istog, a nakon fizičkog obračuna koji je imao sa nepoznatim licima, došla policija koja je na licu mjesta zatekla njegovu jaknu u kojoj je pronašla predmetni pištolj, nakon čega im je on saopštio da je to njegov pištolj. Taj dio odbrane je sud prihvatio kao istinit, imajući u vidu da je isti u saglasnosti sa materijalnim dokazima, odnosno službenim zabilješkama i dokumentacijom UP CB Podgorica. Pištolj bez oznaka proizvođača, kalibra 6,35 mm, fabričkog broja ET - 1081147, u koji je sud na glavnom pretresu izvršio uvid, je vatreno oružje, a to je utvrđeno iz izvještaja o balističkom vještačenju Forenzičkog centra u Danilovgradu - Grupe za balistiku br. 4320-1/16 od 21.11.2016. godine. Iz navedenog izvještaja vještaka balističara je utvrđeno da je predmetni pištolj, koji je u originalu gasno oružje, izmijenjen ubacivanjem cijevi i na taj način pretvoren u vatreno oružje koje ispaljuje pištoljsku municiju kalibra 6,35 mm. Takođe, iz navedenog izvještaja je utvrđeno da je pištolj funkcionalan, te da je probno pucanje proteklo bez problema, kao i da je šest metaka kalibra 6,35 mm, u koje je sud izvršio uvid na glavnom pretresu, fabrička municija. Navedeni izvještaj o balističkom vještačenju je sud u potpunosti prihvatio kao jasan, objektivan i stručan, posebno imajući u vidu da stranke i branilac na isti nisu imali primjedbi. </span>
</p>
<p>
<span>Članom 4 st. 3 tač. 1 Zakona o oružju, propisano je da u oružje kategorije B spada poluautomatsko ili repetirajuće kratko vatreno oružje, dok je članom 33 st. 1 istog zakona,  propisano da je zabranjeno nošenje oružja na javnom mjestu, pa imajući u vidu da je okrivljeni u Podgorici, u ulici ..., u i ispred ugostiteljskog objekta "H.", dakle na javnom mjestu </span><span>na kojem je svima dozvoljen pristup, nosio poluautomatsko kratko vatreno oružje - pištolj bez oznaka proizvođača, kalibra 6,35 mm, fabričkog broja ET-1081147, sa šest metaka kalibra 6,35 mm, i to u unutrašnjem džepu jakne, evidentno je da je okrivljeni prekršio citirane zakonske odredbe.</span>
</p>
<p>
<span>Okrivljeni je postupajući na prethodno opisani način, bio svjestan da neovlašćeno nosi vatreno oružje i municiju na javnom mjestu, pa je samim tim bio svjestan da time čini krivično djelo, što je i htio, postupajući tako sa direknim umišljajem, čime su pored objektivnih ostvareni i subjektivni elementi bića krivičnog djela nedozvoljeno držanje oružja i eksplozivnih materija iz člana 403 st. 1 Krivičnog zakonika Crne Gore.</span>
</p>
<p>
<span>Sud je cijenio i dio odbrane okrivljenog u kojoj je negirao da je predmetno oružje njegovo, ali istu zbog niza nedoslednosti, protivrječnosti i nelogičnosti nije mogao prihvatiti, već je ocijenio kao sračunatu na izbjegavanje krivice. Naime, okrivljeni je u odbrani naveo da se njegov drug, svjedok D. Ž., dok su boravili u navedenom ugostiteljskom objektu posvađao sa dva ili tri nepoznata momka, pa su zbog toga svi, a sa njima i gazda lokala, izašli ispred, nakon čega su ti momci fizički napali njegovog druga, a jednom od njih je ispao pištolj, koji je on podigao i stavio u unutrašnji džep svoje jakne koju je držao preko lijeve ruke dok je razdvajao, nakon čega je zakopčao džep i odbacio jaknu od sebe, gdje su pištolj i pronašli policijski službenici koji su ubrzo došli na lice mjesta i zatekli njega, svjedoka D. Ž. i gazdu lokala, tj. svjedoka T. V.. Ovakva odbrana okrivljenog je protivrječna iskazima svjedoka D. Ž. i T. V.. Svjedok D. Ž. je, za razliku od okrivljenog, u prethodnom postupku naveo da se on nije svađao sa licima koja su bila u lokalu, već da se okrivljeni zateturao i naslonio ruku na jednog momka, pa im je on prišao da izgladi problem i izvinio se, a kada su krenuli iz lokala napala su ih četiri momka, te da on tom prilikom nije vidio pištolj, niti je okrivljeni u rukama držao jaknu dok je razdvajao. Takođe, za razliku od okrivljenog, svjedok T. V. je naveo da se okrivljeni i svjedok Ž. kritične večeri u lokalu nisu svađali sa bilo kim, već da su mirno napustili lokal, te da im je po izlasku prišlo nekoliko lica, što je on posmatrao sa prozora lokala i kada je njihovo ponašanje počelo da mu liči na svađu on je kao vlasnik lokala pozvao policiju, ali nije izlazio da razdvaja. Pored navedenih protivrječnosti ovog dijela odbrane sa iskazima navedenih svjedoka, po ocjeni suda sasvim je nelogično da </span><span class="span1">okrivljeni iz straha uzima pištolj koji je navodno ispao nekom od napadača, stavlja ga u jaknu, a nakon toga tu jaknu odbacuje od sebe. Nelogično je i to da okrivljeni prilikom razdvajanja preko ruke</span><span> drži jaknu, a da nakon što u nju stavi pištolj istu odbacuje. U situaciji u kojoj bi okrivljeni želio da spriječi napad od strane više lica na svjedoka Ž. bilo bi sasvim logično očekivati da mu budu slobodne obje ruke, a ne da mu jedna ruka bude zauzeta time što mu se preko nje nalazi jakna, a još bi logičnije bilo očekivati da isti ukoliko podigne pištoj koji je ispao jednom od napadača i ukoliko zaista osjeti strah da bi taj pištolj mogao biti upotrijebljen, pištolj zadrži kod sebe i na taj način osigura da isti ne bude upotrijebljen. Stoga je po ocjeni suda ovakva odbrana sračunato data u cilju izbjegavanja krivice i predstavlja pokušaj prikrivanja činjenice da je okrivljeni svo vrijeme boravka u ugostiteljskom objektu i nakon izlaska iz istog u jakni nosio predmetno vatreno oružje. Takođe, nelogično je objašnjenje okrivljenog da je pištolj koji je navodno pronašao stavio u jaknu, a da ga nije odbacio iz straha da policija na njemu ne bi pronašla njegove otiske. Po ocjeni suda okrivljeni ne bi imao apsolutno nijednog razloga da strahuje od eventualnog pronalaska njegovih papilarnih linija na predmetnom vatrenom oružju da se događaj zaista odigrao na način na koji ga je on pokušao predstaviti u odbrani, niti da policijskim službenicima odmah po njihovom dolasku sam ne preda pištolj koji je pronašao i da ih obavijesti o načinu pronalaska istog. Kada se navedeno dovede u vezu sa činjenicom da je iz službene zabilješke UP CB Podgorica utvrđeno da je okrivljeni prilikom pronalaska predmetnog pištolja policijskim službenicima rekao da je to njegovo vatreno oružje koje je nabavio radi lične bezbjednosti, kao i sa dijelom odbrane date na glavnom pretresu u kojoj okrivljeni nije sporio da je policijskim službenicima rekao da se radi o njegovom pištolju, jasno prozilazi zaključak da je okrivljeni na navedeni način iznošenjem neistinite odbrane pokušao da izbjegne krivicu. </span>
</p>
<p>
<span>Sud je cijenio i navode branioca okrivljenog da su policija i tužilaštvo propustili da utvrde stepen alkoholisanosti okrivljenog, ali je iste ocijenio kao neosnovane, jer stepen alkoholisanosti u konkretnom slučaju po ocjeni suda ne predstavlja odlučnu činjenicu. Ovo iz razloga što je sud utvrdio da je okrivljeni predmetno vatreno oružje imao sa sobom prilikom dolaska u ugostiteljski objekat u kojem je konzumirao alkohol, pa kako uračunljivost okrivljenog prije upotrebe alkohola nije dovedena u sumnju bilo kojim dokazom, to sud nalazi da se u konkretnom slučaju sposobnosti okrivljenog da shvati značaj svog djela ili da upravlja svojim postupcima moraju utvrđivati prema vremenu neposredno prije dovođenja sebe u alkoholisano stanje. Stoga je činjenica da je okrivljeni počeo da konzumira alkohol dok je sa sobom nosio pištolj apsolutno bez uticaja na pitanje njegovog subjektivnog odnosa prema učinjenom djelu. Navodi odbrane da je okrivljeni upravo i jedino zbog stanja alkoholisanosti rekao policijskim službenicima da je predmetno oružje njegovo vlasništvo su po nalaženju suda nelogični, jer okrivljeni bez obzira na stanje alkoholisanosti nije imao razloga da govori da se radi o njegovom oružju ukoliko to zaista i nije bilo tako. Sud nije prihvatio ni navode branioca da iz nalaza i mišljenja vještaka balističara proizilazi da se u konkretnom slučaju radi o gasnom pištolju, te da je dovedena u pitanje i njegova funkcionalnost, jer ista nije provjerena ispaljivanjem municije. Takvi navodi branioca ne stoje, jer su opovrgnuti jasnim i stručnim izvještajem o balističkom vještačenju FC Danilovgrad iz kojeg je utvrđeno da je predmetni pištolj ubacivanjem cijevi pretvoren od gasnog u vatreno oružje, koje ispaljuje pištoljsku municiju kalibra 6,35 mm, a da je probno pucanje radi utvrđivanja funkcionalnosti proteklo bez problema. Kada se ima u vidu činjenica da branilac okrivljenog nije imao primjedbi na ovako jasan izvještaj o balističkom vještačenju, ostaje nejasno na osnovu čega branilac izvlači zaključak da predmetni pištolj nije vatreno oružje i da nije funkcionalan.  </span>
</p>
<p>
<span>Sud je cijenio i iskaz svjedoka D. Ž., pa je našao da je isti neprihvatljiv, s obzirom da je protivrječan samom sebi u raznim fazama postupka, ali i odbrani okrivljenog i iskazu svjedoka T. V., kao i da je nelogičan i pristarasan, te kao takav sračunato dat kako bi se okrivljenom pomoglo da izbjegne krivicu. Ovaj svjedok je u prethodnom postupku naveo da se kritične noći nije svađao sa bilo kim u kafiću, da je po izlasku iz istog siguran da je zadobio udarac u glavu tvrdim predmetom koji nije vidio, a da je okrivljeni prilikom izlaska iz lokala jaknu držao preko ruke, da bi na glavnom pretresu različito naveo da se on svađao sa nekim licima u lokalu, da ih je potom gazda lokala izbacio, da je nakon udarca primjetio predmet koji je ispao licu koje ga je udarilo i da se radilo o predmetu koji je zasijao, te da ne zna šta se desilo sa jaknom okrivljenog, odnosno da ne zna da li je ista ostala u lokalu ili je okrivljeni nije ni nosio. Osim što je ovako protivrječan sam sebi, iskaz svjedoka Ž. je i nelogičan, jer je nepojmljivo da ovaj svjedok vidi predmet koji pada pored njega i koji se presijava, a da ne vidi da se radi o pištolju koji je kao i svako drugo oružje upečatljivog i karakterističnog izgleda i ne ostavlja ni najmanju mogućnost da svjedok vidi takav predmet u neposrednoj blizini, a da ne vidi da se radi o oružju. Nije logično ni da svjedok prvo navodi da ih je gazda izbacio iz lokala, a da kasnije ne zna da li je lice koje je pored okrivljenog navodno učestvovalo u razdvajanju taj isti gazda lokala. Sud je već ukazao i obrazložio protivrječnosti između iskaza svjedoka Ž. i odbrane okrivljenog, a pored toga iskaz svjedoka Ž. je protivrječan i sa iskazom svjedoka V.. Svjedok Vukčević je za razliku od svjedoka Ž. naveo da kritične večeri u njegovom ugostiteljskom objektu nije bilo nikakve svađe, niti je on okrivljenog i svjedoka Ž. izbacio iz kafića. Kada se uz sve navedeno ima u vidu i činjenica da je svjedok D. Ž. u prijateljskim odnosima sa okrivljenim, jasan je njegov motiv da lažnim svjedočenjem pomogne okrivljenom da izbjegne sankcionisanje zbog učinjenog krivičnog djela.</span>
</p>
<p>
<span>Takođe, sud je cijenio i iskaz svjedoka T. V., koji isto tako nije mogao prihvatiti zbog već navedenih protivrječnosti sa odbranom okrivlljenog i iskazom svjedoka D. Ž.. Iskaz ovog svjedoka je i nelogičan, jer je isti vidio da se okrivljeni saginje i sa asfalta podiže predmet koji se presijava, ali ne i šta okrivljeni dalje radi sa tim predmetom, niti da li nakon toga nešto odbacuje od sebe, što bi bilo sasvim očekivano da vidi ukoliko se događaj odigrao na način kako je to predstavio okrivljeni u odbrani. Kada se navedena nelogičnost i protivrječnosti </span><span>dovedu u vezu sa činjenicom da je ovaj svjedok naveo da poznaje okrivljenog kao gosta iz njegovog ugostiteljskog objekta koji je i ranije dolazio i bio gost, jasno je da je i ovaj svjedok pokušao pomoći okrivljenom i podržati njegovu odbranu i na taj način iz ekonomskih interesa osigurati da okrivljeni i dalje bude njegova stalna mušterija.</span>
</p>
<p>
<span>Iz navedenih razloga sud nije mogao prihvatiti odbranu okrivljenog, ali ni iskaze svjedoka Ž. i V., jer je očigledno da su oni pokušali da usklade svoje izjave, ali u tome nisu uspjeli, jer se iste razilaze u pogledu većeg broja detalja, što jasno ukazuje da su neistinite.</span>
</p>
<p>
<span>Prilikom odmeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani okrivljenog kao olakšavajuće okolnosti cijenio njegove lične prilike, odnosno da se radi o licu mlađe životne dobi, kao i njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1672/2016 od 08.12.2016. godine, dok otežavajućih okolnosti nije bilo. Navedene olakšavajuće okolnosti su po ocijeni suda u konkretnom slučaju naročito olakšavajuće, pa kako okrivljeni u smislu čl. 41 st. 3 Krivičnog zakonika Crne Gore nije bio saglasan da mu se izrekne kazna rad u javnom interesu, to mu </span><span class="span1">je sud</span><span class="span1"> primjenom</span><span> čl. 45 st. 1 tač. </span><span>1 i</span><span> čl. 46 st. 1 tač. </span><span>5</span><span> Krivičnog zakonika Crne Gore, ublažio kaznu ispod zakonom zaprijećenog minimuma</span><span class="span1"> i shodno čl. 36 Krivičnog zakonika Crne Gore, </span><span class="span1">osudio ga na</span><span class="span1"> kaznu zatvora u trajanju od </span><span class="span1">trideset dana</span><span class="span1">, nalazeći da je ista srazmjerna težini predmetnog krivičnog djela i ličnosti o</span><span class="span1">krivlj</span><span class="span1">enog kao učinioca, te da će se </span><span class="span1">i </span><span class="span1">sa ovako </span><span class="span1">ublaženom</span><span class="span1"> kaznom zatvora</span><span class="span1"> postići svrha kažnjavanja, odnosno da će se</span><span class="span1"> na o</span><span class="span1">krivlj</span><span class="span1">enog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije</span><span class="span1"> u smislu</span><span class="span1"> čl. 32 Krivičnog zakonika Crne Gore, </span><span class="span1">a </span><span class="span1">u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 51 st. 1 Krivičnog zaknika Crne Gore, okrivljenom će se vrijeme provedeno u pritvoru od 02.11.2016. godine u 04:20 časova, do 22.11.2016. godine, uračunati u izrečenu kaznu zatvora.</span>
</p>
<p>
<span>Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta - pištolja bez oznaka proizvođača, kalibra 6,35 mm, fabričkog broja ET - 1081147 i 6 metaka, kalibra 6,35 mm, s obzirom na to da se radi o predmetima upotrijebljenim u izvršenju krivičnog djela.</span>
</p>
<p>
<span>Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku obavezao da na ime troškova krivičnog postupka uplati iznos od 50,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 26.12.2016. godine</span>
</p>
<p>&nbsp;</p>
<p>
<span>ZAPISNIČARKA                                                                                 S U D I J A </span>
</p>
<p>
<span>Edina Kraja,s.r.                                                                               Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>         PRAVNA POUKA: Protiv ove presude dozvoljena je</span>
</p>
<p>
<span>        </span><span></span><span>             žalba u roku od 8 dana od dana </span>
</p>
<p>
<span></span><span>                        prijema prepisa iste, Višem sudu</span>
</p>
<p>
<span></span><span>                        u Podgorici, a preko ovog suda.</span>
</p>
<p>&nbsp;</p>
<p>
<span>                                              ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
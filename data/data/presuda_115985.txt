<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.8215278in 1.0in 1.25in;}
.p1{margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p2{margin-right:-0.125in;text-align:justify;hyphenate:auto;font-family:Arial Narrow;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:20pt;}
.s1{font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U IME CRNE GORE                                                                                                                                                                  </span>
</p>
<p class="p2">
<span>                                                                                                                                               K.br. 12/12</span>
</p>
<p class="p2"></p>
<p class="p2"></p>
<p class="p2">
<span>OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog V* D*a  zbog krivičnog djela krađa  iz čl.239  st.1 KZ, po optužnom  predlogu ODT-a Nikšić Kt.br. 293/11 od 16.01.2012.g., nakon dovršenog glavnog i javnog pretresa, dana 3.05.2012.g., u prisustvu zamjenika  ODT-a Đorojević Dejana,  predstavnika oštećene E*e Lj* M*e  i okrivljenog V* D*a  donio je i istog dana javno objavio</span>
</p>
<p class="p2">
<span>                                                                                                                                     </span>
</p>
<p class="p2">
<span>                                                                     P R E S U D U</span>
</p>
<p class="p2"></p>
<p class="p2">
<span>Okrivljeni :</span>
</p>
<p class="p2">
<span>V* D*O  od oca  B*  majke V*    rođene P*,   rođen 6.04.1*2.g. u Nikšiću,   nastanjen u mjestu rođenja ul. Brezovik bb,    državljanin Crne Gore, završio VSS, radnik lošeg imovnog stanja,  oženjen   – otac  jednog djeteta,   ranije osuđivan  –  presudom Osnovnog suda u Nikšiću K.br. 20/07 od 5.02.2008.g., zbog krivičnog djela iz čl. 348 st. 3 u vezi čl. 339 st. 3 u vezi st. 1 KZ na kaznu zatvora od 90 dana uslovno na dvije godine, </span>
</p>
<p class="p2"></p>
<p class="p2"></p>
<p class="p2">
<span>                                                                        Kriv  je,</span>
</p>
<p class="p2"></p>
<p class="p2">
<span>Što je:</span>
</p>
<p class="p2">
<span>U periodu od 18.02.2010.g., do 18.05.2010.g., u Nikšiću, u svom pomoćnom objektu u naselju Brezovik bb, u namjeri da sebi pribavi protivpravnu imovinsku korist, oduzeo 6578,71 kwh električne energije u vrijednosti od 538,26 eura, vlasništvo E*e Nikšić na način što je navedeni pomoćni objekat priključio na napajanje električnom energijom direktno sa stuba elektrodistributivne mreže, kablom presjeka 6 mm2, usled čega se nije registrovala potrošnja utrošene  električne energije. </span>
</p>
<p class="p2"></p>
<p class="p2">
<span>- čime je učinio krivično djelo krađa iz čl. 239 st.1 Krivičnog zakonika, </span>
</p>
<p class="p2"></p>
<p class="p2">
<span>Pa sud okrivljenom za navedeno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče</span>
</p>
<p class="p2"></p>
<p class="p2">
<span>                                                               USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 30 /trideset/ dana  i istovremeno određuje da se ova kazna neće izvršiti ako okrivljeni  u roku od 1 /jedne/ godine po pravosnažnosti presude ne učini novo krivično djelo. </span>
</p>
<p class="p2"></p>
<p class="p2"></p>
<p class="p2">
<span>Oštećenoj E*i Nikšić dosuđuje se imovinsko pravni zahtjev u iznosu od 538,26 eura, a u pogledu iznosa od 552,75  eura ista se upućuje na vođenje parničnog postupka.</span>
</p>
<p class="p2"></p>
<p class="p2">
<span>Dužan je okrivljeni  na ime troškova krivičnog postupka uplatiti na žiro račun ovoga suda broj 832-152-32 iznos od 74,00 eura,   u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p2"></p>
<p class="p2">
<span>                                                               Obrazloženje</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt.br 293/11 stavio je na teret okrivljenom V* D*u     izvršenje krivičnog djela koje je činjenično i pravno bliže opisano izrekom presude, pa je zamjenik ODT-a Đorojević Dejan koji je zastupao  optužbu na glavnom pretresu u završnoj riječi ostao pri istoj, predlažući sudu da okrivljenog oglasi krivim i osudi  po zakonu.</span>
</p>
<p class="p2"></p>
<p class="p2">
<span>Predstavnik oštećene  E*e Lj* M*a istakla je u završnoj riječi da se pridružuje krivičnom gonjenju protiv okrivljenog  ispostavljajući   imovinsko pravni zahtjev  u iznosu od 1.090,01  eura.</span>
</p>
<p class="p2">
<span class="s1"> </span>
</p>
<p class="p2">
<span>Okrivljeni V* D*o  u svojoj odbrani negirao je izvršenje krivičnog djela navodeći da su radnici E*e Nikšić dana 18.05.2010.g. dolazili u kontrolu u mjesto Brezovik, gdje je on tada imao jedan pomoćni objekat u izgradnji a možda dva dana ranije kod njega su bili došli neki drugi radnici E*e, na osnovu njegovog pismenog zahtjeva za postavljanje brojila . Oni su zamijenili dva stuba i postavili jedan novi stub a budući da su radove obavljali cijeloga dana, nijesu stigli da postave i brojilo koje je on sam takođe kupio kao i stubove, već su mu rekli da će doći sjutradan. Nije se mogao sjetiti ko su bili ti radnici E*e koji su postavili stubove. Navedena lica su izvršila priključenje pomoćnog objekta kablom i kazala mu da se to zaista ne smije tako raditi ali da će doći da postave sat za struju sjutradan. Narednoga dana nijesu došli a dva dana nakon postavljanja stubova došla je grupa radnika E*e koji su kontrolisali potrošače pa im je on objasnio o čemu se radi – da su njihove kolege izvšile priključenje pomoćnog objekta na niskonaponsku mrežu kablom presjeka 4 mm2. Međutim, oni su mu rekli da moraju napisati da je presjek 6 mm2, te da se obrati službeniku E*e J* M*u. Obzirom da je on uredno završio dokumentaciju oko priključenja i da je čekao da ga evidentiraju kao potrošača, pošao je u E*u da bi im rekao o čemu se ovdje radi ali mu je odgovoreno da se ne može povući zapisnik koji je evidentiran za dan 18.05.2010.g., zbog čega se ovaj krivični postupak protiv njega i vodi. </span>
</p>
<p class="p2"></p>
<p class="p2">
<span>Okrivljeni je u završnoj riječi ostao pri iznijetoj odbrani ostavljajući pitanje svoje krivice sudu na ocjenu. </span>
</p>
<p class="p2"></p>
<p class="p2">
<span>Sud je u dokaznom postupku na saglasan predlog stranaka  pročitao iskaz svjedoka K* G* a  dat na zapisniku kod istražnog sudije od 21.10.2011.g., kao i nalaz i mišljenje vještaka elektrostruke G* I*e od 16.11.2011.g. pročitao zapisnik E*e o kontroli mjernog mjesta broj 0001795 od 18.05.2010.g., pročitao dopis E*e Nikšić broj 2020 od 18.04.2012.g., pročitao rješenje E*e Nikšić  o izdavanju elektroenergetske saglasnosti potrošaču V* D*u od 12.10.2010.g., pročitao rješenje E*e Nikšić o izdavanju saglasnosti za priključenje na elektroenergetsku mrežu potrošaču V* D*u od 28.12.2011.g. i pročitao  izvod iz kaznene evidencije na ime okrivljenog izdat od UP PJ Nikšić, dok je sud donio rješenje da se ne saslušavaju svjedoci Ć* M*  i P* D* nalazeći da njihovi iskazi ne bi bili od značaja za rješavanje ove pravne stvari.</span>
</p>
<p class="p2"></p>
<p class="p2">
<span>Svjedok K* G* naveo je u svom iskazu da ostaje pri konstatacijama iz zapisnika od 18.05.2010.g. - da je bio u kontroli potrošača V* D*a u Brezoviku sa kolegama Ć*em i P*em, da su konstatovali da je potrošač direktno skopčan kablom presjeka 6 mm2 koji je bio trofazni a radilo se o pomoćnom objektu, da su utvrdili da u pomoćnom objektu ne postoji brojilo već samo tep orman a koji je objekat priključen direktno sa stuba a potrošaču su ostavili rok od sedam dana da brojilo postavi. </span>
</p>
<p class="p2"></p>
<p class="p2">
<span>Zapisnikom E*e Nikšić broj 0001795   od 18.05.2010.g., konstatovano je da je pomoćni objekat potrošača V* D*a direktno skopčan kablom presjeka 6 mm2 /trofazni/, pri čemu je potrošač uredno prijavio dokumentaciju i čeka prijem iz E*e.</span>
</p>
<p class="p2"></p>
<p class="p2">
<span>Nalazom i mišljenjem vještaka elektrostruke G* I*e od 9.12.2011.g. navedeno je da u konkretnom slučaju količina neovlašćeno potrošene električne energije za period od tri mjeseca iznosi 6.578,71 kwh, odnosno 538,26 eura. </span>
</p>
<p class="p2"></p>
<p class="p2">
<span>Dopisom Elektrodistrubije Nikšić broj 2020 od 18.04.2012.g., navedeno je da je potrošaču V* D*u elektroenergetska saglasnost izdata u decembru 2010.g., a saglasnost za priključenje na elektrodistributivnu mrežu izdata mu je u decembru 2011.g., pri čemu potrošač od strane zaposlenih u E*i nije bio priključen na niskonaponsku mrežu, niti su zaposleni koji su obavljali radove u Brezoviku u maju 2010.g. imali nalog za obavljanje takvih radova, što ne isključuje mogućnost da je potrošač privatno nekoga angažovao da izvrši poslove priključenja objekta na mrežu. </span>
</p>
<p class="p2"></p>
<p class="p2">
<span>Rješenjem E*e Nikšić, broj 40-00 -7333 od 10.12.2010.g., navedeno je da je usvojen zahtjev V* D*a od 5.08.2010.g., te da mu je izdata elektroenergetska saglasnost za pomoćni objekta u Brezoviku.</span>
</p>
<p class="p2"></p>
<p class="p2">
<span>Rješenjem E*e Nikšić broj 40-00-6986 od 28.12.2011.g., navedeno je da je korisnik V* D*o ispunio uslove iz elektroenergetske saglasnosti /rješenje broj 40-00-73333 od 10.12.2010.g./ kao i posebne uslove za priključenje, pri čemu su spoljni i unutrašnji priključak izvedeni u skladu sa tehničkim propisima te da mu se daje saglasnost za priključenje pomoćnog objekta na elektroenergetsku mrežu. </span>
</p>
<p class="p2"></p>
<p class="p2">
<span>Cijeneći sadržinu izvedenih dokaza, sud je na nesumnjiv način utvrdio da je okrivljeni u periodu od 18.02.2010.g., do 18.05.2010.g., u Nikšiću, u svom pomoćnom objektu u naselju Brezovik bb, u namjeri da sebi pribavi protivpravnu imovinsku korist, oduzeo 6578,71 kwh električne energije u vrijednosti od 538,26 eura, vlasništvo E*e Nikšić na način što je navedeni pomoćni objekat priključio na napajanje električnom energijom direktno sa stuba elektrodistributivne mreže, kablom presjeka 6 mm2, usled čega se nije registrovala potrošnja utrošene  električne energije, kojim radnjama je ostvario sva bitna obiležja  krivično djelo krađa iz čl. 239 st.1 KZ.</span>
</p>
<p class="p2"></p>
<p class="p2">
<span>Kako je okrivljeni bio svjestan da priključujući pomoćni objekat direktno na napajanje električnom energijom, oduzima tuđu pokretnu stvar  - električnu energiju, što je očigledno i htio takvim postupkom, jasno je da je djelovao sa direktnim umišljajem.</span>
</p>
<p class="p2"></p>
<p class="p2">
<span>Sud ne prihvata odbranu okrivljenog V* D*a, nalazeći da je neosnovana i sračunato data radi izbjegavanja krivice. </span>
</p>
<p class="p2"></p>
<p class="p2">
<span>Okrivljeni tvrdi da je priključenje pomoćnog objekta na elektrodistrubutivnu mrežu obavljeno dva dana prije kontrole kojom je ustanovljena neovlašćena potrošnja, pri čemu su priključenje izvršili radnici same E*e. Međutim, ne samo da iz dopisa E*e Nikšić broj 2020 proizilazi da zaposleni u tom preduzeću u maju 2010.g. nijesu imali nalog da to učine, već je i nelogično da ta lica obave dio radova a zatim kažu potrošaču da će doći sjutradan i postaviti brojilo a da narednoga dana se ne pojave, te je za sud  jasan zaključak da okrivljeni isključivo želi da odgovornost za priključenje pomoćnog objekta na elektrodistributivnu mrežu, prebaci na drugoga. </span>
</p>
<p class="p2"></p>
<p class="p2">
<span>Nesporno je da je E*a Nikšić donijela rješenje o izdavanju eleketroenergetske saglasnosti okrivljenom dana 10.12.2010.g., te da je donijela rješenje o izdavanju saglasnosti za priključenje na elektroenergetsku mrežu dana 28.12.2011.g., znači nakon vremenskog intervala opisanog izrekom presude, pa iako navedena dokumenta dokazuju da je potrošač V* D*o imao elektroenergetsku saglasnost kao i saglasnost za priključenje na elektroenergetsku mrežu, njima se ne osnažuje odbrana okrivljenog jer date odluke E*e bivaju donešene nakon perioda za koji je optužen. </span>
</p>
<p class="p2"></p>
<p class="p2">
<span>U konačnom, okrivljeni V* D*o je lice lošeg imovnog stanja pa posjeduje pravni interes da omogući korišćenje električne energije u pomoćnom objektu, uz  spriječavanje registrovanja veličine utroška čime se logično sprječava i njegovo plaćanje. </span>
</p>
<p class="p2"></p>
<p class="p2">
<span>Prilikom utvrđivanja krivične sankcije za izvršeno krivično djelo, sud je u smislu čl. 42 KZ kao olakšavajuće okolnosti okrivljenom cijenio porodičnost - obzirom da je   oženjen i otac jednog   djeteta, loše  imovno stanja, dok je kao otežavajuću okolnost cijenio njegovu raniju osuđivanost uzimajući pri tome u obzir da se ne radi o osudi za istovrsno krivično djelo, pa je sud cijeneći da mu nije bilo svrsishodno izricati efektivnu zatvorsku kaznu, primjenom čl.53 i 54 KZ izrekao uslovnu osudu,  sa uvjerenjem da će se i upozorenjem na izvršenje utvrđene kazne zatvora u trajanju od 30 dana, uz postavljeni uslov sa rokom provjere od jedne  godine, računato od pravosnažnosti predmetne presude, na okrivljenog dovoljno uticati da ubuduće ne čini krivična djela te da će se u konkretnom slučaju sa uslovnom osudom sa uspjehom ostvariti njena svrha iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p2"></p>
<p class="p2">
<span>Shodno čl. 239 Zakonika o krivičnom postupku sud je dosudio oštećenoj E*i Nikšić imovinsko pravni zahtjev u iznosu od 538,26  eura, na koji iznos je ukazivao nalaz i mišljenje vještaka elektro struke koji je od suda u cjelosti prihvaćen kao stručan i objektivan, dok je u odnosu na ostatak imovinsko pravnog zahtjeva u iznosu od 552,75  eura sud oštećenu uputio na parnicu.</span>
</p>
<p class="p2"></p>
<p class="p2">
<span>Sud je obavezao okrivljenog  na plaćanje  troškova krivičnog postupka u iznosu od 74,00 eura, od čega se iznos od 44,00 eura odnosi na naknadu vještaku elektro struke a iznos od 30,00 eura na paušal kao dio troškova krivičnog postupka, srazmjerno trajanju i složenosti krivičnog postupka i imovnom stanju okrivljenog, shodno čl. 226 i čl. 229  ZKP-a.</span>
</p>
<p class="p2"></p>
<p class="p2">
<span>Iz iznijetih razloga, na osnovu čl.374 ZKP-a odlučeno je kao u izreci presude.</span>
</p>
<p class="p2"></p>
<p class="p2">
<span>                                      OSNOVNI SUD U NIKŠIĆU, dana 3.05.2012.g. </span>
</p>
<p class="p2"></p>
<p class="p2">
<span>                    Zapisničar,                                                                    SUDIJA,</span>
</p>
<p class="p2">
<span>                   Ćuzović Plana   s.r.                                                    Perović Ivan s. r.</span>
</p>
<p class="p2"></p>
<p class="p2">
<span class="s1">                                       </span><span>ZA TAČNOST OTPRAVKA TVRDI:</span>
</p>
<p class="p2">
<span>                                                             radnik suda</span>
</p>
<p class="p2"></p>
<p class="p2">
<span>PRAVNA POUKA:   Protiv ove presude dozvoljena je žalba u roku od 8 dana od </span>
</p>
<p class="p2">
<span>                                dana  prijema iste preko ovog SUDA VIŠEM SUDU  PODGORICA.</span>
</p>
<p class="p3"></p>
<p class="p4"></p>


</body>
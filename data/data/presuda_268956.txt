<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-size:12pt;font-family:'Arial'}
.span4{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K. 197/17/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub u krivičnom predmetu protiv okrivljenog D. V. zbog krivičnog djela ugožavanje javnog saobraćaja iz čl. 339. st. 3. u vezi st. 1 Krivičnog zakonika Crne Gore i krivičnog djela nepružanje pomoći licu povrjeđenom u saobraćajnoj nezgodi iz čl. 347. st. 1. Krivičnog zakonika Crne Gore, koji se vodi po optužnom predlogu ODT-a Kotor Kt. broj 235/17 od 06.07.2017. godine, nakon održanog glavnog i javnog pretresa dana, 21.11.2017. godine, u prisustvu DT-a u ODT-u Kotor Jovanke Čizmović i okrivljenog D. V., dana, 24.11.2017. godine, donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni D. V., JMBG ..., od oca N. i majke S., rođene Z., rođen .... godine u P., stalno nastanjen u P., ul. K.P. . br. ... i C., G. ..., državljanin Crne Gore, građevinski tehničar, oženjen, otac jednog mal. djeteta, sa završenom SSS, lošeg imovnog stanja, ranije neosuđivan, protiv koga se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Što je,</span>
</p>
<p>&nbsp;</p>
<p>
<span class="span1">Dana 29.05.2017 godine, oko 18,10 h u B., na raskrsnici ulica F.K. i P. J. Z., upravljajući putničkim motornim vozilom  marke „VW“ reg. ozn. PG ... ulicom F. K., suprotno odredbi čl. 41 st. 1. Zakona o bezbjednosti saobraćaja na putevima, iako je bio svjestan da svojom radnjom može učiniti krivično djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život oštećenih G. G., P. A., K. P., S. L., G. N. i N. D., na način što približavajući se raskrsnici, nije vozio brzinom pri kojoj je mogao da zaustavi vozilo poštujući saobraćajnu signalizaciju i propusti autobus marke „Mercedes“ reg. ozn. NK ... koji je na raskrsnici imao pravo prvenstva prolaza, već mu je presjekao putanju kretanja i ostvario kontakt sa lijevom čeonom stranom autobusa, nakon čega je izašao iz vozila i udaljio se sa lica mjesta, ostavljajući bez pomoći  povrijeđena lica čije povrede je svojim vozilom prouzrokovao, kojom prilikom su saputnici u njegovom vozilu zadobili lake tjelesne povrede i to : G.G. u vidu razderine u čeonom predjelu, P.A. u vidu otoka i razderine donje usne i otoka petog prsta lijeve šake, S.L. u vidu razderotine u predijelu brade, oguljotine u lijevom ključnom predijelu i otoka koljena, G. N. u vidu razderine donje usne i nagnječenja u čeonom predjelu i predijelu lica, N. D.u vidu nagnječenja u desnoj polovini čeonog predjela, istegnuća mekih tkiva vrata i potresa </span><span class="span1">mozga, dok je K. P. zadobio tešku tjelesnu povredu u vidu razderine usana praćenjem izbijanjem sjekutića u gornjoj vilici i krvarenje iz nosa</span>
</p>
<p>&nbsp;</p>
<p>
<span class="span1">- čime je učinio krivično djelo ugožavanje javnog saobraćaja iz čl. 339. st. 3. u vezi st. 1 i krivično djelo nepružanje pomoći licu povrjeđenom u saobraćajnoj nezgodi iz čl. 347. st. 1. Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljenom na osnovu naprijed navedenih krivičnopravnih odredbi i odredbi čl.  5, 13, 15, 16, 32, 33, 36, 42, i 48 st.1. KZCG, prethodno</span>
</p>
<p>&nbsp;</p>
<p style="text-align:center;">
<span class="span1">u t v r đ u j e</span>
</p>
<p>&nbsp;</p>
<p>
<span class="span1">- za krivično djelo ugrožavanje</span><span class="span1"> </span><span class="span1">javnog saobraćaja iz čl. 339. st. 3. u vezi st. 1</span><span class="span1"> KZCG, kaznu zatvora u trajanju od 3 (tri) mjeseca;</span>
</p>
<p>&nbsp;</p>
<p>
<span class="span1">- za krivično djelo</span><span class="span1">  </span><span class="span1">nepružanje pomoći licu povrjeđenom u saobraćajnoj nezgodi iz čl. 347. st. 1.KZCG</span><span class="span1">.</span>
</p>
<p>&nbsp;</p>
<p>
<span class="span1">Pa mu  sud primjenom odredbi čl. 48 st.2 tač.2, 52, 53 i 54 KZCG i odredbi čl. 226,</span><span class="span1"> 227 st. 2, 229,</span><span class="span1"> </span><span class="span1">368. i 374. ZKP-a, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje jedinstvenu kaznu zatvora u trajanju od 7 (sedam) mjeseci i istovremeno određuje da se kazna neće izvršiti ukoliko okrivljeni za vrijeme od 2 (dvije) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplati iznos od 30 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i da dokaz o uplati dostavi ovom sudu s pozivom na gornji posl.br., </span><span class="span1">dok će sud o troškovima sudskog vještaka medicinske struke i sudskog vještaka saobraćajne struke odlučiti posebnim rješenjem.</span>
</p>
<p>
<span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor optužnim aktom Kt.br. 235/17 od 06.07.2017. godine optužilo je okr. D. V. zbog krivičnog djela ugožavanje javnog saobraćaja iz čl. 339. st. 3. u vezi st. 1 Krivičnog zakonika Crne Gore i krivičnog djela nepružanje pomoći licu povrjeđenom u saobraćajnoj nezgodi iz čl. 347. st. 1. Krivičnog zakonika Crne Gore (u daljem tekstu KZ-a)</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni D. V.  u svojoj odbrani naveo da je dana 29.05.2017 godine iz B.prevozio radnike „L. t.“ DOO, da je on u toj firmi vozač i poslovođa, i da se dolaskom na raskrsnicu u blizini autobuske stanice nije zaustavio na znak „Stop“, da on taj znak nije ni primjetio, jer se obraćao nekome od tih povrijeđenih lica i da je tom prilikom prednjom lijevom stanom kombija udario u prednlju lijevu stranu minibusa. Objasnio je da je primjetio da na nekima od tih radnika, kojih je bilo 10, ima vidnih povreda i da zna da su isti prevezeni do Doma zdravlja a da je on u tom trenutku bio u šoku, da je jednostavno krenuo pješke na gornji put, gdje je stopirao do Podgorice, i da je tačno </span><span class="span1">da je njega policija obavijestila po dolasku u Podgoricu da mora da se vrati u Budvu, ali da ne zna da objasni iz kojih razloga nije došao to veče, već da  je narednog dana došao u Budvu u stanicu policije, gdje je i dao izjavu. Naveo je da prije upravljanja kombijem, odnosno u toku čitavog dana nije konzumirao alkohol, da u kombiju nije posjedovao nikakvo oružje, niti bilo kakvo oruđe, i da je lice mjesta napustio zato što u tom momentu nije svjesno razmišljao, da se zbog toga sada kaje i priznaje da to nije bilo ljudski da ostavi povrijeđena lica i napusti lice mjesta prije dolaska policije. Naveo je da je kombi vlasništvo firme „L.t.“ DOO, da je na istom prouzrokovana manja materijalna šteta, da nije kontaktirao lice koje je zadobilo povrede u autobusu, da zna da je isto zadobilo povrede, ali da je kontaktirao poslovođu povrijeđenih albanskih državljana i da se interesovao za njihovo zdravstveno stanje. Istakao je da se osjeća krivim zbog te saobraćajne nezgode, da mu je žao što se to desilo ali da je pozitivna stvar to što niko nije zadobio neke teže povrede.</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: uz saglasnost stranaka pročitan je iskaz svjedoka ošt. G. G. sa zapisnika ODT Kotor od 30.05.2017 godine, iskaz svjedoka ošt. P. A. sa zapisnika ODT Kotor od 30.05.2017 godine, iskaz svjedoka ošt. K.P. sa zapisnika ODT Kotor od 30.05.2017 godine, iskaz svjedoka ošt. S. L. sa zapisnika ODT Kotor od 30.05.2017 godine, iskaz svjedoka G. N. sa zapisnika ODT Kotor od 30.05.2017 godine, iskaz svjedoka ošt. N. D. sa zapisnika ODT Kotor od 30.05.2017 godine i iskaz svjedoka M. L.sa zapisnika ODT Kotor od 30.05.2017 godine, te je pročitan zapisnik o uviđaju UP CB Budva br. 104/17 od 30.05.2016 godine i izvršen uvid u skicu lica mjesta i fotodokumentaciju br. 189-2017 od 29.05.2017 godine, pročitan je izvještaj ljekara specijaliste JZU Opšta bolnica Kotor br. protokola 4512 od 29.05.2017 godine na ime N. D., izvještaj ljekara specijaliste JZU Risan od 29.05.2017 godine i 01.06.2017 godine na ime N. D. i izvještaj ljekara specijaliste SB Vaso Ćuković Risan od 29.05.2017 godine na ime P. A., S. L.i G.G., uz saglasnost stranaka pročitan je nalaz imišljenje sudskog vještaka medicinske struke dr. Nemanje Radojevića Kt. 235/17 od 23.06.2017 godine i dopuna tog nalaza od 03.07.2017 godine i nalaz i mišljenje sudskog vještaka saobraćajne struke Odalović Ljubomira Kt. 235/17od 01.07.2017 godine a pročitan je i izvod iz KE za okrivljenog ODT Kotor od 26.06.2017 godine.</span>
</p>
<p>&nbsp;</p>
<p>
<span class="span1">Svjedok oštećeni G.G. je  naveo da je dana 29.05.2017 godine oko 18,00 časova po njega i ostale oštećene kombijem došao D. V., a kako bi ih prevezao do Budve, da je na jednoj raskrsnici došlo do saobraćajne nezgode, i to na način što se D. nije zaustavio na raskrsnici, već je nastavio kretanje i udario u mini autobus, a da se kretao  velikom brzinom. Naveo je da je on tom prilikom zadobio tjelesne povrede, da su i njegove četiri kolege takođe zadobile tjelesne povrede, da ne zna iz kojeg razloga je vozač D.napustio lice mjesta, ali da zna da je isti odmah nakon kontakta sa mini autobusom izašao iz vozila i da se uputio u nepoznatom pravcu. Naveo je da nije vidio da li je vozač pod dejstvom alkohola i da nema saznaja da li je u vozilu isti posjedovao nekakvo oružje. Nije se pridružio krivičnom gonjenju i nije postavio imovinsko pravni zahtijev.</span>
</p>
<p>&nbsp;</p>
<p>
<span class="span1">Svjedok oštećeni P. A. je naveo da je dana 29.05.2017 godine oko 18,00 časova po njega i ostale oštećene kombijem došao D. V., kako bi ih prevezao do B., i da je na jednoj raskrsnici došlo do saobraćajne nezgode, i to na način što se D. nije zaustavio na raskrsnici, već je nastavio kretanje i udario u minibus. Naveo je da je on tom </span><span class="span1">prilikom zadobio tjelesne povrede, i da ne zna iz kojeg razloga je vozač D. napustio lice mjesta, jer je on nakon kontakta  trenutno izgubio svijest i ne sjeća se ničega. Nije se pridružio krivičnom gonjenju i nije postavio imovinsko pravni zahtijev. </span>
</p>
<p>&nbsp;</p>
<p>
<span class="span1">Svjedok oštećeni K. P.je naveo da je dana 29.05.2017 godine oko 18,00 časova po njega i ostale oštećene kombijem došao D. V., kako bi ih prevezao do B., i da je na jednoj raskrsnici došlo do saobraćajne nezgode, i to na način što se D.nije zaustavio na raskrsnici, već je nastavio kretanje i udario u minibus. Naveo je da je on tom prilikom zadobio tjelesne povrede, i da ne zna iz kojeg razloga je vozač D. napustio lice mjesta, te da se ne sjeća svih detalja. Nije se pridružio krivičnom gonjenju i nije postavio imovinsko pravni zahtijev. </span>
</p>
<p>&nbsp;</p>
<p>
<span class="span1">Svjedok oštećeni S. L.je naveo da je dana 29.05.2017 godine oko 18,00 časova po njega i ostale oštećene kombijem došao D. V., kako bi ih prevezao do Budve, da zna da je na jednoj raskrsnici došlo do saobraćajne nezgode, da je tom prilikom on, kao i njegove kolege, zadobio tjelesne povrede, te da su zbog toga transportovani do bolnice u Risnu, gdje su im i konstatovane povrede. Naveo je da ne zna iz kojeg razloga je vozač D. napustio lice mjesta, i da se ne sjeća svih detalja. Nije se pridružio krivičnom gonjenju i nije postavio imovinsko pravni zahtijev. </span>
</p>
<p>&nbsp;</p>
<p>
<span class="span1">Svjedok G. N. je naveo da je dana 29.05.2017 godine oko 18,00 časova po njega i ostale oštećene kombijem došao D. V.kako bi ih prevezao do Budve, da zna da je na jednoj raskrsnici došlo do saobraćajne nezgode, da je tom prilikom on, kao i njegove kolege, zadobio tjelesne povrede, te da su zbog toga transportovani do bolnice u Risnu, gdje su im i konstaovane povrede. Naveo je da ne zna iz kojeg razloga je vozač D. napustio lice mjesta. Nije se pridružio krivičnom gonjenju i nije postavio imovinsko pravni zahtijev</span>
</p>
<p>&nbsp;</p>
<p>
<span class="span1">Svjedok oštećeni N. D. je naveo da se dana 29.05.2017 godine oko 18,00 h nalazio u mini-autobusu, vlasništvo firme „4 D.“, da je vlasnik  firme njegov otac, i da je vozilom upravljao M.L.. Naveo je da su se kretali iz pravca Tivta, da su po dolasku u Budvu u blizini autobuske stanice na jednoj raskrsnici gdje su oni imali prvenstvo prolaza primjetili jedno vozilo koje dolazi iz suprotnog pravca, i da je vidio da vozač tog vozila ne gleda u pravcu kretanja već je bio okrenut udesno, i da su pretpostavili da će  udariti u njih, što se i desilo. Naveo je da je M.davao zvučni signal, da vozač vozila koje je dolazilo iz suprotnog smjera nije kočio već je ostvario kontakt sa prednjim lijevim dijelom njihovog vozila. Naveo je da je tom prilikom on zadobio tjelesne povrede, ali da niko nije  zadobio nikakve povrede osim njega, da je vidio kada je vozač kombija izašao iz vozila, da se on vratio u autobus da provjeri da li su putnici zadobili povrede, a da je vozač kombija u međuvremenu već napustio lice mjesta, i da su povrijeđena lica iz vozila tog vozača ležala na trotoaru. Istakao je da će se o pridruživanju krivičnom gonjenju i postavljanju imovinskopravnog zahtijeva naknadno izjasniti u toku postupka.</span>
</p>
<p>&nbsp;</p>
<p>
<span class="span1">Svjedok M. L. je naveo da je dana 29.05.2017 godine oko 18,00 h upravljao minibusom marke „ Mercedes“, vlasništvo firme „4. D.“ iz pravca Kotora, da je po dolasku u Budvu skrenuo u pravcu autobuske stanice, da je na jednoj raskrsnici gdje je on imao prvenstvo prolaza primjetio kombi plave boje, da je isti dolazio iz suprotnog smjera i da se nije </span><span class="span1">zaustavljao kako bi ispoštovao prvenstvo prolaza. Naveo je da je vidio da vozač kombija ne gleda u pravcu kretanja već da je isti bio </span><span class="span1">okrenut u stranu, i da je on tada bio svjestan da će kombi udariti u njihovo vozilo, što se i desilo, pa da je došlo do kontakta tog kombija sa prednjim dijelom minibusa, obzirom da taj vozač uopšte nije kočio. Naveo je da je nakon kontakta on izašao iz vozila, da je pitao vozača kombija „Šta ovo bi“, a da se potom vratio u vozilo gdje mu se N. žalio na bolove u predijelu vrata i glave, i da ostali putnici nisu zadobili nikakve povrede, kao ni on. Naveo je da je on ponovo izašao iz vozila, a nakon što je pitao putnike da li su zadobili kakave povrede, da tada vožača kombija nije više vidio, kao ni ostala lica iz tog kombija koja nisu bila povrijeđena, te da su za to vrijeme na trotoarau ležala lica sa vidnim tjelesnim povredama. Naveo je da nije vidio da vozač kombi vozila pruža bilo kakvu pomoć ovim povrijeđenim licima, obzirom da istog uopšte nije bilo na licu mjesta. </span>
</p>
<p>&nbsp;</p>
<p>
<span class="span1">Iz zapisnika o uviđaju UP CB Budva br. 104/17 od 30.05.2016 godine</span><span class="span1"> proizilazi </span><span class="span1">da se predmetna saobraćajna nezgoda dogodila dana 29.05.2017 godine u 18:10 časova na rasksnici ulica P. J. Z. i ulice F. K. u B.koja je namjenjena za odvijanje dvosmjernog mješovitog saobraćaja, i koja je regulisana saobraćajnjim znacima, i da se iz pravca Jadranskog puta prema autobuskoj stanici u ul.F. K. nalazi saobraćajni znak „ulica sa pravom prvenstva prolaza“, a iz pravca stare kamionske pijace u pravcu Jadranskog puta nalazi  vidno istaknuti saobraćajni znak „Stop“, u kojoj su nezgodi učestvovali D. V. koji je upravljao putničkim vozilom marke "VOLKSWAGEN“ model Transporter 2.5 TDI reg. oznaka PG ... i Lieshaj S., G.G., P. A., P.K. i N.G., kao putnici u tom vozilu, koji su tom prilikom i povrijeđeni, koji se kretao ulicom F. K.  iz pravca kamionske pijace u pravacu Jadranskog puta i M. L.koji je upravljao vozilom-autobusom marke "DAIMLER CHRYSLER", reg. oznaka NK ... i . N.D. koji je bio putnik u tom vozilu, i koji je tom prilikom zadobio tjelesne povrede, i koji se takođe kretao ulicom F. K. iz pravca Jadranskog puta u pravcu autobuske stanice. </span>
</p>
<p>&nbsp;</p>
<p>
<span class="span1">Na skici lica mjesta je prikazan položaj vozila „VW-Transporter“ reg. ozaka PG-... nakon saobraćajne nezgode, smjer kretanja vozila „VW-Transporter“ reg. ozaka PG-..., položaj autobusa „Mercedes“ reg. oznaka NK ... nakon saobraćajne nezgode, smjer kretanja autobusa „Mercedes“ reg. oznaka NK ..., koncentracija polomljenog stakla, plastike, otpale boje i blata, trag kočenja prednjeg lijevog točka autobusa „Mercedes“ reg. oznaka NK ... i fiksna tačka (FT)- ivica metalne rešetke za odvod atmosferskih voda.</span>
</p>
<p>&nbsp;</p>
<p>
<span class="span1">Iz fotodokumentacije UP CB Budva br. 189-2017 od 29.05.2017 godine proizilazi da je na ukupno trideset i devet slika prikazana saobraćajna nezgoda u kojoj su učestvovali D. V. iz P., koji je upravljao putničkim vozilom „VW-Transporter“ reg. ozn PG ... i M.L. iz N., koji je uprvljao autobusom „Mercedes“ reg. ozn NK ... i to naslikama 1 i 2 –širi izgled lica mjesta saobraćajne nezgode – raskrsnica  ul. F. K.i ul. P. J. Z.u B., položaj vozila fotografisan iz ul. F. K.-smjerom „autobuska stanica-bulevar“-smjer kretanja vozila „VW-Transporter“ reg. oznaka PG ... i izgled postavljene vertikalne signalizacije (saobraćajni znaci) neposredno ispred raskrsnice ul. F. K. i ul. P. J. Z.u B.i gledano smjerom autobuska stanica – bulevar, slikama 3 i 4- bliži izgled lica mjesta saobraćajne nezgode-raskrsnica ul.F.K. i ul. P.J.Z.u B.fotografisano iz ul. F. K.- smjerom „autobuska stanica – bulevar“- smjer kretanja vozila „VW-Transporter“ reg. oznaka PG ..., slikama 5 i 6- izgled i položaj vozila “VW –Transporter“ reg. oznaka PG ... i autobusa „Mercedes“ reg.oznaka NK ...3 na licu mjesta saobraćajne nezgode, slikama 7 i 8- širi izgled lica mjesta saobraćajne nezgode, rasksnica ul. F. K. i ul. P. J. Z. fotografisano iz ul. F.K.- smjerom „bulevar-</span><span class="span1">autobuska stanica“ – smjer kretanja sutobusa marke „Mercedes“ reg. oznaka NK ..., slikama 9 i 10 – izgled i položaj koncentracije polomljenog : stakla, plastike, otpale boje i blata i izgled i položaj vozila „VW-Transporter“ reg. oznaka PG ..., slikama 11 i 12 –bliži izgled i položaj koncentracije polomljenog : stakla, plastike, otpale boje i blata i izgled i položaj vozila „VW-Transporter“ reg. oznaka PG ..., slikama 13 i 14 – izgled prednjeg dijela vozila „VW-Transporter“ reg. oznaka PG ... sa oštećenjima, slikama 15 i 16 – izgled oštećenja na prednjem lijevom dijelu vozila „VW-Transporter“ reg. oznaka PG ..., slikama 17 i 18 –izgled desne bočne strane vozila „VW-Transporter“ reg. oznaka PG ..., slikama 19 i 20 –izgled zadnjeg dijela vozila „VW – Transporter“ reg. oznaka PG ..., slikama 21 i 22 –izgled prednjeg unutrašnjeg dijela vozila „VW – Transporter“ reg. oznaka PG ..., slikama 23 i 24 –izgled i položaj traga kočenja prednjeg lijevog točka autobusa „Mercedes“ reg.oznaka NK ..., slikama 25 i 26 bliži izgled i položaj traga kočenja prednjeg lijevog točka autobusa „Mercedes“ reg.oznaka NK ..., slikama 27 i 28 – izgled prednjeg dijela autobusa „Mercedes“ NK ... sa oštećenjima, slikama 29 i 30- izgled oštećenja na prednjem lijevom djelu autobusa „Mercedes“ NK ..., slikama 31 i 32 –bliži izgled oštećenja na prednjem lijevom djelu autobusa „Mercedes“ NK ..., slikama 33 i 34 – izgled zadnjeg dijela autobusa marke „Mercedes“ NK ..., slikama 35 i 36 –izgled postavljene vertikalne signalizacije (saobraćajni znaci) neposredno ispred raskrsnice ul. Filipa Kovačevića i ul. Pop Jola Zeca u Budvi gledano smjerom : bulevar – autobuska stanica, slikama 37 i 38 – izgled oštećenja na prednjem vjetrobranskom staklu autobusa „Mercedes“ reg. oznaka NK ... i slici 39 – bliži izgled oštećenja na prednjem vjetrobranskom staklu autobusa „Mercedes“ reg. oznaka NK ....</span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Opšta bolnica Kotor br. protokola 4512 od 29.05.2017 godine na ime N. D.proizilazi</span><span class="span1"> da se navedenog dana imenovani javio tu zdravstvenu ustanovu radi ukazivanja pomoći, kojom prilikom je istom ukazana pomoć i konstatovane povrede.</span>
</p>
<p>&nbsp;</p>
<p>
<span class="span1">Iz izvješta ljekara specijaliste JZU Risan od 29.05.2017 godine na ime N. D. proizilazi</span><span class="span1"> da se navedenog dana imenovani javio u tu zdravstvenu ustanovu radi ukazivanja pomoći, kojom prilikom je istom ukazana pomoć i konstatovane povrede, dok iz </span><span class="span1">izvješta ljekara specijaliste JZU Risan od 01.06.2017 godine na ime N. D. proizilazi </span><span class="span1">da se oštećeni </span><span class="span1">N. D. </span><span class="span1">navedenog dana javio u tu zdravstvenu ustanovu radi kontrole, </span><span class="span1">kojom prilikom mu je ordinirajući ljekar dao terapiju i utvrdio dijagnozu.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste SB Vaso Ćuković Risan od 29.05.2017. godine na ime P. A., S. L. i G. Gj., proizilazi</span><span class="span1"> da su se imenovani navedenog dana javili toj ustanovi radi ukazivanja ljekarske pomoći, kojom prilikom su im konstatovane povrede i utvrđena dijagnoza.  </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr. Nemanje Radojevića Kt. 235/17 od 23.06.2017 godine proizilazi da su dana 29.05.2017 godine u saobraćajnoj nezgodi u kojoj su učestvovali u svojstvu putnika povrijeđeni G.N., S. L., P.K., P. A.i G.G., odnosno da su tom prilikom imenovani zadobili tjelesne povrede, i to P.A. otok i razderinu donje usne i otok V prsta lijeve šake, a koja je povreda posljedica dejstva tupine mehaničke sile i koja je mogla nastati usled inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijene povrede, pojedinačno i zbirno, kvalifikuju kao laka tjelesna povreda; te da je ošt. S. L. zadobio razderotinu u predijelu brade, oguljotinu u lijevom ključnom </span><span class="span1">predijelu i otok lijevog koljena, koj povreda je posljedica dejstva tupine mehaničke sile i koja je mogla nastati uslijed inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijena povreda, pojedinačno i zbirno, kvalifikuje kao laka tjelesna povreda; a da je ošt.G. N. zadobio razderinu donje usne, koja povreda je posledica dejstva tupine mehaničke sile i koja je mogla nastati usled inercionog kreanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijena povreda kvalifikuje kao laka tjelesna povreda i nagnječenje u čeonom predjelu i u predjelu lica, koje dijagnoze su postavljene nedovoljno kritički, samo na osnovu subjektivnog pokazatelja bolne osjetljivosti, bez spolja na koži opisanih tjelesnih povreda, tako da se iste ne mogu prihvatiti i  sudskomedicinski elaborirati, što ne isključuje mogućnost dejstva sile u navedene predijele tijela, ali da sila koja je djelovala nije bila dovoljnog inteziteta  da dovede do nastanka tjelesnih povreda; i da je ošt. G. G.zadobio  razderinu u čeonom predjelu, koja povreda je posledica dejstva tupine mehaničke sile i koja je mogla nastati uslijed inercionog kretanja tijela i udara o elemente u unutrašnjosti vozila u trenutku nezgode, te da se u vrijeme nanošenja zadobijena povreda kvalifikuje kao laka tjelesna povreda i da je ošt. P. K. zadobio razderinu usana praćenu izbijanjem sjekutića u gornjoj vilici i krvarenje iz nosa, koje povrede su posledica dejstva tupine mehaničke sile i koje su mogle nastati usled inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijene povrede zbirno kvalifikuju kao teška tjelesna povreda (povreda u vidu razderine usana praćena izbijanjem sjekutića u gornjoj vilici kao teška, a povreda u vidu krvarenja iz nosa kao laka tjelesna povreda).</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja sudskog vještaka medicinske struke dr. Nemanje Radojevića Kt. 235/17 od 03.07.2017 godine proizilazi da je ošt. N. D. kritične prilike zadobio tjelesne povrede, i to nagnječenje u desnoj polovini čeonog predjela, koja povreda je posledica dejstva tupine mehaničke sile i koja je mogla nastati uslijed inercionog kretanja tijela i udara o elemente unutrašnjosti vozila u trenutku sudara, te da se u vrijeme nanošenja zadobijena povreda kvalifikuje kao laka tjelesna povreda; dalje da je zadobio istegnuće mekih tkiva vrata, koja povreda je posledica prekomjernog savijanja u zglobovima vrata kao posledica inercionog kretanja glave u odnosu na trup, te da se u vrijeme nanošenja zadobijena povreda kvalifikuje kao laka tjelesna povreda i potres mozga, koja dijagnoza je postavljena nedovoljno kritički, samo na osnovu iskaza pacijenta da se ne sjeća događaja, bez objektivno ustanovljenog kliničkog nalaza poremećaja neurovegatativnog  sistema, tako da se ista ne može prihvatiti i dalje sudskomedicinski elaborirati. U konačnom vještak je naveo da se zbirno posmatrano sve povrede koje je zadobio N.Dr. kvalifikuju kao laka tjelesna povreda.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke Odalović Ljubomira Kt. 235/17od 01.07.2017 godine, kojim je prikazana vremensko prostorna analiza toka saobraćajne nezgode, proizilazi da se predmetna saobraćjna nezgoda dogodila 29.05.2017 godine oko 18:10 časova u B., na raskrsnici ulica F. K.i P. J. Z , da je mjesto kontakta između učesnika u zoni raskrsnice na cca 7,00 m od FT i cca 6,5 m od lijeve ivice kolovoza – rasksnice (gledano u smjeru kretanja autobusa – odnosno pravca pružanja puta sa prvenstvom prolaza), te da u zoni nastanka saobraćajne nezgode važi ograničenje brzine od 50 km/h, a da zaustavni put pri toj brzini prema vrsti, stanju i profilu kolovoza u uslovima nastanka saobraćajne nezgode iznosi cca 25 m. Dalje proizilazi da u spisima predmeta nema podataka da li su vozila učesnika </span><span class="span1">upućivana na vanredni tehnički pregled, niti podataka o eventualno izuzetim podacima tahografa. Vještak je objasnio da je vozač vozila VW Transporter reg. oznaka PG ... upravljao motornim vozilom, suprotno pravilima saobraćaja, brzinom većom od dozvoljene u naseljenom mjestu, neprilagođeno uslovima i stanju na putu (zona raskrsnice), da je započeo kretanje kroz raskrsnicu suprotno pravilima saobraćaja, nepoštujući saobraćajnu signalizaciju i prvenstvo prolaza vozila koje se kretalo ulicom sa pravom prvenstva, te da je zbog navedene  konstatacije  došlo do kontkta u zoni rasksnice. Dalje je vještak objasnio da je vozač VW transportera bio u obavezi, shodno pravilima saobraćaja i postavljenoj signalizaciji da svoje vozilo zaustavi i ustupi prvenstvo prolaza vozilima koja se kreću putem na koji on nailazi, prije ulaska u raskrsnicu, za šta je imao sve vremensko prostorne mogućnosti i da je suprotno dužnostima učesnika u saobraćaju u slučaju saobraćajne nezgode, napustio lice mjesta, nepružajući pomoć povrijeđenim licima. Iz nalaza i mišljenja sudskog vještaka jasno proizilazi da je predmetna saobraćajna nezgoda nastupila kao posljedica radnje vozača VW transporter, dakle okrivljenog, koji je upravljajući vozilom brzinom većom od dozvoljene u naseljenom mjestu, neprilagođeno uslovima i stanju na putu (zona raskrsnice), na raskrsnici regulisanoj saobraćajnom signalizacijom i pravilima saobraćaja, započeo kretanje kroz raskrsnicu, nepoštujući pravila saobraćaja i saobraćajnu signalizaciju, neustupajući prvenstvo prolaza i nepropuštajući sve učesnike u saobraćaju koji se kreću putem sa prvenstvom prolaza, te je svojom radnjom stvorio fizičku prepreku, presjecajući putanju kretanja autobusa, koji se kretao ulicom sa pravom prvenstva, te je svojom radnjom ugrozio bezbjednost saobraćaja, živote i imovinu ostalih učesnika u saobraćaju, i da je postupio prema postavljenoj saobraćajnoj signalizaciji da bi ta nezgoda  bila izbjegnuta.</span>
</p>
<p>&nbsp;</p>
<p>
<span class="span1">Iz</span><span class="span1"> izvoda iz KE za okrivljenog ODT Kotor od 26.06.2017 godine proizilazi da isti nije osudjivan.</span>
</p>
<p>&nbsp;</p>
<p>
<span class="span1">Stranke nisu imale prigovora na izvedene dokaze, niti predloga za dopunu dokaznog postupka.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti, i u odnosu na odbranu okrivljenog, sud je utvrdio činjenično stanje kao u izreci presude.</span><span class="span1"> Krivičnopravno ocjenjujući ovako utvrđeno činjenično stanje, sud je našao da je okrivljeni D. V. učinio krivično djelo </span><span class="span1">ugožavanje javnog saobraćaja iz čl. 339. st. 3. u vezi st. 1 i krivično djelo nepružanje pomoći licu povrjeđenom u saobraćajnoj nezgodi iz čl. 347. st. 1. Krivičnog zakonika</span>
</p>
<p>&nbsp;</p>
<p>
<span class="span1">Naime, rješavajući o krivičnopravnoj odgovornosti okrivljenog a vezano za </span><span class="span1">krivično djelo </span><span class="span1">ugrožavanje javnog saobraćaja iz čl. 339. st. 3. u vezi st. 1 KZ-a sud je cijenio odbranu okrivljenog u kojoj nije sporio svoju odgovornost za predmetno krivično djelo. Okrivljeni je u bitnom naveo da je te prilike prevozio radnike svoje firme, i da se na raskrsnici u blizini autobuske satnice nije zaustavo na znak „Stop“, jer ga nije ni vidio jer se obraćao nekome od putnika u svom vozilu, pa da je prednjom lijevom stranom svog vozila- kombija udario u prednju lijevu stranu minibusa, te da su neki od putnika koje je prevozio tom prilikom povrijeđeni,  da je bio u šoku, pa da je napustio lice mjesta. </span>
</p>
<p>&nbsp;</p>
<p>
<span class="span1">Sud je prihvatio odbranu okrivljenog, a s obzirom da je ista potvrđena i ostalim izvedenim dokazima.</span>
</p>
<p>&nbsp;</p>
<p>
<span class="span1">Naime, svi saslušani svjedoci oštećeni L. S., G. G., P.A., P. K. i N. G. i svjedok M.L. jasno su i medjusobno saglasno u svojim iskazima naveli da je do predmetne saobraćajne nezgode došlo u bitnom iz razloga što se okrivljeni nije  zaustavio na raskrsnici, već je nastavio kretanje i udario u mini autobus, a da se kretao  velikom brzinom i da nije imao pravo prvenstva prolaza kako to detaljno navodi i svjedok oštećeni N.D. te svedok M. L.koji su objasnili da su oni imali pravo prvenstva prolaza, da je okrivljeni dolazio iz suprotnog smjera, da se nije zaustavio kako bi ispoštovao prvenstvo njihovog prolaza i da je uslijed toga ostvario kontakt sa njihovim vozilom a da isti prije kontakta uopšte nije gledao u pravcu svog kretanja, već da je bio okrenut na stranu i da isti tom prilikom uopšte nije kočio, a navedeno proizilazi i iz činjenica koje su konstatovane u zapisnika o uviđaju saobraćajne nezgode UP CB Budva br. 104/17 od 30.05.2017 godine, sa skicom lica mjesta, kao i iz činjenica koje proizilaze iz nalaza i mišljenja sudskog vještaka saobraćajne struke.</span>
</p>
<p>&nbsp;</p>
<p>
<span class="span1">Sud je u potpunosti poklonio vjeru iskazima svih saslušanih svjedoka jer su isti bili jasni i detaljni te medjusobno saglasni kao i saglasni sa ostalim izvedenim pismenim dokazima te potvrdjeni činjenicama koje proizilaze iz nalaza i mišljenja sudskog vještaka saobraćajne struke Ljubomira Odalovića od 01.07.2017 godine.</span>
</p>
<p>&nbsp;</p>
<p>
<span class="span1">Naime, na osnovu nalaza i mišljenja sudskog vještaka saobraćajne struke Ljubomira Odalovića od 01.07.2017 godine,  sud je nesumnjivo utvrdio da je neposredni uzrok nastanka saobraćajne nezgode u radnji vozača vozila VW transporter, dakle okrivljenog, a da je vozač autobusa „Mercedes“ reg.oznaka NK ...kritične prilike upravljao vozilom shodno pravilima saobraćaja i saobraćajnoj signalizaciji (kretao se desnom saobraćajnom trakom u pravcu kretanja, skrećući na raskrsnici ulijevo) a da je okrivljeni </span><span class="span1">približavajući se raskrsnici, vozio brzinom većom od dozvoljene, i da isti nije poštovao saobraćajnu signalizaciju te da nije propustio autobus „Mercedes“ reg ozn, NK ..., i da je tako  svojom radnjom stvorio fizičku prepreku, presjecajući putanju autobusa, zbog čega je ostvario kontakt sa lijevom čeonom stranom autobusa, koji se kretalo ulicom sa pravom prvenstva. Dakle  činjenicama koje proizilaze iz nalaza i mišljenja sudskog vještaka </span><span class="span1">saobraćajne struke Ljubomira Odalovića </span><span class="span1">potvrdjuju se iskazi svjedoka te svjedoka oštećenih kao i odbrana okrivljenog.</span>
</p>
<p>&nbsp;</p>
<p>
<span class="span1">Sud je u potpunosti prihvatio nalaz i mišljenje sudskog vještaka saobraćajne struke Ljubomira Odalovića, ocijenivši ga kao nalaz koji je dat u skladu sa pravilima struke i nauke, jer je bio jasan, uvjerljiv, a na koji stranke nisu imale prigovor.</span>
</p>
<p>&nbsp;</p>
<p>
<span class="span1">Sud je u cjelosti prihvatio i pismene materijalne dokaze koji su izvedeni u toku dokaznog postupka, odnosno činjenice koje proizilaze iz zapisnika o uvidjaju saobraćajne nezgode, skice lica mjesta, medicinske dokumentacije formirane na ime ošt. . S., G. G., P.A., P. K. i N. G i N. D., te one koje proizilaze iz nalaza i mišljenja sudskih vještaka medicinske i saobraćajne struke, kao i izvoda iz KE Ministarstva pravde, jer su navedeni dokazi izdati od  strane nadležnih organa u zakonitom postupku  te sud u iste nije imao razloga sumnjati, zbog čega ih je i prihvatio u potpunosti a naiste nije bilo primjedbi.</span>
</p>
<p>&nbsp;</p>
<p>
<span class="span1">Da su</span><span class="span2"> oštećeni </span><span class="span1">. S., G. G., P.A., P. K. i N. G i N.D.</span><span class="span2"> kritične prilike zadobili tjelesne povrede bliže opisane u izreci presude, utvrdjeno je na osnovu medicinske dokumentacije imenovanih, a kvalifikacija predmetnih povreda kao i mehanizam nanošenja istih sud je utvrdio iz nalaza i mišljenja, i dopune nalaza i mišljenja sudskog vještaka medicinske struke dr. Nemanje Radojevića.</span>
</p>
<p>&nbsp;</p>
<p>
<span class="span2">Sud je u potpunosti kako je već navedeno prihvatio medicinsku dokumentaciju na ime oštećenih jer je ista izdata u nadležnoj medicinskoj ustanovi i sud u istu nije imao razloga sumnjati,  na istu nije bilo primjedbi, a takodje je prihvaćen nalaz i mišljenje sudskog vještaka medicinske struke dr Nemanje Radojevića,  kao nalaz koji je dat u  skladu sa pravilima struke I nauke, jer je sudski vještak prethodno proučivši spise predmeta i medicinsku dokumentaciju na ime oštećenih, u skladu sa pravilima struke i nauke dao kvalifikaciju zadobijenih povreda, kao I mehanizam njihovog nanošenja.</span>
</p>
<p>&nbsp;</p>
<p>
<span class="span2">S tim u vezi sud je nesumnjivo utvrdio na osnovu nalaza i mišljenja sudskog vještaka med.struke dr Nemanje Radojevića </span><span class="span1">da su dana 29.05.2017 godine u saobraćajnoj nezgodi u kojoj su učestvovali u svojstvu putnika povrijeđeni . S., G. G., P.A., P. K. i N. G  odnosno da su tom prilikom imenovani zadobili tjelesne povrede, i to P. A.otok i razderinu donje usne i otok V prsta lijeve šake, a koja je povreda posljedica dejstva tupine mehaničke sile i koja je mogla nastati usled inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijene povrede, pojedinačno i zbirno, kvalifikuju kao laka tjelesna povreda; te da je ošt. S. L. zadobio razderotinu u predijelu brade, oguljotinu u lijevom ključnom predijelu i otok lijevog koljena, koj povreda je posljedica dejstva tupine mehaničke sile i koja je mogla nastati uslijed inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijena povreda, pojedinačno i zbirno, kvalifikuje kao laka tjelesna povreda; a da je ošt.G. Ndoci zadobio razderinu donje usne, koja povreda je posledica dejstva tupine mehaničke sile i koja je mogla nastati usled inercionog kreanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijena povreda kvalifikuje kao laka tjelesna povreda i nagnječenje u čeonom predjelu i u predjelu lica, koje dijagnoze su postavljene nedovoljno kritički, samo na osnovu subjektivnog pokazatelja bolne osjetljivosti, bez spolja na koži opisanih tjelesnih povreda, tako da se iste ne mogu prihvatiti i  sudskomedicinski elaborirati, što ne isključuje mogućnost dejstva sile u navedene predijele tijela, ali da sila koja je djelovala nije bila dovoljnog inteziteta  da dovede do nastanka tjelesnih povreda; i da je ošt. G.G. zadobio  razderinu u čeonom predjelu, koja povreda je posledica dejstva tupine mehaničke sile i koja je mogla nastati uslijed inercionog kretanja tijela i udara o elemente u unutrašnjosti vozila u trenutku nezgode, te da se u vrijeme nanošenja zadobijena povreda kvalifikuje kao laka tjelesna povreda i da je ošt. P. K. zadobio razderinu usana praćenu izbijanjem sjekutića u gornjoj vilici i krvarenje iz nosa, koje povrede su posledica dejstva tupine mehaničke sile i koje su mogle nastati usled inercionog kretanja tijela i udara o elemente unutrašnjosti vozila u trenutku nezgode, te da se u vrijeme nanošenja zadobijene povrede zbirno kvalifikuju kao teška tjelesna povreda (povreda u vidu razderine usana praćena izbijanjem sjekutića u gornjoj vilici kao teška, a povreda u vidu krvarenja iz nosa kao laka tjelesna povreda) dok je iz dopunskog nalaza i mišljenja sudskog vještaka medicinske struke dr. Nemanje Radojevića Kt. 235/17 od 03.07.2017 godine sud utvrdio da je ošt. N. D. kritične prilike zadobio tjelesne povrede, i to nagnječenje u desnoj polovini čeonog predjela, koja povreda je posledica dejstva tupine mehaničke sile i koja je mogla nastati uslijed </span><span class="span1">inercionog kretanja tijela i udara o elemente unutrašnjosti vozila u trenutku sudara, te da se u vrijeme nanošenja zadobijena povreda kvalifikuje kao laka tjelesna povreda; dalje da je zadobio istegnuće mekih tkiva vrata, koja povreda je posledica prekomjernog savijanja u zglobovima vrata kao posledica inercionog kretanja glave u odnosu na trup, te da se u vrijeme nanošenja zadobijena povreda kvalifikuje kao laka tjelesna povreda i potres mozga, koja dijagnoza je postavljena nedovoljno kritički, samo na osnovu iskaza pacijenta da se ne sjeća događaja, bez objektivno ustanovljenog kliničkog nalaza poremećaja neurovegatativnog  sistema, tako da se ista ne može prihvatiti i dalje sudskomedicinski elaborirati. U konačnom vještak je naveo da se zbirno posmatrano sve povrede koje je zadobio N. D. kvalifikuju kao laka tjelesna povreda.</span>
</p>
<p>&nbsp;</p>
<li>
<span class="span1">S obzirom na navedeno, sud je utvrdio da je okrivljeni  postupajući na navedeni način, nesumnjivo postupao suprotno odredbi čl.41 st.1 Zakona o bezbjednosti saobraćaja na putevima, a s obzirom da je istom odredbom propisano da je vozač koji se približava raskrsnici dužan da prilagodi vožnju uslovima saobraćaja na raskrsnici, kao i da vozi brzinom pri kojoj može da se zaustavi i propusti vozila koja na raskrsnici imaju prvenstvo prolaza</span><span class="span1">,</span><span class="span1"> a pri naprijed utvrđenom činjeničnom stanju, </span><span class="span1">okrivljeni  to nije činio.</span>
</li>
<p>&nbsp;</p>
<li>
<span class="span3">Cijeneći subjektivni odnos  okrivljenog prema učinjenom krivičnom djelu </span><span class="span4">ugožavanje javnog saobraćaja iz čl. 339. st. 3. u vezi st. 1 KZ-a</span><span class="span3">, sud je našao da je okrivljeni  kritične prilike postupao iz nehata, svjestan da može učiniti djelo, ali je olako držao da do toga neće doći ili da će to moći spriječiti.</span>
</li>
<p>
<span class="span1">Vezano za utvrdjivanje krivičnopravne odgovornosti okrivljenog zbog krivičnog djela nepružanje pomoći licu povrjeđenom u saobraćajnoj nezgodi iz čl. 347. st. 1.KZ-a sud je takodje cijenio njegovu odbranu kao i iskaze saslušanih svjedoka oštećenih, te je našao da je isti svojim radnjama ostvario bitna obilježja tog krivičnog djela.</span>
</p>
<p>&nbsp;</p>
<p>
<span class="span1">Naime, okrivljeni u svojoj odbrani nije sporio da je nakon što je prouzrokovao saobraćajnu nezgodu izašao iz vozila i udaljio se sa lica mjesta, ostavljajući bez pomoći lica čije povrede je svojim vozilom prouzrokovao, a navedeno je sud utvrdio iz iskaza svjedoka oštećenog N. D. i svjedoka M. L.te svjedoka ošt. . S., G. G., P.A., P. K. i N. G , a kako krivično djelo nepružanje pomoći licu povrjeđenom u saobraćajnoj nezgodi iz čl. 347. st. 1.KZ-a čini vozač motornog vozila ili drugog prevoznog sredstva koji ostavi bez pomoći lice koje je tim prevoznim sredstvom povrijeđeno ili čiju je povredu tim sredstvom prouzrokovao, to su se u radnjama okrivljenog ostvarila sva bitna obilježja bića tog krivičnog djela. S tim u vezi nijesu bili od značaja za sud navodi</span><span class="span1"> odbrane okrivljenog da je kritične prilike bio u šoku, i da je zbog toga jednostavno otišao sa lica mjesta, budući da isti nisu relevantni u pogledu njegove krivce, jer je isti nakon prouzrokovanja saobraćajne nezgode morao ostati na licu mjesta, i pružiti pomoć povrijeđenim licima, ovo tim prije što je isti naveo da je vidio da su putnici koji su bili sa njim u vozilu povrijeđeni.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu nepružanje pomoći licu povrjeđenom u saobraćajnoj nezgodi iz čl. 347. st. 1.KZ-a, sud je utvrdio da je okrivljeni postupao sa umišljajem, svjestan da je ostvario kontakt sa lijevom čeonom stranom autobusa, nakon čega je izašao iz vozila i udaljio se sa lica mjesta, i tako ostavio bez pomoći  povrijeđena lica čije povrede je svojim vozilom </span><span class="span1">prouzrokovao, iako je znao da je ovakvo ponašanje nedozvoljeno- protivpravno, te da čini krivično djelo, a to je i htio. </span>
</p>
<p>&nbsp;</p>
<p>
<span class="span1">S obzirom na sve prednje navedeno sud je okrivljenog oglasio krivim za djela koja su mu stavljena na teret optužnim aktom.</span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne, koju okrivljenom treba izreći sud je pošao od toga da je za krivično djelo </span><span class="span1">ugrožavanje</span><span class="span1"> </span><span class="span1">javnog saobraćaja iz čl. 339. st. 3. u vezi st. 1</span><span class="span1"> KZ-a</span><span class="span1"> </span><span class="span1">propisana novčana kazna ili zatvor do jedne godine, a da je za krivično djelo </span><span class="span1">nepružanje pomoći licu povrjeđenom u saobraćajnoj nezgodi iz čl. 347. st. 1.KZ-a, propisana novčana kazna ili kazna zatvora do dvije godina pa je u smislu čl. 42. KZ-a, sud cijenio sve okolnosti koje utiču da kazna bude manja ili veća odnosno sve olakšavajuće i otežavajuće okolnosti te je na strani okrivljenog kao olakšavajuću okolnosti cijenio njegovo porodično stanje, tj. što je oženjen i  otac  jednog maloljetnog djeteta kao i činjenicu što nije osudjivan te što je izrazio kajanje zbog učinjenih krivičnih djela kao i lični stav oštećenih koji se nijesu pridružili  krivičnom gonjenju istog te njegovo priznanje krivičnih djela dok otežavajućih okolnosti sud nije našao pa mu je a primjenom odredbi čl. 48 st. 1 KZ-a </span><span class="span1">prethodno utvrdio za</span><span class="span1"> krivično djelo  </span><span class="span1">ugrožavanje</span><span class="span1"> </span><span class="span1">javnog saobraćaja iz čl. 339. st. 3. u vezi st. 1</span><span class="span1"> KZ-a</span><span class="span1"> </span><span class="span1">kaznu zatvora u trajanju od 3 (tri) mjeseca, dok mu je za </span><span class="span1">krivično djelo </span><span class="span1">nepružanje pomoći licu povrjeđenom u saobraćajnoj nezgodi iz čl. 347. st. 1.KZ-a prethodno utvrdio kaznu zatvora u trajanju od 5 (pet) mjeseci, </span><span class="span1">pa je primjenom odredbe čl. 48 st 2 tač. 2. KZ-a, okrivljenom izrekao jedinstvenu kaznu zatvora u trajanju od 7 mjeseci, </span><span class="span1">i istovremeno odredio da se kazna neće izvršiti ukoliko okrivljeni u roku od 2 godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude</span>
</p>
<p>&nbsp;</p>
<p>
<span class="span1">Sud je na osnovu naprijed navedenih krivičnopravnih odredbi, te odredbi čl. 5, 13, 15, 16, 32, 33, 36, 42, i 48 st.1. i st.2 tač.2, 52, 53 i 54 KZCG i odredbi čl. 226,</span><span class="span1"> 227 st. 2, 229,</span><span class="span1"> </span><span class="span1">368. i 374. ZKP-a, </span><span class="span1"> </span><span class="span1">odlučio kao u izreci presude</span><span class="span1">.</span>
</p>
<p>&nbsp;</p>
<p>
<span class="span1">Sud je obavezao okrivljenog na isplatu troškova krivičnog postupka - sudskog paušala, a imajući u vidu imovinske prilike istog te složenost i trajanje postupka dok će sud o troškovima sudskog vještaka medicinske struke i sudskog vještaka saobraćajne struke odlučiti posebnim rješenjem, shodno čl. 227 st. ZKP-a.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, </span><span class="span1">24.11.2017. godine</span>
</p>
<p>
<span class="span1">      Zapisničar                                                                                                 Sudija</span>
</p>
<p>
<span class="span1">  Jadranka Golub                                                                                     Sanja Čakanović</span>
</p>
<p>
<span class="span1"></span>
</p>
<p>
<span class="span1">PRAVNA POUKA: Protiv ove presude ima se pravo žalbe Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
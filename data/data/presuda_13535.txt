<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:14pt;}
.s3{font-size:14pt;font-weight:bold;}
.s4{display: inline-block; text-indent: 0; min-width: 0.4861111in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.mrdak" name="author">
</head>
<body class="b1 b2">
<p class="p1">
<span class="s1"> </span>
<!--Image link to '0.png' can be here--><span class="s2">						         </span><span class="s3">K.br.100/12</span>
</p>
<p class="p2"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog J.Z.iz K., zbog krivičnog djela nasilje u porodici ili u porodičnoj zajednici iz čl.220.st.2. u vezis t.1. Krivičnog zakonika, po optužnom predlogu ODT iz Kolašina Kt.br.76/12 od 01.11.2012. godine, nakon održanog glavnog javnog pretresa dana 26.02.2013. godine u prisustvu ODT iz Kolašina Grujić Vojislava, optuženog J. Z. i oštećene D. V., donio je i javno objavio,-</span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span>	</span><span class="s1">Optuženi:</span>
</p>
<p class="p2"></p>
<p class="p2">
<span class="s1">	J. Z.</span><span>,  jmbg...., od oca N. i majke G. rodj. B., rodjen .... godine u K., gdje je i nastanjen – Naselje P., državljanin Crne Gore, nezaposlen, oženjen, otac 3. djece, završio osnovnu školu, lošeg imovnog stanja, osudjivan presudom Opštinskog suda u Kolašinu K.br.58/89 od 28.09.1989. godine za krivično djelo iz čl.84.st.1. KZ SRCG na uslovnu osudu 30 dana na 1. godinu, presudom Osnovnog suda u Kolašinu K.br.9/2002 od 20.02.2002. godine za krivično djelo iz čl.177.st.3. u vezi čl.172.st.3. u vezi st.1. KZ RCG na uslovnu osudu 6 mjeseci na jednu godinu, presudom Osnovnog suda u Kolašinu K.br.24/11 od 12.07.2011. godine za krivično djelo iz čl.220.st.2. u vezi st.1. Krivičnog zakonika na kaznu zatvora u trajanju od 7. mjeseci.</span>
</p>
<p class="p2"></p>
<p class="p2"></p>
<p class="p3">
<span class="s1">K r i v  j e:</span>
</p>
<p class="p3"></p>
<p class="p2">
<span>	</span><span class="s1">Zato što je:</span>
</p>
<p class="p2"></p>
<p class="p2">
<span>	Dana 11.10.2012. godine, u porodičnoj kući u mjestu P. – Opština K., primjenom grubog nasilja narušio tjelesni i duševni integritet člana svoje porodice – vanbračne supruge D.V., na način što je nakon verbalnog konflikta oštećenu uhvatio objema rukama za kosu, te je potiljačnim dijelom glave udarao o zid prostorije, a zatim uzeo kuhinjski nož dužine sječiva oko 20 cm, sredstvo podobno da tijelo teško povrijedi ili zdravlje teško naruši,  i isti stavio oštećenoj pod grlo prijeteći joj da će je zaklati,</span>
</p>
<p class="p4">
<span class="s4">-​&nbsp;</span><span>čime je izvršio krivično djelo nasilje u porodici ili u porodičnoj zajednici iz čl.220.st.2. uv ezi st.1. Krivičnog zakonika.</span>
</p>
<p class="p2"></p>
<p class="p2">
<span> 	Pa ga sud primjenom citirane zakonske odredbe te čl.4, 13, 15, 32, 36 i 42 Krivičnog zakonika i čl.229 i 374 ZKP-a, </span>
</p>
<p class="p2"></p>
<p class="p2"></p>
<p class="p3">
<span class="s1">O S U DJ U J E</span>
</p>
<p class="p2"></p>
<p class="p2"></p>
<p class="p2">
<span>	Na kaznu zatvora u trajanju od 3 (tri) mjeseca.</span>
</p>
<p class="p2"></p>
<p class="p2">
<span>	Obavezuje se okrivljeni na plaćanje sudskog paušala u iznosu od 30,00 € uplatom na žiro-račun br. 832-196-94 koji se vodi na ime Osnovnog suda Kolašin.</span>
</p>
<p class="p2">
<span>	</span>
</p>
<p class="p2">
<span>	Sve prednje u roku od 15 dana po pravosnažnosti ove presude.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	ODT iz Kolašina je optužnim predlogom Kt.br.76/12 od  01.11.2012. godine stavio na teret okrivljenom J. Z. da je počinio krivično djelo nasilje u porodici ili u porodičnoj zajednici iz čl. 220.st.2. u vezi st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT Grujić Vojislav, u završnoj riječi ističući da je tokom glavnog pretresa dokazano da je okrivljeni počinio krivično djelo stavljeno mu na teret i predložio sudu da ga oglasi krivim i kazni u granicama zakonom predvidjene kazne za predmetno krivično djelo.</span>
</p>
<p class="p2">
<span>	Okrivljeni J. Z. u svojoj odbrani datoj pred ODT Kolašin 29.10.2012. godine i na glavnom pretresu od 30.01.2013. godine u bitnom je naveo da  negira izvršenje krivičnog djela te da nije tačno da je kritičnog dana bilo niti verbalnog niti fizičkog konflikta sa njegovom vanbračnom suprugom D.V., niti je tačno da je na bilo koji način ugrozio njen tjelesni i duševni integritet. Da nije tačno da je hvatao rukama za kosu niti je udarao glavom od zid, niti da je tačno da je uzimao kuhinjski nož i istim prijetio vanbračnoj supruzi da će je zaklati. Naveo je da je tačno da su kritičnog dana njih dvoje samo raspravljali oko udaje njihove kćerke B. i to oko toga koliki će broj zvanica biti i da je tada došlo do razmimoilaženja oko zvanja gostiju na svadbu. Naveo je da mu nije jasno zašto njegovi ukućani stalno njega prijavljuju za nasilje u porodici jer prema istima ne primjenjuje nasilje navodeći da sebe smatra dobrim i požrtvovanim mužem i ocem. Naveo je da je kritičnog dana svo vrijeme bio sa suprugom u kući i to do trenutka kada je došla policija, a iz čega se da zaključiti da nije bio nasilan prema supruzi toga dana jer bi ona inače otišla iz kuće i nebi čekala policiju da dodje. Pojasnio je da su kritičnog dana u kući bili prisutni samo on i njegova vanbračna supruga D. V.. U završnoj riječi je naveo da ne priznaje krivično djelo koje mu se stavlja na teret i da nijesu tačni navodi niti oštećene niti svjedoka da se kritični dogadjaj odigrao na način kako su ga oni opisali.</span>
</p>
<p class="p2">
<span>	Sud je u dokaznomm postupku saslušao oštećenu D. V., svjedoka mldb. J. I., te pročitao izvod iz kaznene evidencije na ime okrivljenog izdat od Uprave policije – Ispostave Kolašin od 04.02.2013. godine.</span>
</p>
<p class="p2">
<span>	Tokom postupka ODT iz Kolašina je odustao od predloga da se provede dokaz čitanjem službene zabilješke Uprave policije – Ispostave Kolašin, a sud je odbio predlog okrivljenog  J. Z. kojim je tražio da se u dokaznom postupku sasluša u svojstvu svjedoka  G. J. i da se pribave listinzi mobilnih razgovora njega sa njegovim ćerkama a sa razloga što je po ocjeni suda u predmetnoj krivično-pravnoj stvari bilo dovoljno razjašnjeno činjenično stanje i da može doći do presudjenja te da bi izvodjenje predloženih dokaza vodilo samo odugovlačenju postupka i povećanju troškova istih, dok je i sam okrivljeni u svojoj odbrani naveo da kritičnog dana kod njih kući nije niko dolazio pa samim tim ni predloženi svjedok G. J. koju je kasnije predložio za svjedoka.</span>
</p>
<p class="p2">
<span>	Oštećena D. V.u svom iskazu datim pred ODT Kolašin od 29.10.2012. godine i na glavnom pretresu od 08.02.2013. godine, uz predhodno upozorenje u smislu čl. 109 ZKP-a i njenu konstataciju da će dati svoj svjedočki iskaz, u bitnom je navela da je dana 11.10.2012. godine u popodnevnim časovima bila u porodičnoj kući zajedno sa njenim vanbračnim suprugom J. Z., da su razgovarali o svadbi njihove kćerke B. i da je nakon toga  njen vanbračni suprug ušao u verbalni konflikt i počeo da je vrijedja govoreći joj da je nikakva žena i majka i da ne umije da vaspitava djecu,  te da  je nakon toga uzeo rukama za glavu i čupao je za kosu a zatim je potiljačnim dijelom glave više puta udario u zid, da bi nakon toga uzeo kuhinjski nož dužine oko 20 cm i stavio joj ispod grla prijeteći da će je zaklati. Navela je da je za vrijeme tih dešavanja u kući došla njihova najmladja ćerka I. koja ima 15 godina koja se tada vratila sa treninga i ista je mogla vidjeti šta se sve dešavalo izmedju njih dvoje. Istakla je  da je njen vanbračni suprug bio na izdržavanje kazne u Spužu takodje zbog krivičnog djela nasilje u porodici i da jej on tada obećao da više neće praviti probleme i da se mogu vratiti da žive u kući na P. a što su i uradili. Medjutim kada je izašao iz zatvora opet su nastali problemi tako da su odnosi u porodici trajno poremećeni, te da ne vidi mogućnost za dalji zajednički život. U završnoj riječi je navela da se pridružuje krivičnom gonjenju protiv okrivljenog ali da ne postavlja imovinsko-pravni zahtjev.</span>
</p>
<p class="p2">
<span>	Svjedok mldb. J. I., koja je svoj iskaz dala u prisustvu svog zakonskog zastupnika na glavnom pretresu od 26.02.2013. godine i uz predhodno upozorenje u smislu čl. 109 ZKP-a, u svom iskazu je navela  da je kritičnog dana došla kući oko 5 popodne sa treninga i da kada je ušla u kuću primjetila je da su vrata od kuhinje otvorena i vidjela je tada da njen otac J. Z. drži njenu majku D. V.  i to rukama za kosu a da bi joj u jednom trenutku stavio kuhinjski nož pod grlo. Navela je da je tada ni otac ni majka nijesu primjetili, i da je nakon što je vidjela tu scenu izašla iz kuće jer se uplašila i pozvala mobilnim telefonom svoju sestru J. koja živi u P.i rekla joj šta je vidjela u kući. Da nakon tog razgovora sa sestrom jedno vrijeme nije smjela ući u kuću  i da je zbog toga otišla u podrum, te da je tek kasnije izašla iz podruma i vidjela majku ispred kuće, da bi nakon toga ušla u kuću kada je otac od nje tražio da mu postavi večeru, a da je nedugo zatim kod njih kući  došla i policija. Pojasnila je da dok je njen otac držao nož pod grlo njenoj majci, isti je uputio riječi „zaklaću te“. Pojasnila je i da je njen odnos sa ocem bio takav da su imali dosta tešku komunikaciju sa razloga što je on galamio, ali da toga dana nije imala problema sa ocem.</span>
</p>
<p class="p2">
<span>	Iz izvoda iz kaznene evidencije na ime okrivljenog J. Z.koji je izdat od Uprave policije – Ispostave Kolašin od 04.02.2013. godine, sud je utvrdio da je imenovani osudjivan presudom Opštinskog suda u Kolašinu K.br.58/89 od 28.09.1989. godine za krivično djelo iz čl.84.st.1. KZ SRCG na uslovnu osudu 30 dana na 1. godinu, presudom Osnovnog suda u Kolašinu K.br.9/2002 od 20.02.2002. godine za krivično djelo iz čl.177.st.3. u vezi čl.172.st.3. u vezi st.1. KZ RCG na uslovnu osudu 6 mjeseci na jednu godinu, presudom Osnovnog suda u Kolašinu K.br.24/11 od 12.07.2011. godine za krivično djelo iz čl.220.st.2. u vezi st.1. Krivičnog zakonika na kaznu zatvora u trajanju od 7. mjeseci.</span>
</p>
<p class="p2">
<span>	Sud je cijeneći odbranu okrivljenog i izvedene dokaze pojedinačno i u njihovom skupu, utvrdio činjenično stanje opisano u izreci ove presude. Prednje proizilazi iz iskaza oštećene D. V. i svjedoka J. I., a čije iskaze je sud prihvatio kao tačne, objektivne, a koji se u odlučnim činjenicama u potpunosti podudaraju.</span>
</p>
<p class="p2">
<span>	Naime, oštećena se u svom iskazu decidno izjasnila kako se odigrao sporni dogadjaj tj. da je dana 11.10.2012. godine u popodnevnim časovima bila u porodičnoj kući bila zajedno sa njenim suprugom – okrivljenim J.Z. i da je tokom razgovora on krenuo u verbalni konflikt počevši da je vrijedja da bi je nakon toga uhvatio rukama za kosu te je potiljačnim dijelom glave udarao  o zid a nakon toga uzeo kuhinjski nož dužine 20 cm i stavio joj ispod grla prijeteći da će je zaklati. Na istovjetan način i svjedok J.I., inače ćerka okrivljenog i oštećene,  prikazuje sporni dogadjaj navodeći da je kritičnog dana oko 5 popodne došla sa treninga kući i da je primjetila u kuhinji kako njen otac J. Z. drži njenu majku D.V. rukama za kosu da bi joj  u jednom trenutku stavio kuhinjski nož pod grlo kada joj je uputio riječi „zaklaću te“.</span>
</p>
<p class="p2">
<span>	Sud je cijenio iskaz okrivljenog J. Z.i isti nije prihvatio sa razloga što je usmjeren na izbjegavanje krivično-pravne odgovornosti a i u suprotnosti je sa provedenim dokazima kojima je sud poklonio punu vjeru.</span>
</p>
<p class="p2">
<span>	Iz navedenih dokaza i  pravnom ocjenom istih sud je  utvrdio  činjenično stanje i  našao da su u radnjama okrivljenog sadržani svi bitni elementi krivičnog djela nasilje u porodici ili u porodičnoj zajednici iz čl.220.st.2. u vezi st.1. Krivičnog zakonika.</span>
</p>
<p class="p5">
<span> Naime, ocjenjujući preduzete radnje okrivljenog prema oštećenoj, izvodi se zaključak da su te radnje objektivno dovele do narušavanja duševnog i tjelesnog integriteta oštećene tj. da su iste kod oštećene izazvale fizičku i psihičku nesigurnost.</span>
</p>
<p class="p2">
<span> 	Sud je cijenio i vinost tj. psihički odnos okrivljenog u odnosu na radnju izvršenja ovog krivičnog djela, pa je našao da je okrivljeni postupao sa direknim umišljajem jer je bio svjestan da djelujući na opisani način prema oštećenoj vrši grubo nasilje i istoj ugrožava tjelesni i duševni integritet, pa je i pored takve svijesti manifestovao svoje htjenje za izvršenje ovog krivičnog djela.</span>
</p>
<p class="p2">
<span>	Za izvršeno krivično djelo okrivljeni je krivično-pravno odgovoran, pa ga je sud pošto je našao da nema elemenata koje bi isključivali njegovu krivično-pravnu odgovornost, za isto oglasio krivim i osudio na kaznu zatvora u trajanju od tri mjeseca.</span>
</p>
<p class="p2">
<span>	Odmjeravajući kaznu okrivljenom za izvršeno krivično djelo u granicama koje su zakonom propisane za ovo djelo, imajući u vidu svrhu kažnjavanja i uzimajući u obzir sve olakšavajuće i otežavajuće okolnosti koje utiču da kazna bude manja ili veća, shodno čl.42 KZ, sud je kao olakšavajuće okolnosti okrivljenom uzeo u obzir da je otac 3 djece kao i njegovo loše imovno stanje, dok mu je kao otežavajuću okolnost uzeo u obzir to što je do sada osudjivan tri puta, i to jednom i za ovu vrstu krivičnog djela, te ga je sud imajući u vidu sve ove okolnosti osudio na kaznu zatvora u naznačenom trajanju, jer je uvjerenja da će se sa istom postići svrha kažnjavanja iz čl.4 a u vezi čl.32 Krivičnog zakonika.</span>
</p>
<p class="p2">
<span>	Shodno čl. 229 ZKP-a sud je obavezao okrivljenog na plaćanje sudskog paušala u iznosu od 30,00 €, imajući u vidu trajanje i složenost krivičnog postupka.</span>
</p>
<p class="p2">
<span>	Na osnovu izloženog, a shodno čl. 374 ZKP-a , odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U KOLAŠINU,</span>
</p>
<p class="p3">
<span class="s1">Dana, 26.02.2013. godine</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">Zapisničar,							PREDSJEDNIK SUDA,</span>
</p>
<p class="p2">
<span class="s1">Mrdak Ljiljana	s.r.					       Arsen Popović s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude dozvoljena je žalba u roku od 8. dana od dana prijema pismenog otpravka. Žalba se podnosi Višem sudu u Bijelom Polju a preko ovog suda.</span>
</p>
<p class="p2"></p>
<p class="p2"></p>
<p class="p6"></p>


</body>
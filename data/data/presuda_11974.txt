<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 160/12 </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po  optužnom predlogu Osnovnog državnog tužilaštva iz Rožaja Kt.br. 181/12 od 26.09.2012.g. podnijeta protiv okrivljenog H.C.  iz Rožaja, zbog krivičnog djela ugrožavanje sigurnosti iz čl. 168. st. 1.   Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalač oštećenog E. H.  i okrivljenog, dana  21.11. 2012. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni H.C. JMB . od oca J. i majke V., rođene A., rođen. ..g. u selu Paučina, Opština Rožaje gdje i živi, državljanin Crne Gore, razumije crnogorski jezik a njegov jezik je bosanski, pismen, završio SSS, nezaposlen,  oženjen, otac četvoro djece, od kojih dvoje maloletno, siromašnog imovnog stanja, neosuđivan. </span>
</p>
<p class="p3"></p>
<p class="p3"></p>
<p class="p2">
<span>K R I V   J E</span>
</p>
<p class="p3"></p>
<p class="p3"></p>
<p class="p3">
<span>	Što je:</span>
</p>
<p class="p3">
<span>	dana 17.09.2012.g.od oko 17,30 h do  18,00 h u naselju  Hurije, Opština Rožaje, ugrozio sigurnost E. H., prijetnjom da će napasti na njegov život i tijelo, na način što mu je uputio  prijeteće riječi " platićeš mi, odsjećiću ti glavu i nabiti je na ovaj kolac, kad narod prolazi da gleda i da se čudi"</span>
</p>
<p class="p3"></p>
<p class="p3">
<span>	- čime je izvršio krivično djelo ugrožavanje sigurnosti iz čl. 168. st. 1. Krivičnog zakonika. </span>
</p>
<p class="p3"></p>
<p class="p3">
<span>	pa mu sud primjenom  pomenutog zakonskog propisa i čl. 4, 13, 15, 32,36, 39. st. 2. tač. 3.,  čl.  42, Krivičnog zakonika i čl. 374. Zakonika o krivičnom postupku </span>
</p>
<p class="p3">
<span>					O S U Đ U J E </span>
</p>
<p class="p3"></p>
<p class="p3">
<span>	Na NOVČANU KAZNU u iznosu od 600,00 (šestotina) erua. Ako osudjeni ne plati novčanu kaznu u roku od 3 (tri) mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka, paušalni iznos od 30,00 eura, u roku od 15 dana po pravosnažnosti ove presude. </span>
</p>
<p class="p3"></p>
<p class="p3">
<span>	Imovinsko pravni zahtjev nije postavljen.</span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.181/12 od 26.09.2012.g. protiv okrivljenog  H. C. iz Rožaja  zbog krivičnog djela  ugrožavanje sigurnosti iz čl. 168. st. 1. Krivičnog zakonika (KZ). </span>
</p>
<p class="p3"></p>
<p class="p3">
<span>	Na glavnom pretresu  Zamjenik  ODT   Aldin Kalač je  precizirao činjenični opis djela u pogledu prijetećih riječi koje je okrivljeni uputio oštećenom, kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na novčanu kaznu u iznosu od 600,00 eura. </span>
</p>
<p class="p3"></p>
<p class="p3">
<span>	Oštećeni E. H. je u završnoj riječi istakao da se pridružuje krivičnom gonjenju ODT-a u odnosu na okrivljenog a odštetni zahtjev ne  postavlja. </span>
</p>
<p class="p3"></p>
<p class="p3">
<span>	Okrivljeni je u svojoj odbrani istakao, da živi u naselje Hurije, Opština Rožaje i  sa  oštećenim je komšija. Sa oštećenim  od ranije nije bio u lošim odnosima, mada je on promjenio odnos prema njemu kada je, sa ostalim komšijama, napisao peticiju komunalnoj policiji u kojoj su naveli da je zauzeo državno zemljište tj. put koji vodi ka njihovim kućama. Istakao je da se  dana 17.09.2012.g. nije svađao sa oštećenim u naselju Hurije oko 17,30 h, jer se toga dana uopšte nije viđao sa njim. U  kritično  vrijeme nije bio u naselju Hurije, već u  gradu u ugostiteljskom objektu - lokalu "Tina" vlasništvo M. K., gdje je sjedio sa V. B. od 12,00 h do 15,00 h, nakon čega su došli P. i M. B., sa kojim je sjedio do 20,00 h u istom lokalu. Oko 18,00 h je uzeo otpadno meso - kosti za pse iz prodavnice koja se nalazi do lokala vlasništvo B. Š., koji ga je pozvao da uzme ovo meso  jer treba da zatvori mesaru,  nakon čega se ponovo vratio u lokal. Oko 20,00 h je pošao u ćevabdžinicu kod K. M. koja se nalazi do mosta na rijeci Ibar, dok su P. i M.otišli u kafanu "kod Dulja" na autobuskoj stanici i dogovorili se da on dođe u tu kafanu, nakon što večera. U ćevabdžinici je zatekao patrolu policije koja mu je rekla da mora da pođe sa njima u stanicu policije, jer ga je prijavio komšija. U stanici policije su ga alkotestirali i pustili, pa se vratio u ćevabdžinicu gdje je večerao, a zatim pošao u kafani kod Dulja gdje su ga čekali M. i P. sa kojima je sjedio do oko 21,30 h,  nakon čega je pješice otišao kući oko 22,00 h gdje su mu djeca rekla da ga je tražila policija. Predložio je da ga sud oslobodi od optužbe, jer nije izvršio djelo koje mu je stavljeno na teret.</span>
</p>
<p class="p3"></p>
<p class="p3">
<span>	Po ovoj krivično pravnoj stvari sud je izveo dokaze: saslušao svedoka - oštećenog E. H., svedoke E.  B., J.H., B.Š., V. B., P. B., M. B. i izvršio uvidu i izvod iz kaznene evidencije na ime okrivljenog.</span>
</p>
<p class="p3"></p>
<p class="p3">
<span>	Svedok  - oštećeni  E.H. je izjavio da živi u naselju Hurije, Opština Rožaje i okrivljeni mu je komšija. Sa okrivljenim nije u dobrim odnosima od ranije. Dana 17.09.2012.g. negde oko 17,30 do 18,00 h bio je u svojoj radionici u prizemlju porodične kuće koja se nalazi pored seoskog puta. Čuo je da neko drma metalnu kapiju  na ulazu u njegovo dvorište koja je bila otvorena, pa je pogledao  u tom pravcu kada je vidio da okrivljeni drma-pomjera ovu kapiju i kada ga je vidio rekao mu je "kurvo muška došao je dan da platiš za sve", a zatim pustio kapiju  i nastavio kretanje prema svojoj kući koja je udaljena od 10 do 15 m od kapije, govoreći pri tom da će mu platit, da je došao dan da mu plati za sve, a zatim  je ušao u svoju kuću. Nakon 1 do 2 minuta  okrivljeni je izašao iz kuće i dok je on zatvarao kapiju,  pošao je  prema njemu  i uputio mu prijetnju "platićeš mi, odsećiću ti glavu i nabit je na ovaj kolac, (pokazujući na kolac od njegove drvene ograde), kada narod prolazi da gleda i da se čudi, a tvoje Kalače ću pišat, izvaditi kur.. i pišat po njima, a oni će ti gledat glavu na kolac, jer  je njihovog lopovluka  dosta i njima je došao kraj. Da su njegova supruga  i svastika, koje su sjedele na terasi kuće čule ove riječi koje mu je uputio okrivljeni i kada su  izašle ispred kuće okrivljeni je govorio njegovoj supruzi da je pogan trbuljata i da ulazi u kuću da ne bi i sa njom bilo isto. Okrivljeni je  tada došao do kapije i pokušavao da uđe u avliju u čemu ga je spriječio njegov sin, kojom prilikom mu  je ponovo upućivao prijetnje i psovke. Istakao je da se osjećao ugroženim zbog  ovakvih prijetnji okrivljenog i  uplašio se za svoj život, pa se povukao prema garaži, a okrivljenog je spriječio njegov sin da uđe u avliju i da ga fizički napadne. Okrivljeni je  u kritičnom momentu došao iz grada i bio je u vidno pijanom stanju, tako da je siguran da je on u kritičnom momentu bio na kritičnom mjestu i uputio mu navedene prijetnje. Kada je okrivljeni otišao kući došla je policija na njegov poziv, ali ga nije našla, jer se on sakrio. </span>
</p>
<p class="p3"></p>
<p class="p3"></p>
<p class="p3">
<span>	Svedok E. B. je izjavila, da je dana 17.09.2012.g. oko 09,00 h došla  u Hurije  kod svoje sestre J. koja je  imala zdravstvenih problema, jer je prije neki dan izgubila bebu na porođaju. Oko 18,00 h, ona i J. su sjedele na terasi kuće koja se nalazi pored puta. Čula je  neku galamu do ulazne kapije, a zatim vidjele okrivljenog  koji je došao iz pravca grada, drmao kapiju  i  psovao oštećenog govoreći  mu  da je kurva muška, da će mu  platiti, a  oštećeni mu je govorio  da može sve da se riješi preko suda.  Da je  okrivljeni tada pošao kući a zatim se vratio do kapije i ponovo upućivao oštećenom iste prijetnje i psovke govoreći mu "kurvo muška,platićeš mi za ovo,došao je vakat,glava će ti se odrubit i nabos ću je na ovaj kolac da se narod čudi kad prolazi" i pokušao da uđe u avliju u čemu ga je spriječio njegov sin. Kada su i one izašle iz kuće,  okrivljeni je i dalje ponavljao iste prijetnje, pominjući  da će i K. da pobode na kolac i da će da piša po njima. U međuvremenu je oštećeni pozvao telefonom policiju, koja je došla nakon što je okrivljeni otišao kući i sklonio se negde od njih.</span>
</p>
<p class="p3"></p>
<p class="p3">
<span>	Svedok J. H. je izjavila, da je dana 17.09.2012.g. sjedela sa svojom sestrom na terasi kuće u naselju Hurije, Opština Rožaje. Negde oko 17,30 h  čula je galamu i psovku i da je nešto  lupilo, pa je ustala i vidjela okrivljenog , koji je došao iz pravca grada  i udarao u kapiju oštećenog  i psovao. Nakon toga okrivljeni je otišao kući koja je udaljena od njihove kuće oko 10 m, gdje se zadržao oko 2 minuta a zatim se ponovo vratio i prijetio oštećenom nazivajući ga kurvom muškom i govorio mu da će ga prebiti,odsjeći mu glavu i nabiti ga na kolac da se narod čudi, a pominjao je i K. i da će pišati po njima. Kada su ona i sestra izašle ispred kuće, zamolila je  okrivljenog da se udalji i smiri, kojom prilikom ju je nazvao  kučkom trbuljatom i rekao joj da uđe u kuću da ne bi završila kao i oštećeni,  što ju je jako potreslo, jer je toga dana izašla iz bolnice i na porođaju  izgubila bebu. Okrivljeni je htio da uđe u njihovu avliju, ali mu to nije dozvolio njegov sin koji ga je poveo kući a on je svo vrijeme psovao i prijetio. Kada je došla policija okrivljeni se sakrio tako da ga policija nije našla.</span>
</p>
<p class="p3"></p>
<p class="p3">
<span>	Svedok B. Š. je izjavio, da poseduje lokal-mesaru u Ul. "13.juli do ugostiteljskog objekta - lokala "Tina" vlasništvo M. K.. Okrivljenog poznaje, jer  povremeno uzima  otpadno meso-kosti za pse kod njega. Ne sjeća se tačno dana ni mjeseca ali zna da je u toku 2012.g. okrivljeni 4 do 5 puta uzimao otpadno meso kod njega i da je poslednji put  došao u radnju kada je htio da zatvara radnju i uzeo otpadno meso. Pošto tada nije bilo  zimsko vrijeme, radnju je  zatvarao od  18 do 20 h, a nesjeća se kada je toga dana zatvorio radnju. Kada je okrivljeni  uzeo otpadno meso,  ostavio ga ispred radnje i ušao u lokal kod M.. Sjutradan je vidio okrivljenog u isti lokal i tom prilikom mu je rekao da je predhodno veče bio priveođen od policije, a nije mu kazao zbog čega je privođen. </span>
</p>
<p class="p3"></p>
<p class="p3">
<span>	Svedok V.B.je izjavio, da ne zna kada su se svađali okrivljeni i oštećeni, a nakon što je dobio poziv za suđenje okrivljeni mu je rekao da je to bilo  kada su sjedeli zajedno kod M. K. u kafić "Tina" o kojoj svađi mu ranije nije  pričao. U kafiću "Tina" su sjedeli negde krajem septembra ili početkom oktobra mjeseca. Sa okrivljenim je u lokalu "Tina" sjedio od 12,30 h do 14,50 h kada je otišao da radi u drugu smenu. U međuvremenu su kod njih došli P. i M. B. koji su ostali sa okrivljenim nakon što je on otišao. Sjutradan  je ponovo pošao na kafu u ovaj lokal i konobarica mu je rekla da su P.i M. sjedeli u lokalu  do oko 18 do 20 h. Više se nije interesovao za ovaj događaj, tako da mu detalji vezani za svađu između okrivljenog i oštećenog nijesu poznati. </span>
</p>
<p class="p3"></p>
<p class="p3">
<span>	Svedok P. B. je izjavio, da je 17.09.2012.g. sjedio u lokalu "Tina" sa H. C., V. i M.B.. U lokal je došao oko 13,30 do 14,00  h, a V. i okrivljeni su ranije došli u lokalu. V. je sjedio sa njima do 14,50 h kada je otišao na posao a oni su ostali u lokalu. Oko 17,50 h kod njih je došao B. Š., i rekao okrivljenom da uzme otpadne kosti iz njegove mesare jer će da zatvara radnju, što je on i učinio i vratio se u lokal, gdje su sjedeli do 20,00 h kada su on i M. pošli u kafanu na autobusku stanicu  a okrivljeni je pošao negde da večera u ćevabdžinicu i rekao im da će doći kod njih nakon večere. Kod njih je došao oko 21,00 h i rekao da ga je prijavio komšija, te ga je privodila policija u stanicu gdje je dao izjavu a nije im  pričao detalje tog događaja.  Okrivljeni  je sjedio sa njima do 21,30 h, dok su on i Miloš sjedeli do 23,00 h. Istako je da je okrivljeni u vremenu od 17 do 18 h bio sa njima i nije se udaljavao iz lokala.</span>
</p>
<p class="p3"></p>
<p class="p3">
<span>	Svedok M. B. je izjavio da je dana 17.09.2012.g. trebao da ide za Beograd da radi. Oko 14,00 h sa P.B.je pošao u kafić vlasništvo M.K. gdje su bili okrivljeni i V. B. te su sjeli za njihov sto. V. je oko 15,00 h otišao u drugu smenu, a oni su ostali u lokalu i konzumirali alkohol. Oko 18,00 h kod njih je došao vlasnik mesare, koja se nalazi do lokala i rekao okrivljenom da uzme otpadne kosti iz mesare jer će da zatvara radnju, pa je on izašao uzeo kesu sa ovim kostima, ostavio je  ispred radnje i vratio se u lokal. Dvadesetak minuta nakon toga  tj. oko 18,20 h izašli su iz ovog lokala i on i P. su pošli  "kod Dulja" tj.  u kafani "Tiha noć" na autobuskoj stanici na muziku, a okrivljeni je pošao da večera i rekao da će kod njih doći, nakon što večera. Oko 21,00 h okrivljeni je došao kod njih i rekao im da je imao problema jer ga je prijavio komšija, te ga je policija privodila u stanicu. Pošto je ispio jedan ili dva piva otišao je kući a on i P. su ostali  u kafani, nakon čega je on  u   23,00 h,  otišao  autobusom za Beograd.  Nije mu poznato gdje je bio okrivljeni nakon što je izašao iz lokala "Tina", dok nije došao u lokalu "Tiha noć".</span>
</p>
<p class="p3"></p>
<p class="p3">
<span>	Iz izvoda iz kaznene evidencije na ime okrivljenog vidi se da isti nije evidentiran kroz kaznenu evidenciju Ispostave Rožaje. </span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze, kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je našao da je okrivljeni izvršio krivično djelo koje mu je optužbom stavljeno na teret i da je zato kriv i krivičnopravno odgovoran. </span>
</p>
<p class="p3"></p>
<p class="p3">
<span>	Naime, iz iskaza svedoka - oštećenog E. H., utvrđeno je da je okrivljeni  dana 17.09.2012.g. u vremenu od 17,30 do 18,00  h  u naselju Hurije, Opština Rožaje, prolazio pored njegove kuće  putem koji vodi od Rožaja prema ovom naselju  i da je drmao - pomjerao kapiju i  nazivao ga kurvom muškom, govoreći mu da je došao dan da mu plati za sve, a zatim nastavio kretanje prema svojoj kući koja je udaljena od njegove kuće-kapije  oko 10 do 15 m  psujući ga i prijeteći mu pri tom i  nakon  nekoliko minuta se ponovo vratio kod kuće oštećenog i uputio mu prijeteće riječi "platićeš mi  odsjećiću ti glavu i nabiti je na ovaj kolac, kad narod prolazi da gleda i da se čudi", upućujući pri tom i druge neprimjerene riječi i pokušavao  da uđe  njegovu avliju i da ga fizički napadne, u čemu ga je spriječio njegov sin.Iz iskaza oštećenog takođe se utvrđuje da se od ovih prijetnji okrivljenog osjećao ugroženim, i da  se uplašio za svoj život, pa se povukao nazad  prema garaži. Iskaz  oštećenog, sud je prihvatio kao jasan, objektivan, uvjerljiv i u bitnom potvrđen iskazima svedoka E. B. i J.H., tako da nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Iz iskaza svedoka E. B.,  utvrđeno je da  je  oko 18,00 h, sjedela sa svojom sestrom  J. na terasi kuće oštećenog u naselju Hurije,Opština Rožaje,  koja se nalazi pored puta. Da je okrivljeni  došao  iz grada</span><span class="s1">, </span><span> drmao kapiju  i  psovao oštećenog govoreći  mu  da je kurva muška da će mu  platiti, a zatim je otišao svojoj  kući i ponovo se vratio do kapije i upućivao oštećenom  prijetnje i psovke govoreći mu "kurvo muška,platićeš mi za ovo,došao je vakat,glava će ti se odrubit i nabos ću je na ovaj kolac da se narod čudi kad prolazi" , kojom prilikom je pokušao da uđe u avliju u čemu ga je spriječio njegov sin. Kada su i one izašle iz kuće,  okrivljeni je i dalje ponavljao iste prijetnje oštećenom. Iskaz ovog svedoka, sud je prihvatio kao objektivan, uvjerljiv i istinit,  i u bitnom potvrđen iskazima oštećenog i svedoka J. H., pa je sud istom poklonio punu vjeru. </span>
</p>
<p class="p3"></p>
<p class="p3">
<span>	Iz iskaza svedoka J. H. utvrđeno je, da je kritičnog dana  sjedela sa svojom sestrom na terasi kuće u naselju Hurije, Opština Rožaje. Da je negde oko 17,30 h okrivljeni  došao iz pravca grada, udarao u kapiju oštećenog  i psovao ga, nakon  čega je otišao kući koja se nalazi u blizini  njihove kuće i  nakon nekoliko minuta se ponovo vratio i prijetio oštećenom nazivajući ga kurvom muškom i govorio mu da će ga prebiti odsjeće mu glavu i nabiti ga na kolac da se narod čudi i dr. riječi. Kada su ona i sestra izašle ispred kuće, zamolila je  okrivljenog da se udalji i smiri, ništa joj je on rekao da je kučka trbuljata i da uđe u kuću da ne bi završila kao i njen muž, što ju je jako potreslo, jer je toga dana izašla iz bolnice i na porođaju je izgubila bebu. Da je okrivljeni  htio da uđe u njihovu avliju, ali mu to nije dozvolio njegov sin koji ga je poveo kući a on je svo vrijeme psovao i prijetio. Iskaz ovog svjedoka, sud je prihvatio kao objektivan i uvjerljiv i istinit, jer je isti u bitnom saglasan sa iskazom oštećenog i svedoka E. B., pa je sud istoj poklonio punu vjeru. To što ovaj svedok navodi da se kritični događaj desio oko 17,30 h, a svedok E. B.oko 18,00 h nema uticaja na drugačiji zaključak, jer su moguća odstupanja u pogledu vremena, koji ulazi u  okvir vremena koji je naveo oštećeni od oko 17,30 h do 18,00 h, tako da  navedene razlike u njihovim iskazima nedovode u sumnju uvjerljivost i objektivnost njihovog kazivanja. Dovodeći u vezu iskaze ovih svedoka, sud je nesumljivo utvrdio da je okrivljeni kritičnog dana u vremenu od oko 17,30 do 18,00 h, došao iz grada u naselje Hurije i  kada je prolazio pored kuće oštećenog i  drmao  je kapiju,  a zatim kazao oštećenom da je mušk kurva, da će mu platiti za sve i otišao do svoje kuće koja se nalazi u blizini, psujući ga i dalje i prijeteći mu, a zatim se nakon nekoliko minuta vratio i uputio mu prijeteće riječi " platićeš mi, odsjećiću ti glavu i nabiti je na ovaj kolac, kad narod prolazi da gleda i da se čudi" i dr. riječi  i htio da uđe u njeogu avliju, da ga fizički napadne, u čemu ga je spriječio njegov sin. Navedene  prijetnje su po svom karakteru i okolnostima, pod kojima su date bile ozbiljne i objektivno podobne da kod oštećenog izazovu osjećaj straha, lične ugroženosti, nesigurnosti  i nespokojstva, a takav osjećaj su kod istog i izazvali  u konkretnom slučaju.  </span>
</p>
<p class="p3"></p>
<p class="p3">
<span>	 Iz iskaza  svedoka B. Š., vidi se da je okrivljeni kod njega  u mesaru u toku 2012.g. kupovao nekoliko puta otpadno meso, ali se nesjeća kada je to bilo i nesjeća se kada je poslednji put okrivljeni uzeo meso kod nejga, ističući da se sjeća da je poslednji put došao  kada je htio da zatvorio radnju od 18 do 20 h. </span>
</p>
<p class="p3"></p>
<p class="p3">
<span>	Iz iskaza  svedoka V. B. vidi se da je sjedio u lokalu "Tina" sa okrivljenim oko 14,50 h, kada je otišao na posao, a sa okrivljenim su ostali P. i M.B.. Da mu je sjutradan konobarica rekla da su P. i M. sjedeli u lokalu do  oko 18 do 20 h.</span>
</p>
<p class="p3"></p>
<p class="p3">
<span>	Iz iskaza  svedoka P. B. vidi se da  je kritičnog dana sjedio sa okrivljenim, V. i M. B. u lokalu "Tina" i da je oko 14,50 h Vuica otišao na posao,  a oko 17,50 h okrivljeni je uzeo  otpadno meso - kosti  u mesari kod B. Š., nakon čega  su sjedeli u lokalu do 20,00 h kada je okrivljeni pošao da večera a oni su pošli da slušaju muziku u kafani "Tiha Noć" i da je okrivljeni došao kod njih oko 21,00 h.</span>
</p>
<p class="p3"></p>
<p class="p3">
<span>	Iz iskaza svedoka M. B., vidi se da je kritičnog dana sjedio sa okrivljenim V. i P. B. u lokalu "Tina" i da je V. oko 15,00 h, otišao na posao,  dok su oni  ostali u lokalu i konzumirali alkohol. Da je okrivljeni oko 18 h uzeo otpadno meso iz mesare, nakon čega su oko 18,20 h izašli iz lokala i on i P. pošli u kafanu "Tiha noć" a okrivljeni je pošao negde da večera, nakon čega je došao kod njih u 21,00 h.</span>
</p>
<p class="p3"></p>
<p class="p3">
<span>	Iskaze  svedoka B.Š., V., P. i M.B., sud je prihvatio u dijelu da je okrivljeni prije kritičnog događaja bio u gradu i sjedio u lokalu "Tina", jer su njihovi iskazi u ovom dijelu objektivni, uvjerljivi  i nalaze oslonca u iskazima ostalih saslušanih  svedoka  iz kojih se vidi da je okrivljeni u kritičnom momentu došao do pravca grada i da je bio u alkoholisanom stanju, tako da je očigledno da prije nego što je napao oštećenog i uputio mu navedene prijetnje, bio u gradu i konzumirao alkohol. </span>
</p>
<p class="p3"></p>
<p class="p3">
<span>	Međutim, iskaz ovih svedoka u dijelu da je okrivljeni u kritičnom periodu tj. od 17,30 do 18,00 h bio u gradu u lokalu "Tina", sud nije prihvatio, obzirom da su njihovi iskazi, u ovom dijelu, neobjektivni, neuvjerljivi i nenalaze oslonca u iskazima ostalih saslušanih svedoka  iz kojih nesumnjivo proizilazi da je okrivljeni u kritičnom periodu bio u naselju Hurije, gdje je prijetio oštećenom, tako da nije mogao istovremeno biti i u lokalu "Tina" , tako da je očigledno  da su njihovi iskazi  usmjereni ka tome da pomognu okrivljenom  da dokaže svoj alibi i izbjegne krivičnopravnu odgovornost. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog, ali isti nije prihvatio, jer je neuvjerljiv, neobjektivan i  opovrgnut iskazima svedoka E.i J. H. i E. B.  kojima je sud poklonio punu vjeru. Naime, okrivljeni se brani da kritičnog dana  nije uputio navedene prijeteće riječi oštećenom, jer u kritično vrijeme nije bio na kritično mjesto tj. u naselje H., već je bio u ugostiteljskom objektu - lokalu "Tina", vlasništvo M. K.. Njegov alibi nije dokazan jer se iz iskaza imenovanih svedoka nesumnjivo utvrđuje da je okrivljeni u kritično vrijeme bio u naselje Hurije, gdje je okrivljenom uputio navedene prijetnje, tako da istovremeno nije mogao biti i u gradu - u lokalu "Tina" kako on to navodi, te je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p class="p3"></p>
<p class="p3">
<span>	Dakle, u postupku je utvrđeno  da je okrivljeni dana 17.09.2012.g.od oko 17,30 h do  18,00 h u naselju  Hurije, Opština Rožaje, ugrozio sigurnost E.H., prijetnjom da će napasti na njegov život i tijelo, na način što mu je uputio  prijeteće riječi " platićeš mi, odsjećiću ti glavu i nabiti je na ovaj kolac, kad narod prolazi da gleda i da se čudi". Navedene prijetnje su kod oštećenog izazvale osjećaj straha, lične ugroženosti i nesigurnosti, a  po svom karakteru i okolnostima pod kojima su date, objektivno su bile podobne da izazovu takav osjećaj kod oštećenog. </span>
</p>
<p class="p3"></p>
<p class="p3">
<span>	Imajući u vidu ovakvo utvrđeno činjeničnos tanje, sud je djelimično izmijenio činjenični opis djela u pogledu vremena izvršenja djela, kao u dispozitivu ove presude, smatrajući da time nije povrijeđen identitet optužbe i presude. </span>
</p>
<p class="p3"></p>
<p class="p3">
<span>	Cijeneći psihički odnos okrivljenog prema učinjenom djelu, sud je našao da je isti pio svjestan svog djela, tj. svjestan da na opisani način ugrožava sigurnost oštećenog, prijetnjom da će napasti na njegov život i tijelo i to je htio pa je postupao sa umišljajem. </span>
</p>
<p class="p3"></p>
<p class="p3">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog, sadržani svi bitni elementi krivičnog djela ugrožavanje sigurnosti iz čl. 168. st. 1. KZ, za koje djelo je sud istog oglasio krivim i osudio ga na novčanu kaznu u iznosu od 600,00 eura. </span>
</p>
<p class="p3"></p>
<p class="p3">
<span>	Prilikom odlučivanja o izboru vrste i visine kazne, sud je imao u vidu težinu izvršenog krivičnog djela, stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog nakon izvršenog djela, </span>
</p>
<p class="p3">
<span>cijeneći pri tom kao olakšavajuće okolnosti njegove porodične prilike otac četvoro djece od kojih dvoje  maloletno, siromašno imovno stanje i raniju neosuđivanost, pa je sud u nedostatku otežavajućih okolnosti našao da je imalo mjesta izricanju ovakve vrste i visine kazne, ubijeđen da će izrečena novčana kazna u naznačenom iznosu u dovoljnoj mjeri uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač  9. i st. 3. ZKP, sud je obavezao okrivljenog da plati ovome sudu na ime troškova krivičnog postupka paušalni iznos od 30,00 eura, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3"></p>
<p class="p3">
<span>	Imovinsko-pravni zahtjev nije postavljen. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  21.11.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
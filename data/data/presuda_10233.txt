<strong>OSNOVNI SUD U BERANAMA</strong><br>
<strong>K.br.64/11</strong><br>
&nbsp;<br>
&nbsp;
<div style="text-align: center;">
	<strong>U&nbsp;&nbsp; IME&nbsp;&nbsp; NARODA</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao prvostepeni, krivični, u vijeću sastavljenom od sudija Dubravke Popović, kao predsjednika vijeća i sudija porotnika Stojana Kukalja i Vučića Babovića, kao članova vijeća, uz sudjelovanje Dušanke Sekulić, kao zapisničara, u krivičnom predmetu protiv okrivljenog Š. N., iz B. P., zbog krivičnog djela nasilničko ponašanje iz čl.399 KZCG po optužnici Osnovnog državnog tužioca u Beranama Kt.br.483/10 od 07.02.2011 godine, nakon održanog usmenog, glavnog i javnog pretresa, u prisustvu zastupnika javne optužbe, zamjenika ODT-a u Beranama, Dragoljuba Popovića, okrivljenog Š. N. i punomoćnika oštećene Medicinske škole u B., Ž. R., a u odsustvu oštećenih G. D., G. R. i R. V., donio je dana 10.05.2011 godine a javno objavio dana 12.05.2011 godine,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
&nbsp;<br>
Okrivljeni Š. N. od oca P. i majke N., rodjene K., rodjen … godine, u B. P., sa prebivalištem u selu I., Opština B. P., Crnogorac, državljanin Crne Gore, nezaposlen, neoženjen, završio Osnovnu školu, siromašnog imovnog stanja, neosudjivan.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K r i v&nbsp;&nbsp; j e :<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što&nbsp;&nbsp; je :<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 23.12.2010 godine, oko 14.30 časova, u holu a zatim učionicama JU Medicinske škole ,,Dr.B. Z.“ u ul. S. S., u B., vršenjem nasilja, ugrozio spokojstvo oštećenih, zamjenika direktora G. D. i profesora G. R. i R. V., na način što je prilikom ulaska u školu, prvo udario nogom u ulazna vrata i pokušao da spriječi oštećenog R. V. da udje u zgradu škole, stajući ispred njega i ne dozvoljavajući da otvori ulazna vrata sve dok ga učenici nijesu udaljili odatle, nakon čega je u hodniku škole prevrnuo klupe, odvaljujući sa jedne od njih letvu dimenzija 120 x 20 cm i pošao na sprat u pravcu zbornice, ušao u kancelariju pomoćnika direktora G. D., udario letvom u fotelju i pitao gdje se nalazi profesor R., nakon čega mu je direktor škole Ž. R. oteo letvu iz ruku , te je okrivljeni po izlasku u hol&nbsp; pesnicom polomio staklo od školskog izloga dimenzija 80 x100 cm&nbsp; a zatim pošao prema prizemlju i ušao u učionicu gdje je oštećeni,&nbsp; profesor G. R. držao čas, pitao ko je on a kada je čuo da je oštećeni G. profesor, zaćutao , te su ga učenici izveli iz učionice, ali se on&nbsp; ponovo&nbsp; vratio&nbsp; i pokušao da udari oštećenog G. R. stisnutom pesnicom u predjelu glave, nakon čega su ga učenici i pomoćno osoblje udaljili iz učionice, u kom trenutku su stigli pripadnici Policije.&nbsp;<br>
&nbsp;<br>
Čime je izvršio krivično djelo nasilničko ponašanje iz čl.399 KZCG.<br>
&nbsp;<br>
Pa mu sud za izvršeno krivično djelo na osnovu navedenog zakonskog propisa, te primjenom čl.32.36.42.52.53.i 54.KZCG, kao i primjenom čl.364.ZKP-a,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I z r i č e<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; USLOVNU OSUDU<br>
&nbsp;<br>
Kojom mu utvrdjuje kaznu zatvora u trajanju od 6 mjeseci i istovremeno odredjuje da se ista neće izvršiti ako okrivljeni za vrijeme od jedne godine, od dana pravosnažnosti presude ne učini novo krivično djelo.<br>
&nbsp;<br>
Okrivljeni se obavezuje da na ime paušala plati sudu iznos od 30.00 eura, u roku od 15 dana, od dana pravosnažnosti presude, pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e nj e</strong><br>
&nbsp;<br>
&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Osnovno državno tužilaštvo u Beranama, dana 07.02.2011 godine, pred Osnovnim sudom u Beranama, podiglo je optužnicu Kt.br.483/11 protiv okrivljenog Š. N., iz B. P., zbog krivičnog djela nasilničko ponašanje iz čl.399 KZCG.Na glavnom pretresu od 10.05.2011 godine, zastupnik javne optužbe, zamjenik ODT-a u Beranama, Dragoljub Popović, u završnoj riječi je izjavio: da ostaje pri podnesenoj optužnici Kt.br.483/11 od 07.02.2011 godine, protiv optuženog Š. N., zbog krivičnog djela nasilničko ponašanje iz čl.399 KZCG jer je izvedenim dokazima na glavnom pretresu, potpunim i jasnim priznanjem optuženog, iskazima svjedoka - oštećenih G. D., G. R. i R. V., te iskaza saslušanih svjedoka na glavnom pretresu, utvrdjeno činjenično stanje iz dispozitiva optužnice, a to što se optuženi nalazio u alkoholisanom stanju, u konkretnom slučaju ne isključuje krivičnu odgovornost, jer je isti sam sebe doveo u takvo stanje&nbsp; a postupao je sa umišljajem i predložio sudu da ga oglasi krivim i osudi na kaznu po zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Punomoćnik oštećene Medicinske škole, <strong>direktor Ž. R.</strong>, u završnoj riječi je izjavio da se ne pridružuje krivičnom gonjenju protiv okrivljenog, jer smatra da mu treba pomoći i da je to pedagoški, te da očekuje da će u junu mjesecu N. da pristupi polaganju predmeta iz kojih je imao nedovoljne ocjene i da će nastaviti dalje školovanje i da ne postavlja imovinsko pravni zahtjev za naknadu štete, jer N. je učenik, živi u brojnoj porodici i teškom materijalnom stanju i treba mu pružiti priliku.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Oštećeni G. D., G. R. i R. V., nijesu pristupili na glavni pretres, iako uredno pozvani, a tokom postupka izjavili su da se ne pridružuju krivičnom gonjenju, niti postavljaju imovinsko pravni zahtjev za naknadu štete.<br>
&nbsp;<br>
&nbsp;&nbsp;&nbsp;&nbsp; Izjašnjavajući se o navodima iz optužnice ODT-a u Beranama, okrivljeni <strong>Š. N. </strong>je tokom postupka u svoju odbranu naveo sledeće : Da je dana 23.12.2010 godine, zajedno sa drugom Ć. F. pio u selu I. i to su počeli oko 12 časova, pa sve do polaska za B., a u B. su stigli oko 12,50 časova i nastavili da piju u pekari ,,K. Lj.“.Naveo je, da je toga dana iz flaše pio rakiju, te da se ne sjeća šta se dešavalo u prostorijama Medicinske škole , jer je bio u alkoholisanom stanju i iskreno mu je žao zbog svega što se desilo a otreznio se u Policiji tek sledećeg jutra.Dalje je naveo, da je inače sportista i igra fudbal za ,,P.„ i nikada ne pije. Dodao je, da je išao u Medicinsku školu i ponavlljao drugi razred, te da G. R. zna samo iz vidjenja, dok mu je R. V. predavao biologiju, a G. D. zna kao zamjenika direktora i on mu je predavao geografiju, kao i da ga je sramota zbog tog dogadjaja i osjeća se odgovornim, iako se ne sjeća ni jednog detalja vezano za dešavanja u školi. U završnoj riječi je izjavio: da mu je žao zbog počinjenog djela a posledica toga je alkoholisano stanje, te da se u medjuvremenu izvinuo kako direktoru, tako i profesorima G., G. i R. koji su to prihvatili i voljni su da mu pomognu u daljem školovanju.Zamolio je sud da uzme u obzir činjenicu da nije osudjivan i da živi u brojnoj porodici, dosta teško a sve ih otac izdržava, te zamolio da ga što blaže kazni.<br>
&nbsp;<br>
&nbsp;&nbsp;&nbsp;&nbsp;&nbsp; Radi pravilnog i zakonitog presudjenja ove krivično pravne stvari, sud je na glavnom pretresu u dokaznom postupku izveo sledeće dokaze: u svojstvu svjedoka saslušao oštećene G. R., G. D., R. V., te svjedoke D. S., L. M., Š. M. i D. V., izvršio uvid u fotodokumentaciju Uprave Policije u B. br…. od 23.12.2010 godine i izvršio uvid u izvod iz KE za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17. i 360.ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da je okrivljeni izvršio krivično djelo koje mu se optužbom stavlja na teret, pa ga je oglasio krivim i krivično pravno odgovornim, jer nije bilo osnova koji bi isključivali postojanje krivičnog djela i krivičnop pravne odgovornosti. Pri tome, sud nije prihvatio odbranu okrivljenog u dijelu u kome je naveo, da se ne sjeća šta se dešavalo u prostorijama Medicinske škole, iz razloga što je nelogično da se sjeća svih dešavanja prije toga, ali ne i onih u školi, pa je po mišljenju suda odbrana u tom dijelu sračunata na umanjivanje krivično pravne odgovornosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako je iz iskaza oštećenog <strong>G. R.</strong>, utvrdjeno: da obavlja poslove i radne zadatke profesora hemije u školi ,,Dr.B. Z.“, te kada je kritičnog dana pošao da drži nastavu u odjeljenju, u kome je inače razredni starešnina, sreo je Š. N., koji je pitao ko je on, pa kada je čuo da je on profesor, ćutao je a učenici su tražili da napusti školu i lagano su ga vodili prema portirnici a on je išao za njima. Dalje je naveo, da kada je Š. došao do portirnice, on se sa učenicima koji su ga izveli, vratio u odeljenje da održi čas, a toga dana je inače zaključivao ocjene u tom razredu, kada je nakon 15 minuta na vratima ušao okrivljeni Š., a učenici kad su ga vidjeli pijanog, su reagovali i skočili i izveli ga iz učionice a nakon toga, posle 5-10 minuta skoro pred kraj časa, ponovo je u učionicu ušao Š. N. i rekao mu da je došao da se izvini i pokušao da ga udari, ali su za njim u trenutku ušli kuriri i učenici, koji su skočili, tako da ga nije udario, iako je pokušao preko ramena kurira Š. M., te su tom prilikom kuriri i ostalo pomoćno osoblje iz učionice izveli Š. N. koji je bio krvav, pa je u medjuvremenu došla policiija i isti je odveden.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza oštećenog <strong>G. D.</strong>, utvrdjeno je: Da obavlja poslove pomioćnika direktora srednje Medicinske&nbsp; škole ,,Dr.B. Z.“, pa se dana 23.12.2010 godine, oko 14,05 časova nalazio u svojoj kancelariji, kada su se u jednom trenutku vrata od kancelarije otvorila i ušao je Š. N. koji je u rukama držao letvu dužine oko 1,5 – 2 metra, kojom je udario u fotelju, zatim podigao letvu u njegovom pravcu i obratio mu se riječima ,,Gdje se nalazi profesor R.?,, pa je u tom trenutku ušao direktor R. Ž. na vrata i oteo mu letvu. Dalje je naveo, da su tom prilikom pokušali da umire Š. N., koji je otišao u prizemlje škole a dok je bio ispred kancelarije, govorio je da će zapaliti školu, da će baciti bombu, da će zvati braću a nakon toga posle 10-ak minuta, ponovo je ušao kod njega u kancelariju i tražio da mu kaže gdje se nalazi profesor R. i dok je razgovarao sa njim, naišli su pomoćni radnici M. Š. i M. L. i oni su ga izveli a šta je dalje bilo, nije pratio.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza oštećenog <strong>R. V.</strong> utvrdjeno je: da obavlja poslove profesora biologije u školi ,,Dr.B. Z.“ i toga dana kada je ulazio u školsko dvorište, primijetio je Š. N. kako izlazi na sporedni učenički izlaz iz škole a nakon što su se vrata od istog zatvorila, on je stopalom desne noge udario u staklo ulaznih vrata, ali se ista nijesu slomila a kada je primijetio njega, Š. je pošao u pravcu glavnih vrata, na koja ulaze profesori i tom prilikom stao ispred njega, ne dozvoljavajući da otvori ulazna vrata i da udje u objekat škole. Kazao mu je ,,Dje si profesore, zbog tebe i tvoje jedinice sam izgubio godinu“ a tom prilikom je govorio da će sve da ih pominje i pominjao da ima braću. Naveo je, da su tada naišli učenici škole i istog uhvatili i odvukli od njega, a on je ušao u školu, te je zbog toga otišao kod direktora i obavijestio ga šta mu se dogodilo na ulaznim vratima škole a kada se vratio u zbornicu i uzeo dnevnik, ponovo je sreo Š. N., u prisustvu direktora, pomoćnika direktora i učenika, koji se tom prilikom pokušavao istrgnuiti od njih, govoreći:,, Pustite me da se izvinem profesoru“, pa su ga pustili i Š. je krenuo u njegovom pravcu sa podignutim rukama kao da će da se bije, ali su ga učenici i direktor spriječili da mu pridje, dok se on povukao kako ga Š. ne bi eventualno udario a nakon toga je pošao na čas i šta se dalje dešavalo, ne zna, te kada se vraćao sa časa vidio je krv po hodnicima i čuo da je Š. slomio staklo na oglasnoj tabli i da se povrijedio.<br>
&nbsp;<br>
Iskaze oštećenih sud je u potpunosti prihvatio, kao objektivne, jasne i uvjerljive&nbsp; iz razloga njihove medjusobne usaglašenosti, te činjenice da su potvrdjeni iskazima svih saslušanih svjedoka, očevidaca dogadjaja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>Š. M.,</strong> utvrdjeno je: da obavlja poslove domara u školi ,,Dr.B. Z.“ pa se zajedno sa dežurnim profesorom B. D., nalazio u hodniku, kada je naišao Š. N., koji je pokušao da udje u učionicu kod profesora G. ali mu oni to nijesu dopustili, pa je Š. pošao put sportske hale na hodniku, prevrnuo svih 6 klupa koje su bile na hodniku, nakon toga uzeo dasku od klupe, dimenzija 20 x 120 cm, debljine oko 2 cm i sa istom pošao put zbornice, na sprat, pa je pokušao da ga zaustavi, ali u tome nije uspio, te je pošao za njim. Dalje je naveo, da kad je izašao na sprat, Š. je već izlazio iz kancelarije direktora ili pomoćnika škole, udario pesnicom u staklo oglasne table, polomio staklo i tom prilikom se posjekao, te kada je vidio krv na njegovoj ruci, njemu je bilo muka i nije mogao da gleda, pa je zastao a Š. se spustio na prizemlje i ušao u učionicu kod profesora G. i on je pošao za njem.Naveo je, da kada je ušao u učionicu kod profesora G., tu je već napravljena gužva i on je stao izmedju G. i Š., da ne bi došlo do tuče a tom prilikom Š. je pokušao da udari pesnicom profesora G. i ruka mu je prošla preko njegovog ramena, a da li je udario G. ili nije, ne zna jer nije vidio, zato što je licem bio okrenut prema Š. N., te ga je sa učenicima izgurao iz učionice, kada je došla policija.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>D. V.</strong>, utvrdjeno je: da obavlja poslove higijeničara u školi ,,Dr.B. Z.“ pa je bila prisutna kritičnog dana kada je direktor škole Ž. R., izveo iz škole Š. N. koji je bio pijan, te kako je direktor nakon toga otišao u svoju kancelariju, Š. je čim je vidio da ga nema, vratio se u školu, pa su D. S. i ona tražile od njega da napusti školu i da ne ulazi, ali ih on nije poslušao.Dalje je navela, da im je Š. rekao tom prilikom da ih poštuje kao majke i krenuo put hola i uzeo jednu letvu i otišao u pravcu zbornice, te su ona i D. S. pošle za njim, pa kako nisu mogle da ga stignu, čule su lom stakla, a kasnije vidjele da mu je ruka povrijedjena, najvjerovatnije od loma stakla na oglasnoj tabli.Navela je, da nije sigurna, da li je prije loma stakla, ili nakon toga Š. sreo V. R., profesora i tražio da se izvini a nakon toga , ne zna šta mu je R. saopštio, Šarčević je htio da se bije sa njim, pa su ih ona i S. razvadile i V. je ušao u učionicu a one su ostale sa Š. a tu su bili prisutni i portiri, kada se Š. otrgao od njih i ušao u učionicu u kojoj je nastavu držao G. R., te su pošli za njim i tamo se stvorila gužva oko profesora, ali nije vidjela šta je Š. radio u učionici i da li je udario profesora G.. Navela je, da je u tome došla policija i odvela iz hodnika Š. N..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>L. M.</strong>, utvrdjeno je: da obavlja poslove vozača u školi Dr.B. Z.“, pa je kritičnog dana bio prisutan kada je Š. N., na spratu škole, u holu, slomio staklo od oglasne table i tom prilikom se posjekao, pa mu je prišao sa Š. M. i tražio da napusti školu, te je Š. kada se spustio niz stepenice, otrčao u pravcu učionice u kojoj je G. R. držao nastavu i oni su potrčali za njim, a u razredu je već bila stvorena gužva, pa su izveli Š. iz učionice i odveli ga do portirnice, da bi se on ponovo istrgao i ponovo otišao u učionicu kod G. R.. Dalje je naveo, da ga je ponovo, zajedno sa djecom izbacio iz učionice u hodnik škole a nakon toga je došla policija i odvela ga, te da nije vidio da je Š. udario G. R., niti je čuo bilo kakve riječi, s obzirom da se stvorila velika galama i gužva od prisutnih učenika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>D. S.</strong> utvrdjeno je: da obavlja poslove higijeničara u Medicinskoj školi,,Dr.B. Z.“ te da je bila prisutna toga dana, kada je direktor Ž. R., izveo iz škole Š. N., koji je bio u pijanom stanju, pa se direktor vratio u svoju kancelariju, a kada je Š. vidio profesora V. R. u hodniku škole, opet je ušao i počeo da se raspravlja sa njim i samo što nije došlo do tuče, ali su ih djaci razvadili.Navela je, da je tada Š. pošao uz stepenice a ona nije bila prisutna kada je na spratu škole slomio staklo od oglasne table a nije bila prisutna ni kada se svadjao sa G., te da je nakon što je slomio staklo na oglasnoj tabli, Š. se ponovo vratio u prizemlje škole i tu sreo G. R., profesora i tražio da mu G. prihvati izvinjenje, što je on i učinio i pošao u učionicu, a nakon toga Š. je ponovo ušao u učionicu na čas G. R., ali nije bila prisutna i čula je da su se svadjali a odmah nakon toga došla je policija.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ove iskaze sud je takodje prihvatio, jer je nesporno da su svjedoci bili očevici dogadjaja. Dovodeći u vezu njihove iskaze sa iskazima oštećenih, zaključuje se da su svjedoci objektivno kazivali o onome što je svako od njih kritičnom prilikom zapazio, pa se zaključuje ne samo da je okrivljeni vršenjem nasilja ugrozio spokojstvo oštećenih, već i da je polomivši izlog u holu škole povrijedio ruku.&nbsp;&nbsp;&nbsp;&nbsp;&nbsp;<br>
&nbsp;<br>
Iz fotodokumentacije Uprave policije PJ&nbsp; B. br…. od 23.12.2010 godine, vidi se unutrašnjost sa vratima na kojima stoji natpis-direktor, te izlog na kome je polomljeno staklo, sa komadima stakla u donjem desnom uglu izloga, kao i komadi stakla po podu, te drvena letva na podu, većim dijelom u obliku šiljka.<br>
&nbsp;<br>
&nbsp;I foto dokumentaciju Uprave policije sud je prihvatio jer je sačinjena od strane ovlašćenog službenog lica, koje je postupalo u skladu sa svojim ovlašćenjima .<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrdjenog činjeničnog stanja, sud je našao da su u radnjama okrivljenog Š. N., sadržana sva bitna obilježja krivičnog djela nasilničko ponašanje iz čl.399 KZCG. Izvedenim dokazima utvrdjeno je kao nesporno da je okrivljeni Š. N., dana 23.12.2010 godine, u&nbsp; Medicinskoj školi ,,Dr.B. Z.“ u B., vršenjem nasilja ugrozio spokojstvo oštećenih G. R. i R. V., profesora Medicinske škole i pomoćnika direktora G. D., tako što je prilikom ulaska u školu, udario nogom u ulazna vrata i pokušao da spriječi oštećenog R. V. da udje u školu, nakon čega je ušao u zgradu škole i prevrnuo klupe koje su se nalazile u hodniku a zatim odvalio letvu sa jedne od klupa, dimenzija 120 x 20 cm i pošao na sprat, u pravcu zbornice, ušao u kancelariju pomoćnika direktora G. D., udario letvom u fotelju i pitao,,Gdje se nalazi profesor R.?, nakon čega mu je direktor škole Ž. R., oteo letvu iz ruku. Utvrdjeno je, da je nakon toga po izlasku u hol, okrivljeni polomio pesnicom staklo od školskog izloga, dimenzija 80 x100cm i povrijedio ruku, a zatim pošao prema prizemlju, ušao u učionicu profesora G. R. i pitao ko je on, a kada je čuo da je profesor, zaćutao, te su ga učenici izveli do portirnice, ali se okrivljeni ubrzo ponovo vratio u učionicu gdje je oštećeni G. R. držao čas i pokušao da ga udari pesnicom, no ubrzo je udaljen od strane učenika i pomoćnog osoblja u hodnik, u kom trenutku su stigli pripadnici Policije. Nesporno je takodje, da je kritičnom prilikom okrivljeni bio pod dejstvom alkohola. No, za sud je neprihvatljiva njegova odbrana u dijelu u kome je naveo, da se ničega ne sjeća, iz prostog razloga što je u tom dijelu sračunata na umanjivanje krivično pravne odgovornosti. U konkretnom slučaju, okrivljeni nije imao razloga za vršenje nasilja, tj. da pokuša udariti oštećenog G. R., samim tim što je oštećeni G. naveo, da je po ulasku u učionicu gdje je držao čas, okrivljeni pitao, ko je on, niti je postojao razlog da okrivljeni ulaskom u kancelariju pomoćnika direktora, G. D., udara letvom u fotelju, kao ni da polomi izlog u hodniku škole, niti pak da pokuša spriječiti ulazak u školu oštećenog R.. Takvim ponašanjem, okrivljeni je ugrozio ne samo spokojstvo oštećenih , već i remetio red i mir u školi, koja predstavlja ustanovu u kojoj vlada poseban red. Djelujući na opisani način, okrivljeni je postupao sa umišljajem, svjestan da upotrebom fizičke sile, vrši nasilje i ugrožava spokojstvo oštećenih, pokušavajući da udari oštećenog G. R., iako ulaskom u učionicu gdje je oštećeni držao čas, nije znao ko je on, da bez razloga udara letvom u fotelju u kancelariji oštećenog G. D. i pokušava spriječiti oštećenog R. V. da udje u školu, pa je htio postizanje zabranjene posledice.<br>
&nbsp;<br>
&nbsp;&nbsp;&nbsp;&nbsp;&nbsp; Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo, sud je imao u vidu sve okolnosti iz čl.42.KZCG.Tako je od olakšavajućih okolnosti sud cijenio i uzeo u obzir da je okrivljeni vrlo mlad, da se oštećeni nijesu pridružili krivičnom gonjenju, te da do sada nije osudjivan kao počinilac krivičnih djela.Otežavajućih okolnosti na strani okrivljenog nije bilo, pa mu je sud na osnovu čl.53.i 54.KZCG utvrdio kaznu zatvora u trajanju od 6 mjeseci i istovremeno odredio da se ista neće izvršiti ako za vrijeme od jedne godine, od dana pravosnažnosti presude, ne učini novo krivično djelo.Imajući posebno u vidu činjenicu, da je okrivljeni vrlo mlad, da još uvijek nije završio srednju školu i da bi izricanje efektivne zatvorske kazne negativno uticalo na njegov život, tim prije što su direktor škole i profesori , koji su oštećeni u konkretnom slučaju izrazili spremnost da pomognu okrivljenom da završi srednju školu, sud je uvjerenja da će se i uslovnom osudom kao mjerom upozorenja, uz prijetnju kaznom, u okviru opšte svrhe izricanja krivičnih sankcija predvidjenih čl.4.st.2.KZCG postići svrha uslovne osude iz čl.52.istog zakona i da će ovako odmjerena uslovna osuda predstavljati dovoljnu opomenu za okrivljenog i na njega uticati da ubuduće ne vrši krivična djela.<br>
&nbsp;<br>
Visina paušalnog iznosa odmjerena je s obzirom na složenost i trajanje krivičnog postupka, te imovno stanje okrivljenog, shodno čl.199.st.3.ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Sa iznijetih razloga odlučeno je kao u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI&nbsp; SUD&nbsp; U&nbsp; BERANAMA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 12.05.2011 godine<br>
&nbsp;<br>
&nbsp;<br>
&nbsp;<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća-Sudija<br>
Dušanka Sekulić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dubravka Popović<br>
&nbsp;<br>
PRAVNA POUKA<br>
Protiv ove presude nezadovoljna<br>
Stranka ima pravo žalbe u roku od<br>
15 dana, od dana prijema iste, Višem<br>
Sudu u B.polju a preko ovog suda.<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{color:black;}
.s3{color:red;}
.s4{font-family:Times;color:black;}
.s5{font-family:Times;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-indent:0.375in;text-align:start;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.375in;text-align:justify;hyphenate:auto;font-family:Times;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p16{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;text-align:start;hyphenate:auto;font-family:Times New Roman;font-size:13pt;}
.p18{text-align:start;hyphenate:auto;font-family:Times New Roman;font-size:12pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">K  br. 361/12</span>
</p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">        </span>
</p>
<p class="p2">
<span class="s1">       U IME CRNE GORE</span>
</p>
<p class="p2"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">G. A. V.</span><span>, zbog krivičnog djela protivpravno zauzimanje zemljišta iz čl. 254 st.1 </span><span class="s2">Krivičnog zakonika, </span><span>po optužnom predlogu Osnovnog državnog tužilaštva u Baru Kt br. 573/12 od 19.09.2012. godine, nakon održanog glavnog, javnog pretresa u prisustvu zastupnika optužbe savjetnika kod Osnovnog državnog tužilaštva Predraga Đikanovića, a u odsustvu okrivljenog, dana 24.04.2013. godine donio je i javno objavio</span>
</p>
<p class="p4"></p>
<p class="p4"></p>
<p class="p5">
<span class="s1">                                    P R E S U D U</span>
</p>
<p class="p5"></p>
<p class="p6"></p>
<p class="p7">
<span class="s2">Okrivljeni</span><span class="s1"> G. A. V.</span><span>, broj pasoša , Ruska Federacija, rođen .godine, M R - G. R, USSR.</span>
</p>
<p class="p7"></p>
<p class="p7">
<span>Na osnovu čl. 373 tač. 2 Zakonika o krivičnom postupku </span>
</p>
<p class="p8"></p>
<p class="p8"></p>
<p class="p9">
<span class="s1">OSLOBAĐA SE OD OPTUŽBE</span>
</p>
<p class="p10">
<span>Da je: </span>
</p>
<p class="p7"></p>
<p class="p7">
<span>Neutvrđenog dana u prvoj polovini 2012. godine, u naselju R - S, </span>
<br>
<span>Opština B, protivpravno zauzeo tuđe zemljište vlasništvo Opštine B, na način što je ogradio i pripojio svojim parcelama djelove kat. parcela i to: 2486/26, 2486/27, 2488/1, 2488/32 i 2441 KO S u ukupnoj površini od 649 m2, i na ovaj način manifestvovao volju protivpravnog zauzimanja predmetnog zemljišta; </span>
</p>
<p class="p8"></p>
<p class="p7">
<span>-čime bi izvršio krivično djelo  </span><span class="s1">protivpravno zauzimanje zemljišta iz čl. 254 st. 1</span><span> </span><span class="s1">Krivičnog zakonika. </span>
</p>
<p class="p7"></p>
<p class="p4">
<span class="s2">Oštećena SO B  se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p4"></p>
<p class="p4"></p>
<p class="p11">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p9">
<span class="s1">O b r a z l o ž e n j e</span>
</p>
<p class="p12"></p>
<p class="p4">
<span>Optužnim predlogom Osnovnog državnog tužilaštva u Baru Kt 2br. 573/12 od 19.09.2012. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span> Glavni pretres je održan u odsustvu okrivljenog na osnovu rješenja Osnovnog suda u Baru </span><span class="s2">Kv br. 402/12 od 26.12.2012</span><span>. godine. </span>
</p>
<p class="p4"></p>
<p class="p4">
<span>Okrivljeni nije saslušan u prethodnom postupku ni na glavnom pretresu.</span>
</p>
<p class="p4"></p>
<p class="p8">
<span>	U dokaznom postupku saslušan je ovlašćeni predstavnik SO B K Dž, svjedok S Lj, pročitani su : prepis lista nepokretnosti Uprave za nekretnine PJ B br. 375 od 20.02.2013. godine, nalaz i mišljenje vještaka geodetske struke Đ M od 23.01.2013. godine i dopunski nalaz i mišljenja sudskog vještaka geodetske struke Đ M od 12.03.2013. godine, saslušan je vještak Đ M na glavnom pretresu dana 24.04.2013.godine. </span>
</p>
<p class="p8">
<span>	</span>
</p>
<p class="p4">
<span>Ovlašćeni predstavnik SO B K Dž je naveo da se pridružuje krivičnom gonjenju protiv okrivljenog i postavlja imovinsko pravni zahtjev koji se odnosi na predaju nepokretnosti, odnosno rušenje predmetne ograde i predaje nepokretnosti SO B u mjerama i dimenzijama kako je to navedeno u nalazu i mišljenju vještaka geodetske struke.</span>
</p>
<p class="p8">
<span>	</span>
</p>
<p class="p4">
<span>Svjedok </span><span class="s1">S LJ</span><span> je u svojoj izjavi naveo da je </span><span class="s3"> </span><span>vlasnik kuće i zemljišta koje se nalazi u naselju R, tačnije njegov sin je vlasnik te imovine. Svojevremeno on je jednom ruskom državljaninu prodao zemljište sa parcelom u svojini od 363 m2. Ta svojinska parcela se ne poklapa sa opštinskom parcelom, već 100 kvadrata ulazi u susjedno zemljište urbanistički. Taj ruski državljanin je to zemljište prodao drugom ruskom državljaninu, ovdje okrivljenom. Želi da navede da je svojevremeno odlukom Skupštine Opštine dobio u zakup susjedne parcele koje se graniče sa imovinom koje je sada vlasništvo njegovog sina i sada uživa u zakupu. To zemljište nije dobio na trajno korišćenje jer se čekala izmjena urbanističkog plana. Kada je okrivljeni kupio zemljište on je svoj posjed proširio i zauzeo djelove okolnih parcela i to parcele koje su date njemu u zakup i šire od toga, a u pitanju je zemljište koje je vlasništvo Opštine B. Njegov sin je okrivljenog upozoravao na ovu činjenicu, on je upoznat sa odlukom Skupštine Opštine o zakupu, predlagao je da sa predstavnicima Opštine razgovaraju o tome da se izvrši zamjena na način što bi se 100m2 nadomjestilo u urbanističkom smislu na imovinu vlasništvo njegovog sina, a da se njemu na ime toga dodijeli dio parcele broj 2492/2 kako bi on dobio urbanističku parcelu. On je u početku bio raspoložen da to uradi, jednom prilikom ga je i pozvao kod geometra J P kako bi se to ragulisalo, bilo je predvidjeno da to advokat pravno završi, ali je nakon toga prekinuo svaku komunikaciju i nastavio da korsti kompletno zemljište. Više puta je  komunicirao sa njim. Kasnije, on je počeo da izbjegava kontakt, a nakon toga on je podigao željeznu ogradu u granicama zauzetog zemljišta čime je pokazao da nema namjeru da postupi po njihovom  dogovoru i time je njegovu porodicu onemogućio da pristupi dijelu svoje imovine. Okrivljeni je protivpravno zauzeto zemljište ogradio ovom ogradom u proljeće 2012.god, a čak nije dovršio ovu ogradu do kraja u dužini od 10 do 15 metara. Prije nego što je okrivljeni kupio zemljište od prethodnog vlasnika, prethodni vlasnik je srušio dekorativnu ogradu koju je svojevremeno podigao i koja je bila podignuta oko imanja njegovog sina, dijela zakupljenog zemljišta od Opštine. Bio je svjestan da bi insistiranje na utvrđivanju ove povrede bilo skopčano na velike troškove zbog činjenice da bi to bilo skuplje od vraćanja prethodnog stanja on je odustao od toga, a predmet je procesuiran u ovom sudu, a završen je na način što je odustao od tužbe koju je podnio protiv prethodnog vlasnika, tako da okrivljeni ne snosi odgovornost za rušenje ove ograde i ako je  i njega upozoravao gdje se nalazila prethodna ograda.</span>
</p>
<p class="p4"></p>
<p class="p4">
<span>Iz prepisa lista nepokretnosti Uprave za nekretnine PJ B br. 375 od 20.02.2013. godine je utvrđeno da su u navedeni list nepokretnosti upisane kat.parcela br. 2492/1 površine 102 m2 po kulturi porodična stambena zgrada i površina 259 m2 po kulturi dvorište, kao i kat.parcela 2492/2 površine 2 m2 po kulturi prirodno neplodno zemljište. </span>
</p>
<p class="p8">
<span class="s3">	</span>
</p>
<p class="p4">
<span>Iz nalaza i mišljenja vještaka geodetske struke Đ M od 23.01.2013. godine je utvrđeno da predmetne nepokretnosti čine: </span>
</p>
<p class="p4">
<span>kat. parcela br. 2492/1 KO S upisana u LN br. 375 u površini od 102 m2 po kulturi porodična stambena zgrada i 259 m2 po kulturi dvorište na potezu zvanom R koja je upisana kao isključiva svojina G A V; </span>
</p>
<p class="p4">
<span>kat. parcela br. 2492/2 KO S upisana u LN br. 375 u površini od 2 m2 po kulturi prirodno neplodno zemljište na potezu zvanom R koja je upisana kao isključiva svojina G A V; </span>
</p>
<p class="p4">
<span>kat. parcela br. 2488/26 KO S upisana u LN br. 97 u površini od 174 m2 po kulturi šume 2. klase na potezu zvanom R koja je upisana kao isključiva svojina Opštine B; </span>
</p>
<p class="p4">
<span>kat. parcela br. 2488/27 KO S upisana u LN br. 97 u površini od 302 m2 po kulturi šume 2. klase na potezu zvanom R koja je upisana kao isključiva svojina Opštine B; </span>
</p>
<p class="p4">
<span>kat. parcela br. 2488/32 KO S upisana u LN br. 1636 u površini od 223 m2 po kulturi šume 2. klase na potezu zvanom R koja je upisana kao isključiva svojina J G; </span>
</p>
<p class="p4">
<span>kat.parcela br. 2441 KO S upisana u LN br.195 u površini od 2961 m2 po kulturi nekategorisani putevi na potezu zvanom R koja je upisana kao isključiva svojina Opštine B.</span>
</p>
<p class="p4"></p>
<p class="p4">
<span>Vještak je u svom nalazu naveo da se obratio  obrađivaču DUP-a "R - Z p" zahtjevom da mu izdaju izvod iz plana  parcelacije za predmetnu lokaciju. Urbanistička parcela br. 3 prikazana je zelenom bojom na skici lica mjesta. Urbanistička parcela br. 3 se sastoji iz katastarskih parcela br. 2492/1, 2492/2, 2488/27 i dijela katastarske parcele br. 2488/26. Ukupna površina urbanističke parcele br. 3 iznosi P= 865 m2, granica urbanističke parcele se u većem dijelu poklapa sa granicama katastarskih parcela, osim u jugozapadnom dijelu katastarske parcele br. 2488/26. </span>
</p>
<p class="p4"></p>
<p class="p4">
<span>Vještak zaključuje da je u skladu sa dobijenom naredbom izvršena analiza katastarskog, taktičkog i urbanističkog tretmana predmetne lokacije. Utvrđeno je da je vlasnik katastarskih parcela br. 2492/1 i 2492/2 zaposjeo na terenu površinu od P= 1012 m2, a površina koja je u listu nepokretnosti br. 375 KO Sutomore upisana na njegovo ime iznosi P= 363 m2, što čini razliku od P= 649 m2 od čega je površina od P= 570 m2 upisana kao vlasništvo Opštine B dok je površina od P= 79 m2 upisana na ime J G. </span>
</p>
<p class="p4"></p>
<p class="p4">
<span>Iz dopunskog nalaza i mišljenja sudskog vještaka geodetske struke Đ M od 12.03.2013. godine je utvrđeno da je na osnovu dokumentacije koja mu je dostavljena od strane suda 11.03.2013. godine konstatovao sledeće: 20.04.1994. godine nakon izvršenog aerofotogrametrijskog snimanja i izlaganja podataka premjera na javni uvid Komisija za izlaganje podataka o nepokretnostima i utvrđivanja stvarnih prava na nepokretnostima donosi Rješenje na osnovu koga se vrši upis prava korišćenja na S (Lj) D na nepokretnosti koja je označena kao katastarska parcela 2492 upisana u popisnom listu 375 KO S. Pravni osnov za uknjižbu S D je bio kupoprodajni ugovor sačinjen dana 12.11.1976. godine između M K kao prodavca i S D kao kupca koji je bio zasnovan na podacima austrougarskog premjera gdje je nepokretnost označena kao katastarska čestica br. 11042 površine 223 m2 upisana u KO S. </span>
</p>
<p class="p4">
<span>24.07.1991. godine organ Uprave nadležan za poslove premjera i katastra donosi Rješenje kojim se prihvata zahtjev S D za upis prava korišćenja na katastarskim parcelama br. 1449/98 i 1449/99 KO S iz posjedovnog lista 818 na osnovu Ugovora zaključenog dana 29.12.1986. godine sa S/Z-om za stambeno komunalne poslove Opštine B i aneksa navedenog Ugovora od 30.12.1986. godine. </span>
</p>
<p class="p4">
<span>05.02.2007. godine Uprava za nekretnine PJ B donosi Rješenje kojim se dozvoljava upis predbilježbe Ugovora o kupoprodaji Ovo br. 9617/06 od 29.09.2006. godine po kome je S D u svojstvu prodavca a K V i P Y u svojstvu kupca katastarskih parcela br. 2492/1 i 2492/2 Ko S. </span>
</p>
<p class="p4">
<span>Postupajući po zahtjevu adv. M M od 13.10.2009. godine Uprava za nekretnine P J B donosi Rješenje 07.12.2009. godine kojim se dozvoljava upis sukorišćenja na katastarskim parcelama 2492/1 i 2492/2 Ko S na K V i P Y sa udjelima od po 1/2 na osnovu kupoprodajnog ugovora Ovo br. 9617/06 od 29.09.2006. godine. </span>
</p>
<p class="p4">
<span>Postupajući po zahtjevu K V i P Y od 01.07.2010. godine Uprava za nekretnine PJ B  donosi RJešenje 21.01.2011. godine kojim se dozvoljava upis susvojine na kat.parcelama 2492/1 i 2492/2 KO S na podnosioce zahtjeva sa suvlasničkim udjelima od po 1/2 na osnovu kupoprodajnog ugovora Ov.br. 9617/06 od 29.09.2006. godine.</span>
</p>
<p class="p4">
<span>Postupajući po zahtjevu G A od 24.11.2010. godine Uprava za nekretnine PJ B 10.02.2011. godine donosi Rješenje kojim se dozvoljaa upis prava svojine u obimu 1/1 na ime G A na osnovu kupoprodajnog ugovora OV br. 16408/10 od 24.11.2010. godine zaključenog između K V i P Y u svojstvu prodavca i G A u svojstvu kupca.</span>
</p>
<p class="p7">
<span>Na dan 20.02.2013. godine na kat. parcelama br. 2492/1 i 2492/2 ukupne površine P=363 m2 KO S je kao isključivi vlasnik upisan G A V u listu nepokretnosti br. 375 u kome nema upisanih tereta i ograničenja.</span>
</p>
<p class="p7"></p>
<p class="p7">
<span>Vještak je na glavnom pretresu održanom dana 24.04.2013. godine naveo da ostaje pri svom osnovnom i dopunskom nalazu i mišljenju. Navodi da je upoznat da je u optužnom predlogu ODT u Baru navedeno koje su kat.parcele u konkretnom slučaju zauzete. Pored ostalih navedene su i kat.parcele 2486/26 i 2486/27, a on je u nalazima i mišljenjima koje je dostavio u sudu naveo kat.parcele 2488/26 i 2488/27. Navodi da kat.parcele sa oznakom 2486 ne postoje u kat.operatu i da su kat.parcele sa navedenom oznakom greškom upisane, a kako je naveo ispravna oznaka je 2488/26 i 2488/27.</span>
</p>
<p class="p8"></p>
<p class="p7">
<span> Ocjenom izvedenih dokaza nije dokazano da je okrivljeni  učinio krivično djelo koje mu se stavlja na teret. </span>
</p>
<p class="p7"></p>
<p class="p7">
<span>Okrivljenom je  optužnim predlogom stavljeno na teret da je neutvrđenog dana u prvoj polovini 2012. godine, u naselju R - S, Opština B, protivpravno zauzeo tuđe zemljište vlasništvo Opštine B, na način što je ogradio i pripojio svojim parcelama djelove kat. parcela i to: 2486/26, 2486/27, 2488/1, 2488/32 i 2441 KO S u ukupnoj površini od 649 m2 i na ovaj način manifestovao volju protivpravnog zauzimanja predmetnog zemljišta. Radnja krivičnog djela koje je stavljeno na teret okrivljenom je protivpravno zauzimanje zemljišta, a pod zauzimanjem se podrazumijeva zaposjedanje prostora, njihovo stavljanje u državinu učinioca, što se može manifestovati na različite načine, kao na pr. obrađivanje, ubiranje plodova, ograđivanje, zabranjivanje drugom pristupa i sl. Preduzimanjem ovih djelatnosti izvršilac se ponaša kao da je ovlašćen, po nekom pravnom osnovu, da drži zauzeto zemljište. U konkretnom slučaju okrivljenom je stavljeno na teret da je zaposjeo kat. parcele vlasništvo Opštine bar na način što je djelove tih parcela ogradio i pripojio svojim kat. parcelama. Svjedok S Lj je u svom iskazu pred sudom naveo da je njegov sin bio vlasnik kat. parcela 2491/1 i 2492/2 ukupne površine 363 m. Svojevremeno je navedene kat. parcele prodao jednom ruskom državljaninu koji je navedene kat. parcele prodao okrivljenom G A V. Navode svjedoka S Lj potvrđuje svojim osnovnim i dopunskim nalazom vještak geodetske struke M Đ koji je ovom sudu pojasnio da je sadašnji vlasnik kat. parcela 2492/1 i 2492/2 G A V i da površina kat. parcela upisana na njegovo ime iznosi 363 m2. Ovo je jasno utvrđeno i iz lista nepokretnosti 375 KO S. Dopunskim nalazom i mišljenjem je objasnio i hronologiju upisa promjena na kat. parcelama iz koje proizilazi da je kat. parcele br. 2492/1 i 2492/2 S D prodao K V i P Y koji su kasnije navedene kat. parcele  prodali G A. Vještak u svom nalazu navodi da je vlasnik kat. parcela 2492/1 i 2492/2 zaposjeo površinu od 1012 m2, koja je ograđena metalnom ogradom na terenu, a površina koja je u listu nepokretnosti br. 375 KO S upisana na njegovo ime iznosi 363 m2, što čini razliku od 649 m2 od čega je površina od 570 m2 upisana kao vlasništvo Opštine B dok je površina od 79 m2 upisana na ime J G. Međutim, svjedok S Lj navodi da je odlukom Opštine B njegov sin dobio u zakup susjedne parcele, parcele koje se graniče sa kat. parcelama 2491/1 i 2492/2. Navodi i da je, prije nego što je okrivljeni G kupio zemljšte od prethodnog vlasnika, prethodni vlasnik srušio dekorativnu ogradu koju je svojevremeno podigao i koja je bila podignuta oko imanja njegovog sina i dijela zakupljenog  zemljišta od Opštine. Kod ovakvog stanja stvari nesumnjivo proizilazi da je ovakvo stanje na terenu postojalo i prije nego što je okrivljeni G kupio kat. parcele 2492/1 i 2492/2 što znači da je ograda ostala na mjestu gdje je i bila kada je S D, na predmetnim nepokretnostima imao pravo svojine i pravo korišćenja. Imajući navedeno u vidu ne može se nesumnjivo zaključiti da je okrivljeni G zaposjeo površinu od 649 m2.</span>
</p>
<p class="p7"></p>
<p class="p7">
<span>Okrivljenom je optužnim predlogom stavljeno na teret da je na terenu zaposjeo kat. parcele  Opštine B i to kat. parcele 2486/26, 2486/27, 2488/1, 2488/32 i 2441 KO S. Vještak geodetske struke je na glavnom pretresu pojasnio da je u optužnom predlogu ODT u Baru navedeno koje su kat. parcele u konkretnom slučaju zauzete, te da su, pored ostalih, navedene i kat.parcele 2486/26 i 2486/27, a on je u nalazima i mišljenjima koje je dostavio sudu naveo kat. parcele 2488/26 i 2488/27. Kat. parcele sa oznakom 2486 ne postoje u kat.operatu i kat. parcele sa navedenom oznakom greškom su upisane, a kako je naveo ispravna oznaka je 2488/26 i 2488/27. Dakle, vještak je naveo da su greškom navedene kat. parcele 2486/26 i 2486/27 i da je u optužnom predlogu trebalo da stoji 2488/26 i 2488/27. Iz ovakvog pojašnjenja vještaka se zaključuje da je okrivljenom optužnim predlogom stavljeno na teret da je protivpravno zaposjeo nepostojeće kat. parcele.</span>
</p>
<p class="p7"></p>
<p class="p7">
<span>U optužnom predlogu je navedeno i  da su sve kat. parcele svojina Opštine B, a kroz dokazni postupak je utvrđeno da je kat.parcela pod oznakom 2488/34 svojina J G</span><span class="s3">.</span>
</p>
<p class="p7"></p>
<p class="p7">
<span>Prema tome, u postupku nije dokazano da je okrivljeni učinio krivično djelo koje mu je stavljeno na teret na način predstavljen u dispozitivu iz kojih razloga je </span><span class="s4">donijeta presuda kojom se oslobađa od optužbe na osnovu </span><span class="s5">čl. </span><span>373 tačka 2</span><span class="s1"> </span><span class="s5">ZKP. </span>
</p>
<p class="p13"></p>
<p class="p7">
<span>Sud je donio rješenje da se u svojstvu svjedoka neće saslušati Đ M jer isti u postupku ima svojstvo vještaka geodetske struke. </span>
</p>
<p class="p7"></p>
<p class="p7">
<span>Optužnim predlogom je predloženo da se u dokaznom postupku pročita izvještaj o izvršenom geodetskom snimanju nepokretnosti DOO C, a s obzirom da se radi o geodetskom snimanju koje je izvršeno na zahtjev SO B, a ne na zahtjev suda, sud je donio rješenje da se neće čitati u dokaznom postupku. Takođe je predloženo i da se izvrši uvid u skicu lica mjesta, a kako ista predstavlja sastavni dio nalaza i mišljenja koji je pročitan na glavnom pretresu sud je donio rješenje da se u dokaznom postupku neće vršiti uvid u skicu lica mjesta.</span>
</p>
<p class="p7"></p>
<p class="p7">
<span>Optužnim predlogom je predloženo da se u dokaznom postupku pročita izvod iz kaznene evidencije na ime okrivljenog, međutim kako je okrivljeni državljanin Ruske federacije i kako bi pribavljanje izvoda diplomatskim putem vodilo odugovlačenju krivičnog postupka sud je donio rješenje da se u dokaznom postupku neće pribavljati izvod iz kaznene evidencije na ime okrivljenog .</span>
</p>
<p class="p8"></p>
<p class="p4">
<span class="s2">Na osnovu čl. 239 st. 3 ZKP oštećena SO B se </span><span>radi ostvarivanja imovinsko pravnog zahtjeva upućuje na parnični postupak, jer je sud donio presudu kojom je okrivljeni oslobođen od optužbe. </span>
</p>
<p class="p4"></p>
<p class="p14">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p4">
<span class="s3"> </span><span>  Na osnovu izloženog odlučeno je kao u izreci presude</span>
</p>
<p class="p15"></p>
<p class="p15">
<span class="s1">OSNOVNI SUD U BARU</span>
</p>
<p class="p15">
<span class="s1">Dana 24.04.2013. godine</span>
</p>
<p class="p15"></p>
<p class="p15"></p>
<p class="p8"></p>
<p class="p11">
<span class="s1">ZAPISNIČAR 			                                                   S U D I J A</span>
</p>
<p class="p8">
<span class="s1">Milijana Minić				                                 Goran Šćepanović</span>
</p>
<p class="p8"></p>
<p class="p8"></p>
<p class="p8"></p>
<p class="p16"></p>
<p class="p16">
<span class="s1">PRAVNA POUKA</span><span>:Protiv te presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 (osam) dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p11"></p>
<p class="p11"></p>
<p class="p11"></p>
<p class="p11">
<span class="s1">DNA</span><span>:  - 1 x spisi </span>
</p>
<p class="p17">
<span>-  1 x okrivljenom na oglasnu tablu</span>
</p>
<p class="p17">
<span>-  1 x branilac K N, advokat iz B </span>
</p>
<p class="p17">
<span>-  1 x Osnovno državno tužilaštvo Bar </span>
</p>
<p class="p17">
<span>-  1 x  punomoćnik oštećene SO B </span>
</p>
<p class="p18"></p>


</body>
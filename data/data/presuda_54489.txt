<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:-0.25in;text-align:justify;hyphenate:auto;font-family:Arial;font-size:12pt;}
.p7{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                                                                                     K.br. 801/12</span>
</p>
<p class="p3">
<span>                                                           U IME CRNE GORE</span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće zapisničara Valentine Vukašinović, u krivičnom predmetu protiv okrivljenog T. M., iz P., zbog krivičnog djela omogućavanje uživanja opojnih droga iz čl. 301 st.1 Krivičnog zakonika, rješavajući po optužnom predlogu ODT-a Podgorica Kt. br.839/12 od 27.06. 2012 godine, kojeg je na glavnom pretresu zastupala Biljana Pavličić, savjetnik na radu kod ODT-a Podgorica, nakon glavnog i javnog pretresa, održanog dana 11.04.2013 godine, u prisustvu zastupnika optužbe i okrivljenog, donio je, a dana 12.04.2013 godine javno objavio </span>
</p>
<p class="p5"></p>
<p class="p5"></p>
<p class="p5">
<span>                                                              P R E S U D U </span>
</p>
<p class="p5"></p>
<p class="p5">
<span>OKRIVLJENI:</span>
</p>
<p class="p5"></p>
<p class="p4">
<span>T. M., od oca S. i majke S., rodjene B., rodjen ... godine u P., ..., Crnogorac, oženjen, otac jednog djeteta, završio osnovnu školu, po zanimanju mesar, srednjeg imovnog stanja, ranije neosudjivan,</span>
</p>
<p class="p5"></p>
<p class="p5">
<span>                                                               K R I V     J E</span>
</p>
<p class="p5"></p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Dana 31.05.2012 godine oko 11,00 časova, u Podgorici, ispred Kliničkog centra, marihuanu - supstancu koja je Rješenjem o utvrdjivanju opojnih droga (Službeni list br. 44/02 SRJ) proglašena za opojnu drogu, dao da uživa J. Z., na način što mu je poklonio paklicu - zamotuljak marihuane kako bi je konzumirao pušenjem, pri čemu je bio svjestan svoga djela čije je izvršenje htio i znajući da je njegovo djelo zabranjeno,</span>
</p>
<p class="p5"></p>
<p class="p4">
<span>- čime je izvršio krivično djelo omogućavanje uživanja opojnih droga iz čl.301 st.1 Krivičnog zakonika,</span>
</p>
<p class="p5"></p>
<p class="p4">
<span>- pa ga Sud, primjenom citiranih zakonskih propisa, te čl. 2, 3, 4, 5, 13, 15, 32, 36, 42, 45, 46 KZ-a, te čl. 226, 227, 229 i 374 ZKP-a</span>
</p>
<p class="p5"></p>
<p class="p5">
<span>                                                                O S U Đ U J E</span>
</p>
<p class="p5"></p>
<p class="p4">
<span>Na kaznu zatvora u trajanju od 30 (trideset) dana.</span>
</p>
<p class="p5"></p>
<p class="p4">
<span>Dužan je okrivljeni da na ime troškova krivičnog  postupka - paušala uplati na račun Budžeta Crne Gore iznos od 50,00 (pedeset) eura na ime sudskog paušala, u roku od 15 (petnaest) dana od pravnosnažnosti presude pod prijetnjom prinudne naplate.</span>
</p>
<p class="p5"></p>
<p class="p5">
<span>                                                                  O b r a z l o ž e n j e </span>
</p>
<p class="p5"></p>
<p class="p4"></p>
<p class="p4">
<span>Optužnim predlogom ODT-a Podgorica Kt. br.839/12 od 27.06.2012 godine, okrivljenom T. M. stavljeno je na teret izvršenje krivičnog djela omogućavanje uživanja opojnih droga iz čl.301 st.1 Krivičnog zakonika.</span>
</p>
<p class="p4"></p>
<p class="p4">
<span>Zastupnik optužbe je prije davanja završnih riječi precizirao dispozitiv optužnog akta na način kako to stoji u izreci ove presude, i u završnoj riječi izjavio da u svemu ostaje pri tako preciziranom optužnom predlogu, pa je predložio da Sud okrivljenog oglasi krivim i osudi po zakonu, sa razloga što je tokom postupka nesumnjivo utvrdjeno da je izvršio krivično djelo koje mu se optužnim aktom stavlja na teret.</span>
</p>
<p class="p4"></p>
<p class="p4">
<span>U svojoj odbrani iz prethodnog postupka okrivljeni T. M., je izjavio da je predmetnog dana oko 09,30 časova, pošao u KC CG kako bi dao krv svojoj komšinici koja je nešto bila bolesna, te kako zbog tromboze koju ima u nozi nije mogao dati krv, u povratku iz bolnice svratio je do portirnice KC CG do J. Z., kojeg zna od ranije i sa kojim se familijarno poznaje, kako bi od istog uzeo kese za kateter, jer mu je majka invalid, i od J. je to nabavljao češće jer mu je bilo skupo da plaća u apoteci. Dodao je da mu je tog dana J. dao jednu kesu, a kada su izašli van KC kako bi pogledali šta je u kesi, vidio je da mu je J. donio jod, zavoje, rukavice i druge medicinske stvari koje mu nijesu potrebne, na šta mu je on rekao da mu to ne treba, a J. mu je odgovorio da to ponese u mesaru, gdje radi, pa će mu drugi dan donijeti to što je tražio. Okrivljeni je dalje naveo da mu je J. tražio dva eura i cigaretu, na šta mu je on odgovorio da nema ni jedno ni drugo, a to je uradio sa razloga jer je imao u kutiji od cigareta jedan "džoint" i nije htio da ga vidi J., jer je znao da je J. loš čovjek i da ga može odati. Nakon toga krenuo je put kuće, prošao pored medicinske škole, a zatim pored Američke ambasade, kada se ispred njega stvorio policijski "Golf", u kom trenutku je on bio i zbunjen, jer nije znao o čemu se radi, nakon čega su mu se inspektori predstavili, pretresli ga i našli kod njega kutiju cigareta u kojoj je bio jedan "džoint" marihuane, koji je on kupio od njemu nepoznatog lica za ličnu upotrebu, a nakon čega je priveden u policiju gdje je saslušavan. Istakao je da nikakvu drogu, nikakav "džoint" nije dao Z., niti toga dana, niti ikada u životu, niti mu je dao kakav zamotuljak i marihuanu. </span>
</p>
<p class="p4">
<span>Na glavnom pretresu okrivljeni je izjavio da je predmetnog dana u ulazu zgrade u kojoj je živio na S. A., pronašao u foliji zamotanu marihuanu, a radilo se o dvije zamotane cigarete marihuane. Naveo je da je to stavio u džep, jer je pretpostavljao da to koristi J. Z., kojeg je upoznao preko brata. Dalje je naveo je da je istog dana pošao najprije do mesare gdje radi, a potom je pošao do Junčaja u bolnicu da uzme jod, alkohol, rukavice i kateter koji mu je J. donosio za majku, dok su mu jod, alkohol i rukavice trebali za mesaru. Takodje je naveo da mu je Junčaj prije ovog dogadjaja iz tri - četiri puta to donosio. Pojasnio je da je ispred Kliničkog centra dao J. taj zamotuljak od folije, koji je prethodno zalijepio bolničkim ljepilom, a J. je njemu dao jod i rukavice, kateter i hidrogen. Dalje je naveo i da je to uradio pred svima, da se nije krio, kao i da su tu bili u "Golfu" i inspektori. Naveo je da je nakon toga pošao put mesare, kada je zaustavljen od strane policije kod Američke ambasade koja kod njega nije pronašla ništa izuzev običnih cigareta. Zatim je izjavio da je nakon toga priveden u policiju. Na kraju je dodao da je do prije tri godine bio uživalac marihuane. Takodje je izjavio da u periodu stavljenom mu na teret optužnim aktom nije bio korisnik nikakve opojne droge, pa ni marihuane.</span>
</p>
<p class="p4">
<span>Pojašnjavajući razlike u kazivanjima iz prethodnog postupka i sa glavnog pretresa okrivljeni je izjavio da je istina to što je izjavio pred Sudom na glavnom pretresu, s tim što je napomenuo da je prvi dio izjave date pred ODT-om tačan, tj. da je u KC pošao kako bi dao krv svojoj komšinici; te da je u cijelom drugom dijelu njegov iskaz dat pred ODT-om netačan. Istakao je i da ne zna zašto je ranije dao takav iskaz i da je malteretiran od strane policije.</span>
</p>
<p class="p4"></p>
<p class="p4">
<span>U završnoj riječi okrivljeni je izjavio da ostaje pri svemu što je izjavio na glavnom pretresu pred sudom i dodao da nije prodavac marihuane i nije konzument iste; i istakao da je predmetnom prilikom samo htio da časti Junčaja, jer da je mislio da mu je proda ne bi je prodavao pred policijom na javnom mjestu. Takodje je naveo da je prvi put pred Sudom jer je do sada neosudjivan i  izjavio da se kaje zbog učinjenog.</span>
</p>
<p class="p4"></p>
<p class="p4">
<span>U dokaznom postupku Sud je: saslušao svjedoka J. Z., pročitao potvrdu UP Odsjek za droge Ku. br. 458/2012 od 31.05.2012 godine o privremeno oduzetim predmetima od J. Z., pročitao zapisnik UP PJ Podgorica Ku.br. 458/2012 od 31.05.2013 godine o pretresanju lica T. M., pročitao potvrdu UP PJ Podgorica Ku. br. 458/2012 od 31.05.2012 godine o privremeno oduzetim predmetima od T. M., pročitao izvještaj o analizi br. 2335/12, pročitao izvod iz KE za okrivljenog izdat od UP PJ Podgorica pod br. 29-245/12-20170/2-3288 od 14.08.2012 godine.</span>
</p>
<p class="p4"></p>
<p class="p4">
<span>Nakon provedenog dokaznog postupka, ocjenom navoda, kako optužbe, tako i odbrane, te svih provedenih dokaza i pojedinačno i u njihovoj medjusobnoj povezanosti, Ovaj sud je našao da je okrivljeni izvršio krivično djelo stavljeno mu optužnim predlogom na teret i to na način, mjesto i vrijeme kako je to predstavljeno izrekom presude, sa kojih razloga ga je oglasio krivim i izrekao mu sankciju kao u dispozitivu.</span>
</p>
<p class="p4"></p>
<p class="p4">
<span>Svjedok J. Z. je i u prethodnom postupku, kao i na glavnom pretresu, izjavio da T. M. poznaje još od kad radi u mesari "J." kod M. P., a takodje mu dobro poznaje i oca. Naveo je dalje da je dana 31.05.2012 godine, oko 11,00 časova kod njega na posao u Klinički Centar CG na informacije došao T. M. da ga traži jer su se bili dogovorili da mu J. donese kese za kateter, hirurške rukavice i flaster jer je to bilo potrebno T. za majku koja je bolesna jer ima gangrenu na stopalu. Dalje je naveo, kako ga T. nije našao na poslu jer je bio za doručak preko puta Kliničkog Centra, i u povratku iz prodavnice T. ga je sreo ispred taksi stajališta preko puta Kliničkog Centra. Pojasnio je da je on tada T. rekao da ga sačeka tu da mu donese kesu sa medicinskim materijalom, što je i učinio, a onda ga je T. častio paklicu "vutre"- marihuane, od koje bi se, po njegovom mišljenju, mogla napraviti dva "džointa". Takodje je naveo da su blizu njih bila četiri policijska inspektora koja su ga pozvala da dodje i on je pošao do njih, a zatim su mu tražili da preda to što mu je dao T., i onda su  inspektori utvrdili da se radi o marihuani i odveli su ga u Upravu policije na informativni razgovor. Dalje je pojasnio da je kesu sa medicinskim materijalom koju je predao T. donio od kuće jer i njegova majka ima gangrenu, pa joj taj materijal on nabavlja na recept. Takodje je pojasnio i da kada je ovu kesu predao T., isti je u kesu u kojoj je on držao doručak ubacio zamotuljak i rekao mu "iznenadićeš se". J. je dodao da je on odmah izvadio zamotuljak iz kese i vidio da se radi o marihuani i zahvalio se T.u, a zatim mu je policija našla ovaj zamotuljak nakon, možda nekih deset sekundi, u lijevoj ruci.</span>
</p>
<p class="p4"></p>
<p class="p4">
<span>Cijeneći iskaz ovog svjedoka, Sud je, nalazeći da je isti istinit, jasan i u svemu saglastan ostalim provedenim dokazima, istom poklonio svoju punu vjeru. </span>
</p>
<p class="p4"></p>
<p class="p4">
<span>Iz zapisnika o pretresanju lica T. M. Uprave policije Ku.br. 458/2012 od 31.05.2012 godne konstatovano je da su ovlašćeni policijski službenici u svemu u skladu sa ZKP-om izvršili pretresanje lica T. M., sa podacima kao u izreci presude, i kod istog našli i privremeno oduzeli u jednoj PVC kesi sa natpisom "Sport Vision" jednu bocu povidon joda od 500ml, više pakovanja hirurških rukavica, tri šira pakovanja medicinskog zavoja, jedno pakovanje flastera, a daljim pretresom u kutiji od cigareta "Sobrani" pronadjen je jedan ručno pravljeni zamotuljak u obliku cigarete sa sadržajem tamno zelene materije biljnog porijekla za koju su pretpostavili da se radi o opojnoj drogi marihuani; dok je u lijevom džepu trenerke pronadjen mobilni telefon marke "Samsung". Pretres je izvršen dana 31.05.2012 godine, završen u 11,35 časova, i potpisan od strane pretresenog lica T. M. i potpisan od strane ovlašćenih policijskih službenika. </span>
</p>
<p class="p4"></p>
<p class="p4">
<span>Iz potvrde UP Odsjek za droge Ku. br. 458/12 od 31.05.2012 godine o privremeno oduzetim predmetima od J. Z. konstatovano je da je od istog oduzet jedan zamotuljak napravljen od medicinske gaze i medicinskog flastera u kojem se nalazio zamotuljak od novinskog papira sa sadržajem u istom tamno zelene boje biljne materije za koju se pretpostavilo da je opojna droga "marihuana". </span>
</p>
<p class="p4"></p>
<p class="p4">
<span>Iz potvrde UP PJ Podgorica Ku.br. 458/2012 od 31.05.2012 godine o privremeno oduzetim predmetima od T. M. konstatovano je da je od istog oduzet jedan ručno pravljeni zamotuljak u obliku cigarete u kome se nalazi tamno zelena biljna materija za koju se pretpostavilo da je opojna droga "marihuana" (džoint) u kutiji cigareta marke "Sobrani". Takodje je oduzeta i 1 (jedna) boca povidon joda od 500 ml; više pakovanja hirurških rukavica; 3 (tri) šira pakovanja medicinskog zavoja; 1 (jedno) pakovanje flastera, kao i jedan mobilni telefon marke "Samsung", model E 1050 sa karticom "Telenor" sa brojem +38269289211.</span>
</p>
<p class="p4"></p>
<p class="p4">
<span>Iz izvještaja o analizi br. 2335/12 konstatovano je da je na analizu dostavljeno: jedan ručno pravljeni zamotuljak papira obmotan papirnom maramicom i oblijepljen medicinskim flasterom, sa sadržajem sasušene biljne materije, tamno zelene boje, karakterističnog opojnog mirisa, neto mase m= 2,53g.  Detaljnim makroskopskim i mikroskopskim pregledom, a na osnovu morfološkog izgleda iste utvrdjeno je prisustvo Cannabis sativa iz familije Canabaceae, dok je hemijskom analizom utvrdjeno da navedena biljna materija sadrži tetrahidrokanabinol THC.</span>
</p>
<p class="p4">
<span>Takodje je na analizu dostavljena i jedna kutija cigareta "Sobranie" u kojoj se nalazilo: jedna ručno pravljena cigareta, sa sadržajem sasušene biljne materije, tamno zelene boje i boje ćilibara, karakterističnog opojnog mirisa, neto mase m= 0,94g; kao i 6 (šest) cigareta, sa sadržajem sasušene biljne materije, boje ćilibara. Makroskopskom i mikroskopskom analizom ručno pravljene cigarete  utvrdjeno je prisustvo Cannabis sativa iz familije Canabaceae, dok je hemijskom analizom utvrdjeno da navedena biljna materija sadrži tetrahidrokanabinol THC.</span>
</p>
<p class="p4">
<span>Analizom 6 (šest) cigareta utvrdjeno je prisustvo duvana.</span>
</p>
<p class="p4"></p>
<p class="p4">
<span>Sud je izvještaj o analizi prihvatio kao stručan, jasan i zasnovan na pravilima struke, te ga je stoga u potpunosti prihvatio.</span>
</p>
<p class="p4"></p>
<p class="p4">
<span>Iz izvoda KE na ime okrivljenog izdatog od UP PJ Podgorica pod br. 29-245/12-20170/2-3288 od 14.08.2012 godine utvrdjeno je da okrivljeni nije ranije osuđivan.</span>
</p>
<p class="p4"></p>
<p class="p4">
<span>Krivično djelo omogućavanje uživanja opojnih droga iz čl. 301 st. 1 KZ-a čini onaj ko drugog navodi na uživanje opojne droge ili mu daje opojnu drogu da je uživa on ili drugo lice ili stavi na raspolaganje prostorije radi uživanja opojne droge ili na drugi način omogućuje drugom da uživa opojnu drogu. </span>
</p>
<p class="p4"></p>
<p class="p4">
<span>Dakle, iz svih dokaza provedenih u ovom postupku,  posebno iz svjedočkog iskaza J.j Z., te zapisnika UP PJ Podgorica o pretresanju lica, iz dvije potvrde UP PJ Podgorica o oduzetim predmetima od J. Z. i T. M., te i izvještaja o analizi br. 2335/12, koji dokazi su u svemu potkrijepljeni i navodima odbrane okrivljenog koju je dao na glavnom pretresu, gdje je priznao izvršenje krivičnog djela stavljenog mu na teret, Ovaj sud je nesumnjivo utvrdio da je okrivljeni T. M. tog 31.05.2012. godine oko 11,00 časova, u Podgorici, ispred Kliničkog centra, marihuanu - supstancu koja je Rješenjem o utvrdjivanju opojnih droga (Službeni list br. 44/02 SRJ) proglašena za opojnu drogu, dao da uživa J. Z., na način što mu je poklonio paklicu - zamotuljak marihuane kako bi je konzumirao pušenjem. </span>
</p>
<p class="p4"></p>
<p class="p4">
<span>U takvim naprijed utvrdjenim radnjama okrivljenog su se, po nalaženju Ovog suda, ostvarila sva bitna obilježja bića krivičnog djela omogućavanje uživanja opojnih droga iz čl.301 st.1 Krivičnog zakonika, u odnosu na koje djelo je okrivljeni, po mišljenju Ovog suda, postupao sa direktnim umišljajem, tj. bio je svjestan svog djela i htio je njegovo izvršenje.</span>
</p>
<p class="p4"></p>
<p class="p4">
<span>Sud je cijenio i navode odbrane okrivljenog, date u prethodnom postupku, gdje je isti negirao izvršenje predmetnog krivičnog djela, navodeći da predmetnog dana ništa nije dao J. Z., upravo zato što je znao da je isti "loš čovjek" i da ga može "odati", pa je takve navode koje je okrivljeni obrazložio, a nakon upozorenja na razlike sa kazivanjima na glavnom pretresu time da ne zna zašto je tako izjavio ranije, te da je bio maltretiran u policiji, pripisao jedino i isključivo njegovom pokušaju izbjegavanja krivične odgovornosti u toj prvoj fazi postupka, kada je još uvijek bio vodjen mišlju da će moći izbjeći odgovornost za učinjeno, pa je odbacio kao irelevantnu. </span>
</p>
<p class="p4"></p>
<p class="p4">
<span>Odlučujući o krvičnoj sankciji, Sud je cijenio sve okolnosti predvidjene čl. 42 KZ-a, pa je u odsustvu otežavajućih okolnosti kao olakšavajuće okolnosti na strani okrivljenog cijenio je njegove lične i imovinske prilike, to da je oženjen, otac jednog djeteta, priznanje izvršenja krivičnog djela na glavnom pretresu, kojim je doprinio brzom i efikasnom okončanju krivičnog postupka, a posebno raniju neosudjivanost, što ukazuje da se radi o osobi koja nije sklona kriminogenom ponašanju, a koje olakšavajuće okolnosti je Sud u svom zbiru cijenio kao osobito olakšavajuće, pa je primjenom odredbi čl. 45 i 46 KZ-a, okrivljenog osudio na kaznu zatvora  ispod zakonom propisanog minimuma, u trajanju od 30 (trideset) dana. Sud je mišljenja da će se upravo ovom kaznom zatvora u svemu ostvariti svrha kažnjavanja, a u okviru opšte svrhe izricanja krivičnih sankcija iz čl. 4 st. 2 KZ-a, te da će se njom u svemu uticati na okrivljenog, da ubuduće ne vrši krivična djela; te da bi svaka duža zatvorska kazna bila sankcija ne samo za okrivljenog, već i za njegovo dijete. </span>
</p>
<p class="p4"></p>
<p class="p4">
<span>Odluku o troškovima krivičnog postupka Sud je donio primjenom odredbi čl. 226, 227 i 229 KZ-a, a isti se odnose na sudski paušal u iznosu od 50,00 eura, a koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu naprijed navedenog, a shodno čl. 374 ZKP-a, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>                                                         OSNOVNI SUD U PODGORICI</span>
</p>
<p class="p5">
<span>                                                           Dana, 12.04.2013 godine</span>
</p>
<p class="p5"></p>
<p class="p5"></p>
<p class="p5">
<span>         Zapisničar                                                                                              Sudija</span>
</p>
<p class="p5">
<span>Valentina Vukašinović,s.r.                                             Larisa Mijušković - Stamatović,s.r.</span>
</p>
<p class="p5"></p>
<p class="p5"></p>
<p class="p6">
<span>PRAVNA POUKA : </span>
</p>
<p class="p6">
<span>Protiv ove presude može se izjaviti</span>
</p>
<p class="p6">
<span>žalba u roku od 8 (osam) dana od</span>
</p>
<p class="p6">
<span>dana prijema pismenog otpravka iste </span>
</p>
<p class="p6">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p4">
<span>                                                   ZTO: Valentina Vukašinović</span>
</p>
<p class="p4"></p>
<p class="p7"></p>
<p class="p5"></p>
<p class="p5"></p>
<p class="p4"></p>
<p class="p8"></p>
<p class="p8"></p>
<p class="p8"></p>


</body>
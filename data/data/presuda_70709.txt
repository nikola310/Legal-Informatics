<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{color:black;font-variant:small-caps;}
.s5{font-style:italic;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:13pt;}
.p11{text-indent:0.16666667in;margin-left:0.26041666in;margin-right:0.26041666in;text-align:justify;hyphenate:auto;font-family:Arial;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 181/11</span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p2"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">S. M.</span><span>, zbog krivičnog djela lažno prijavljivanje iz čl. 388. st.1 Krivičnog zakonika,  po optužnom predlogu Osnovnog državnog tužioca u Baru Kt.br. 240/11 od 04.06.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A. i branioca okrivljenog po službenoj dužnosti adv. M. D., u odsustvu okrivljenog, dana 22.12.2011. godine, donio je i javno objavio:</span>
</p>
<p class="p2"></p>
<p class="p2"></p>
<p class="p6">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p5">
<span>Okrivljeni </span><span class="s1">S. M.</span><span class="s2">, </span><span class="s3">JMBG ...., od oca Lj. i majke D. rođene K., rođen ... godine u N., sa prebivalištem u G. H., sa boravištem u</span><span class="s4"> </span><span class="s3">B. kod Ž. s. - (kuća P. P.),</span>
</p>
<p class="p5"></p>
<p class="p2"></p>
<p class="p6">
<span class="s1">K r i v   j e:</span>
</p>
<p class="p6"></p>
<p class="p7"></p>
<p class="p7">
<span>Što je:</span>
</p>
<p class="p8">
<span>		</span>
</p>
<p class="p5">
<span class="s3">Dana 25.03.2011. godine u prostorijama UP PJ Bar prijavio B. D. iz B. da mu je dao na uživanje opojnu drogu - džoint </span><span class="s5">- </span><span class="s3">Cannabis sativa L - supstancu proglašenu za opojnu drogu rješenjem o utvrđivanju opojnih droga (Sl. List. SRJ 44/02), te da je na taj način izvršio krivično djelo - omogućavanje uživanja opojnih droga iz čl. 301 st. 1 KZ, za koje djelo se goni po službenoj dužnosti i time izazvao pokretanje krivičnog postupka protiv B. D. pred Osnovnim sudom u Baru u predmetu KI br. 36/11 zbog navedenog krivičnog djela, i ako je znao da on nije učinilac tog djela,</span>
</p>
<p class="p2"></p>
<p class="p8">
<span>	- čime je učinio krivično djelo – </span><span class="s1">lažno prijavljivanje iz čl. 388 st.1</span><span> </span><span class="s1">Krivičnog zakonika,</span><span> </span>
</p>
<p class="p2"></p>
<p class="p9">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p2">
<span>      </span>
</p>
<p class="p2"></p>
<p class="p4">
<span class="s1">     USLOVNU OSUDU</span>
</p>
<p class="p4"></p>
<p class="p2">
<span>        </span>
</p>
<p class="p8">
<span>           Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p class="p2"></p>
<p class="p8">
<span>	Okrivljeni je dužna da plati troškove krivičnog postupka u iznosu od 150,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p2"></p>
<p class="p10">
<span class="s1">       O b r a z l o ž e nj e</span>
</p>
<p class="p10"></p>
<p class="p10"></p>
<p class="p5">
<span>Optužnim predlogom Osnovnog državnog  tužioca u Baru Kt.br. 240/11 od 04.06.2011. godine, okrivljenom je stavljeno na teret da je učinio krivično djelo bliže opisano u izreci presude.		</span>
</p>
<p class="p5"></p>
<p class="p5">
<span class="s3">Glavni pretres je održan u odsustvu okrivljenog na osnovu rješenja Kv broj 353/11 od 21.11.2011. godine. </span>
</p>
<p class="p5">
<span> </span>
</p>
<p class="p5">
<span>Okrivljeni nije saslušan na glavnom pretresu.</span>
</p>
<p class="p5"></p>
<p class="p8">
<span>	U dokaznom postupku izvršen je uvid u </span><span class="s3">spise predmeta Ki br. 36/11 okrivljenog B. D., pročitani su : zapisnik o obavještenju prikupljen od građanina UP PJ Bar KU 132/11 od 25.03.2011. godine, zapisnik o saslušanju svjedoka pred Osnovnim sudom u Baru u predmetu Ki 36/11 od strane S. M., izvod iz kaznene evidencije na ime okrivljenog MUP Niš br.235-2/3113/11 od 29.07.2011. godine. </span>
</p>
<p class="p5"></p>
<p class="p8">
<span>	Uvidom u spise predmeta </span><span class="s3">Ki br. 36/11 okrivljenog B. D. utvrđeno je da je krivični postupak vođen protiv B. D., zbog krivičnog djela omogućavanje uživanja opojnih droga iz čl. 301 st.1 KZ. Presudom od 14.12.2011. godine okrivljeni je oglašen krivim da je dao na uživanje opojnu drogu M.D., izrečena mu je </span><span>uslovna osuda kojom mu se utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo i mjera bezbjednosti oduzimanja 0,36 opojne droge Cannabis sativa L.</span>
</p>
<p class="p5"></p>
<p class="p5">
<span class="s3">Iz zapisnika o obavještenju prikupljenom od građanina UP PJ Bar KU 132/11 od 25.03.2011. godine utvrđeno je da je okrivljeni izjavio : Opojnu drogu marihuanu sam probao prije tri godine i od tada je povremeno konzumiram. Poslednji put sam opojnu drogu marihuanu konzumirao pri nekih 4-5 dana u stanu kod D. B. Negdje oko 22.00 časova B. D. me je pozvao na moj broj tel ..-., sa njegovog broja telefona ... i rekao da dođem kod njega u stan koji se nalazi u zgradama P.. Kada sam došao kod D. primjetio sam da se na stolu koji se nalazi u dnevnom boravku nalazio savijeni džoint. Poslije par minuta D. je zapalio džoint ponudio ga zajedno smo ispušili džoint na način što bi D. povukao jedan, dva dima, pa ja. Kod D. sam pušio marihuanu još nekih 10 puta prije toga u toku 2011. godine. U nekoliko navrata sa nama je bio i M.D.. D. B. je najčešće džoint držao u kutiji od cigara «Drina», svaki put bi ga izvadio iz kutije zapalio ga i ponudio nas. Nikada D. B. nisam davao bilo kakvu novčanu naknadu za marihuanu, već sam istu konzumirao zajedno sa njim.</span>
</p>
<p class="p5"></p>
<p class="p5">
<span>Iz zapisnika o saslušanju svjedoka pred Osnovnim sudom u Baru u predmetu Ki 36/11 od strane S. M. utvrđeno je da je okrivljeni izjavio da živi u Baru možda nekih pet šest godina i B. D. zna možda nekih godinu dana. U periodu koji je naveden u zahtjevu, on i D. su se gledali dosta često. U tom periodu znao je dosta puta da ode kod njega u stan koji se nalazi u zgradama P.. Međutim on sa D. nikada nije koristio marihuanu. Inače on je marihuanu probao možda par puta u srednjoj školi, dok za taj period koji se nalazi u Baru, on nikada nije koristio marihuanu. On M. D. poznaje preko B. D. i istina je da je on bio sa njima u kući B.D. nekoliko puta, ali nikada u njegovom prisustvu niko od pomenutih lica nije koristio marihuanu. Na pitanje suda zašto se iskaz u svemu razlikuje od iskaza koji je dao pred Upravom policije, odgovorio je da od kada je došao u policiju, odmah je inspektorima rekao da apsolutno ne zna ništa i da nema nikakve veze sa tim. Kada im je to saopštio, jedan od inspektora mu je rekao da sve ispriča ili će u protivnom biti zadržan 48 sati. On se uplašio i ispričao je sve ono što mu je on rekao da ispriča. On je zapisnik potpisao jer je se uplašio da ga ne zadrže.</span>
</p>
<p class="p8"></p>
<p class="p5">
<span class="s3">Iz izvoda iz kaznene evidencije na ime okrivljenog MUP Niš br.235-2/3113/11 od 29.07.2011. godine utvrđeno je da okrivljeni nije osuđivan.  </span>
</p>
<p class="p5"></p>
<p class="p5">
<span class="s3">Ocjenom izvedenih dokaza utvrđeno je da je okrivljeni učinio krivično djelo za koje je optužen. Okrivljeni je dana 23.05.2011. godine saslušan u svojstvu građanina, od strane Uprave policije PJ Bar kojom prilikom je izjavio da mu je B. D. dao na uživanje opojnu drogu Cannabis sativa L - supstancu koja je proglašena za opojnu drogu, čime je izazvao pokretanje krivičnog postupka protiv B. D. pred Osnovnim sudom u Baru.  </span>
</p>
<p class="p5"></p>
<p class="p5">
<span class="s3">Okrivljeni je dao obavještenje policiji i ako je znao da B. D. nije učinio krivično djelo, što je rezultiralo pokretanjem krivičnog postupka u predmetu Ki broj 36/11, jer je u svojstvu svjedoka u tom postupku protiv B. D. izjavio da </span><span>sa D.om nikada nije koristio marihuanu, da je sa M. D.om bio u kući B. D. nekoliko puta, ali nikada u njegovom prisustvu niko od pomenutih lica nije koristio marihuanu.</span>
</p>
<p class="p5"></p>
<p class="p5">
<span class="s3">Vrhovni sud Crne Gore u presudi Kzz broj 13/09 od 02.11.2009. godine zauzeo je stav da i u situaciji kada jedno lice koje se saslušava u svojstvu građanina u policiji drugo lice pomene kao izvršioca krivičnog djela u takvoj situaciji ima elemenata krivičnog djela lažno prijavljivanje, odnosno da kada građanin na osnovu čl. 230 i 231 ZKP-a dobrovoljno da obavještenje policiji da je drogu dobio od drugog lica i time izazove pokretanje krivičnog postupka pred sudom iako je svjestan da to lice nije učinilac u njegovim radnjama se stiču obilježja krivičnog djela lažno prijavljivanje.</span>
</p>
<p class="p5"></p>
<p class="p5">
<span class="s3">Identičan stav zauzeo je i Vrhovni sud Srbije u presudi </span><span>Kž. I 1319/88 od 7. 04.1989. godine u kojoj je u bitnom navedeno da pod prijavom u smislu krivičnog djela lažnog prijavljivanja, pored krivične prijave, podrazumijeva se i usmeno ili pismeno označavanje određenog lica kao učinioca krivičnog djela za koje se goni po službenoj dužnosti dato u vidu obavještenja na traženje organa unutrašnjih poslova u smislu člana 151. stav 2, (tada važećeg) ZKP.</span>
</p>
<p class="p8"></p>
<p class="p8">
<span>	Imajući u vidu navedene pravne stavove, koje prihvata i ovaj sud, utvrđeno je da je okrivljeni učinio krivično djelo na način predstavljen u dispozitivu, postupajući </span><span class="s3">sa direktnim umišljajem, jer su bio svjestan da protiv B. D. podnosi lažnu prijavu o izvršenju krivičnog djela. </span>
</p>
<p class="p8"></p>
<p class="p8">
<span class="s3">	Sud je precizirao optužni predlog u pogledu imena okrivljenog, jer je iz izvedenih dokaza utvrđeno da je njegovo ime M., a ne M. Ocijenjeno je da se navedenim preciziranjem ne narušava identitet optužnog predloga i presude.</span>
</p>
<p class="p8">
<span class="s3">  </span>
</p>
<p class="p5">
<span class="s3">Odlučujući se za krivičnu sankciju za okrivljenog sud je cijenio sve olakšavajuće i otežavajuće okolnosti u smislu čl. 42 Krivičnog zakonika. Od olakšavajućih okolnosti sud je cijenio da je okrivljeni mlad čovjek i da do sada nije osuđivan, dok otežavajućih okolnosti nije bilo. Ocijenjeno je da prema okrivljenom nije potrebno izricanje efektivne kazne zatvora, da će se i uslovnom osudom postići svrha njenog izricanja kojom će se uticati na okrivljenog da ubuduće ne čini krivična djela. </span>
</p>
<p class="p11">
<span> </span>
</p>
<p class="p5">
<span>Odluka o troškovima krivičnog postupka zasniva se na odredbi čl. 202.  ZKP, a ista se odnosi na troškove branioca po službenoj dužnosti M. D. u iznosu od 75,00 € i troškove rada suda koji su određeni prema složenosti postupka, trajanju i imovinskim prilikama okrivljenog. </span>
</p>
<p class="p2"></p>
<p class="p7">
<span>Sa izloženog odlučeno je kao u izreci presude.</span>
</p>
<p class="p2"></p>
<p class="p2">
<span class="s1">				OSNOVNI SUD U BARU</span>
</p>
<p class="p2">
<span class="s1">				 Dana 22.12.2011. godine</span>
</p>
<p class="p2"></p>
<p class="p2"></p>
<p class="p2">
<span class="s1">ZAPISNIČAR,							S U D I J A,</span>
</p>
<p class="p2">
<span class="s1">M. M.						    G. Š.</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span><span>Protiv ove presude može</span>
</p>
<p class="p2">
<span>se izjaviti žalba Višem sudu u Podgorici u roku</span>
</p>
<p class="p2">
<span>od 8 dana od dana prijema pismenog otpravka</span>
</p>
<p class="p2">
<span>a preko ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>DNA- 1 x ODT</span>
</p>
<p class="p2">
<span>1 x okrivljenom preko oglasne table.</span>
</p>
<p class="p2">
<span>1 x braniocu M. D.</span>
</p>
<p class="p2">
<span>1 x spisi </span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p3"></p>


</body>
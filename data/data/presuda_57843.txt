<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-indent:0.37430555in;margin-right:-0.56666666in;text-align:justify;hyphenate:auto;font-family:Arial;font-size:12pt;}
.p11{text-indent:0.375in;margin-right:-0.3986111in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{font-style:italic;}
.s3{font-weight:bold;font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br.K. 82/08</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span>U    I M E   C R N E   G O R E</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Aleksandre Martinović, kao zapisničara, u krivičnom predmetu okr.V. D. ,sa poslednjim poznatim boravištem u Cetinju,zbog kradje iz čl. 239 st.1 KZ-a,  po optužnom predlogu Osnovnog državnog tužioca u Cetinju,  Kt.br.264/07 od 12.03.2008. godine, nakon održanog glavnog i javnog pretresa dana 31.07. 2013.god. u prisustvu savjetnika ODT Dj.M., branioca okrivljenog  V. D. po službenoj dužnosti ,Đ. S.,adv.iz Cetinja i ovlašćenog predstavnika oštećene E. Cetinje A. R., donio je  dana 02.08.2013. godine i javno objavio ovu</span>
</p>
<p class="p6"></p>
<p class="p6"></p>
<p class="p3">
<span>P R E S U D U</span>
</p>
<p class="p3"></p>
<p class="p7"></p>
<p class="p7"></p>
<p class="p4">
<span>Okrivljeni V. D. iz Cetinja,sa poslednjim poznatim boravištem u Cetinju,ul.“Lovćenska“ b.b.</span>
</p>
<p class="p4"></p>
<p class="p4">
<span>                                                         Kriv je </span>
</p>
<p class="p4"></p>
<p class="p4">
<span>Zato što je :</span>
</p>
<p class="p4"></p>
<p class="p4"></p>
<p class="p5">
<span>Dana 03.09.2007.godine u svojoj porodičnoj kući ,lociranoj u ulici „Lovćenskoj“b.b.u Cetinju , i ako svjestan da je pribavljanje protivpravne imovinske koristi u iznosu od preko 150,00 eura zabranjeno voljno,protivpravno oduzeo i prisvojio električnu energiju ,vlasništvo oštećene „E. Crne Gore“AD Nikšić –E. Cetinje u količini od 37 KW/h ,ukupne novčane vrijednosti od 1,88 eura,na način što je skinuo poklopac i raskačio naponski most na električnom brojilu marke „Iskra“ br.4838048,tako da se utrošena električna energija nije mogla registrovati na navedenom brojilu</span>
</p>
<p class="p5"></p>
<p class="p8">
<span>-Čime je izvršio krivično djelo krađa iz čl.239.st.1.Krivičnog zakonika.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229,239 i 374 ZKP-a izriče</span>
</p>
<p class="p8"></p>
<p class="p3">
<span>U S L O V N U    O S U D U</span>
</p>
<p class="p9"></p>
<p class="p5">
<span>Kojom okrivljenom utvrđuje kaznu zatvora u trajanju od 30 dana i istovremeno određuje da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p5"></p>
<p class="p5">
<span>Dužan je okrivljeni da na ime troškova krivičnog postupka uplati iznos od 119,00 eura, te na ime paušala iznos od 30,00 eura ,u korist budžeta Crne Gore u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Oštećenoj E. Crne Gore ED Cetinje se dosuđuje imovinskopravni zahtjev u iznosu od 1,88 eura koji je okrivljeni dužan platiti u roku od 15 dana po pravosnažnosti presude ,dok se za višak upućuje na redovnu parnicu.</span>
</p>
<p class="p8"></p>
<p class="p8">
<span>                              O b r  a z l o ž e nj e </span>
</p>
<p class="p8"></p>
<p class="p8"></p>
<p class="p5">
<span>Osnovni Državni Tužilac u Cetinju,podnijetim Optužnim predlogom Kt.br.264/07od 12.03.2008.godine okrivljenom V. D. stavio je na teret izvršenje krivičnog djela krađa iz čl.239.st.1.Krivičnog zakonika.</span>
</p>
<p class="p5">
<span>U završnoj riječi na glavnom pretresu zastupnik optužbe  je uz manje činjenične izmjene  ostao pri podnijetom Optužnom predlogu i predložio sudu da okrivljenog oglasi krivim i osudi po zakonu.</span>
</p>
<p class="p8"></p>
<p class="p8">
<span>Odbrana okrivljenog V. D. je izostala.</span>
</p>
<p class="p8"></p>
<p class="p8">
<span>Istom je shodno Rješenju krivičnog vijeće ovog suda Kv.br.54/13 sudjeno u odsustvu za krivično djelo koje mu je stavljeno na teret.</span>
</p>
<p class="p8"></p>
<p class="p10">
<span>Branilac okrivljenog Đ. S. ,adv.iz Cetinja je navela da je u konkretnom slučaju nastupila zastarelost krivičnog gonjenja u toku krivičnog postupka, te shodno čl. 124 tačka 6 Krivičnog zakonika krivično gonjenje se ne može preduzeti kad proteknu tri godine od izvršenja krivičnog djela za koje se po zakonu može izreći kazna zatvora preko jedne godine. No kako u optužnom predlogu to stoji i sa današnjim izmjenama nakon razmatranja spisa nijesam mogla potkrijepiti te dokaze da je krivično djelo uradjeno i ako je uradjeno baš u tom periodu.  Iz spisa se zaključuje, a po navodima MUP-a Cetinje i saslušanog V. P. na zapisniku od 02.03.2009.godine kod ovog suda  da okrivljeni povremeno boravi u L. ulici bb u Cetinju, a u stanu kuće koja ima više izdvojenih stambenih jedinica, a od kojih je jedna okrivljenog. Ako ne boravi u Cetinju, stan je zaključan ,te se postavlja pitanje kako je stanje na brojilu u vremenskom periodu na koji glasi optužni predlog moglo biti očitano i kod koga se nalazio ključ u vrijeme očitavanja. Zbog ovog smatram da je nužno bilo ponovo saslušati V. P., a zbog njegove izjave na zapisnik od 02.03.2009.godine ,te rasčistiti da li svaka stambena jedinica porodične stambene zgrade u L. ulici bb ima strujomjer u svom stanu, a ovo utvrditi preko radnika E. zaduženih za očitavanje u ovom dijelu naselja u L. ulici bb, što će biti od uticaju po pitanju zastare koja je evidentno nastupila, a i provjerom njegove službene evidencije iz tog perioda.Okrivljeni, kako u spisima stoji  je nastanjen u Z. ul. A. P. br. 4, gdje je u to vrijeme radio i možda još uvijek radi i vrlo je čudno da nadležni organi to do sada nijesu mogli utvrditi, jer iz spisa proizilazi da je nedostupan. On se za vrijeme svog boravka u Cetinju svakako morao prijavljivati MUP-u, pa je i taj podatak mogao biti provjeren, a pogotovo za toliko vremenski period u kom vremenu je izvršeno krivično djelo. Ove navode sam iznijela jer sve ovo upućuje na nedostatak dokaza vezano za odgovornost za krivično djelo koje mu se stavlja na teret. S toga konačno predlažem da sud u ovom slučaju donese odluku kojom se optužba odbija shodno čl. 372 st.3 Krivičnog zakonika, jer u toku krivičnog postupka nastupila je zastarelost krivičnog gonjenja po proteku tri godine od izvršenja krivičnog djela, za koje se po zakonu može izreći kazna zatvora preko jedne godine ( Bilten Vrhovnog suda CG od 2008.godine presuda Vrhovnog suda Kzz. br. 6/2008 od 07.05.2008.godine), a konačno nije ni dokazano da je izvršeno krivično djelo za koje je optužen.</span>
</p>
<p class="p10">
<span>Stoga ako ne dolazi u obzir odbijanje optužbe zbog zastarelosti dolazi u obzir primjena čl. 373 ZKP-a, za donošenje presude kojom se optuženi oslobadja od optužbe, jer nije u toku postupka dokazano da je učinio krivično djelo za koje je optužen.</span>
</p>
<p class="p8"></p>
<p class="p8"></p>
<p class="p5">
<span>Sud je radi razrješenja predmetne krivičnopravne stvari  u dokaznom postupku proveo sledeće dokaze:saslušao ovlašćenog predstavnika oštećene ED Cetinje A. R.,pročitao iskaz svjedoka R. P.,dat na zapisniku od 11.02.2008.godine,pročitao zapisnik o kontroli mjernog mjesta sačinjen od strane ovlašćenih radnika „E. Crne Gore“ AD Nikšić ED Cetinje od 03.09.2007.godine ,račun  „E. Crne Gore“ AD Nikšić ED Cetinje, br.N-100684 od 03.09.2007.godine ,nalaz i mišljenje sudskog vještaka ekonomsko finansijske struke dipl. ecc. M. S. Kri. br. 260/07 od 19.11.2007.godine .</span>
</p>
<p class="p5"></p>
<p class="p5"></p>
<p class="p11">
<span>Ovlašćeni predstavnik E. Cetinje,A. R. je navela da se pridružuje krivičnom gonjenju protiv okrivljenog i da postavlja imovinskopravni zahtjev u iznosu od 337,90 €.</span>
</p>
<p class="p8"></p>
<p class="p8"></p>
<p class="p5">
<span>Iz iskaza svjedoka R. P.,proizilazi da je dana 03.09.2007.godine kod potrošača V. D. vršena kontrola mjernog uredjaja marke ’’Iskra“ br.4838048 ,kojom prilikom je utvrdjeno da na brojilu nema poklopca ,kao i da je raskačen naponski most ,tako da se utrošak električne energije ne registruje preko mjernog uredjaja .Nakon izvršene kontrole brojilo nije bilo moguće plombirati.</span>
</p>
<p class="p5"></p>
<p class="p5">
<span>Iz  zapisnika o kontroli mjernog mjesta sačinjen od strane ovlašćenih radnika „E. Crne Gore“ AD Nikšić ED Cetinje od 03.09.2007.godine proizilazi da je dana 03.09.2007.godine vršena kontrola mjernog mjesta potrošača V. D. u L. ulici u Cetinju ,marke ’’Iskra“,kojom prilikom je konstatovano da na brojilu nema poklopca ,kao i da je raskačen naponski most ,tako da se utrošak električne energije ne registruje preko mjernog uredjaja .Nakon izvršene kontrole brojilo nije bilo moguće plombirati.Prisutni potrošač V. D. je uredno potpisao zapisnik o kontroli mjernog mjesta.</span>
</p>
<p class="p5"></p>
<p class="p5">
<span>Iz  računa  „E. Crne Gore“ AD Niksic ED Cetinje ,br.N-100684 od 03.09.2007.godine ,proizilazi da je u datoj fakturi sadržana cijena električne energije ,odn.da je cijena više tarife po KW/h0.044276 eura,a niže 0.042755 eura.</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka ekonomsko finansijske struke dipl.ecc.M. S. Kri.br.260/07 od 19.11.2007.godine proizilazi da je cijena  po jednom kw/h aktivne energije više tarife  0,044276 eura,a cijena po jednom kw/h aktivne energije niže tarife je 0,042755 eura.</span>
</p>
<p class="p5"></p>
<p class="p5">
<span>Sud nije bio u mogućnosti provesti dokaz-čitanjem izvoda iz kaznene evidencije za okrivljenog obzirom da nadležni organi zbog nepotpunih identifikacionih podataka nijesu mogli dostaviti traženi izvod iz kaznene evidencije ,sa kojih razloga se odustalo od provođenja ovog dokaza.</span>
</p>
<p class="p5"></p>
<p class="p5">
<span>Sud je odustao od saslušanja svjedoka Đ. Ž.,a ovo kod činjenice da bi saslušanje ovog svjedoka vodilo odugovlačenju postupka i nebi uticalo na donošenje drugačije odluke,posebno kada se ima u vidu iskaz svjedoka R. P. i zapisnik o zatečenom stanju na licu mjesta koje su oni zajedno zatekli i prenjeli na zapisnik.</span>
</p>
<p class="p5"></p>
<p class="p5">
<span>Utvrđujući činjenice radi pravilnog određenja materijalnopravnog odnosa u datoj krivičnopravnoj stvari sud je nesumnjivo utvrdio da je  okrivljeni dana 03.09.2007.godine u svojoj porodičnoj kući ,lociranoj u ulici „L.“b.b.u Cetinju , i ako svjestan da je pribavljanje protivpravne imovinske koristi u iznosu od preko 150,00 eura zabranjeno voljno,protivpravno oduzeo i prisvojio električnu energiju ,vlasništvo oštećene „E. Crne Gore“AD Nikšić –E. Cetinje u količini od 37 KW/h ,ukupne novčane vrijednosti od 1,88 eura,na način što je skinuo poklopac i raskačio naponski most na električnom brojilu marke „Iskra“ br.4838048,tako da se utrošena električna energija nije mogla registrovati na navedenom brojilu.</span>
</p>
<p class="p5"></p>
<p class="p6">
<span>U ovakvim se radnjama okrivljenog koje se sastoje u oduzimanju tuđe pokretne stvari – električne energije u vrijednosti od 1,88 eura i nastupjelim posledicama uz jasnu namjeru koja je postojala kod okrivljenog da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a ,pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjesan svog djela i svih njegovih obilježja i htjeo je njegovo izvršenje (ista je bio svjesan da time što je na način što je skinuo poklopac i raskačio naponski most na električnom brojilu marke „Iskra“ br.4838048 omogućio da se utrošena električna energija nije mogla registrovati na navedenom električnom brojilu, dok je njegov umišljaj po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist,preko 150,00 eura).</span>
</p>
<p class="p8"></p>
<p class="p6">
<span>        Zbog svega, sud je kao jasan i istinit prihvatio iskaz svjedoka R. P.  koji je po mišljenju suda objektivno prikazao zatečeno stanje na licu mjesta kod okrivljenog,a koje je zajedno sa kolegom Đ. Ž. zapisnički konstatovao,  a koji zapisnik,  je sud u sklopu sa njegovim  iskazom takođe prihvatio nalazeći da su od presudne važnosti za razrešenje date krivičnopravne stvari.Ovo tim prije što se iz predmetnog zapisnika izvodi jasan zaključak da je okrivljeni bio prisutan kada je vršena kontrola ovog mjernog mjesta,te da se saglasio sa nađenim stanjem i nepravilnostima na svom mjernom mjestu,što je bez primjedbi potvrdio svojim potpisom.</span>
</p>
<p class="p6"></p>
<p class="p5">
<span>Nalaz i mišljenje angažovanog sudskog vještaka ekonomskofinansijske struke  o vrijednosti tuđe pokretne stvari- KW/h električne energije sud je prihvatio,a isti je u saglasnosti sa vrijednošću Kw/h koja proizilazi iz dostavljenog računa oštećene ED Cetinje. </span>
</p>
<p class="p5"></p>
<p class="p5">
<span>Poseban osvrt ,a u nedostatku odbrane okrivljenog zavredjuje odbrana njegovog branioca po službenoj dužnosti .Stav branioca da je u predmetnoj krivičnopravnoj stvari nastupila zastarelost krivičnog gonjenja je opovrgnuta odredbama čl.124.i čl.125.KZ-a.Naime,nesporno je da shodno čl.124.t.6.KZ-a  se  krivično gonjenje ne može preduzeti kad proteknu tri godine od izvršenja krivičnog djela za koje se po zakonu može izreći kazna zatvora preko jedne godine.Međutim,odredbe čl.125.KZ-a u stavu prvom predviđaju da zastarjevanje počinje od kada je krivično djelo učinjeno .Ukoliko posledica krivičnog djela nastupi kasnije ,zastarjevanje krivičnog gonjenja počinje od dana kada je posledica nastupila.U stavu četvrtom istog člana predviđeno je da se zastarjevanje prekida svakom procesnom radnjom koja se preduzima radi otkrivanja krivičnog djela ili radi otkrivanja i gonjenja učinioca zbog učinjenog krivičnog djela,dok je stavom šestim istog člana određeno da svakim prekidom zastarjevanje počinje ponovo da teče,dok stav 7 istog člana predviđa da zastarjelost krivičnog gonjenja nastaje u svakom slučaju kad protekne dvostruko vrijeme koje se po zakonu traži za zastarjelost krivičnog gonjenja.</span>
</p>
<p class="p5"></p>
<p class="p5">
<span>U konkretnom slučaju kada se uzmu u obzir citirane zakonske odredbe jasno je da nije došlo do zastarelosti krivičnog gonjenja.</span>
</p>
<p class="p5"></p>
<p class="p5">
<span>Nadalje,sud nije mogao prihvatiti ni stav branioca da nema niti jednog relevantnog dokaza da je okrivljeni počinio krivično djelo,a ovo sa razloga što iz zapisnika o kontroli mjernog mjesta jasno proizilazi da je okrivljeni u vrijeme vršenja kontrole bio na Cetinju,te da se saglasio sa nepravilnostima i zatečenom stanju od strane radnika ED Cetinje na njegovom mjernom mjestu,što on nije negirao , već je zapisnik bez primjedbi potpisao.</span>
</p>
<p class="p5"></p>
<p class="p5">
<span>Sa iznijetih razloga stanovište odbrane je za sud bilo neprihvatljiv.</span>
</p>
<p class="p5"></p>
<p class="p6">
<span>Prilikom odmjeravanja vrste i visine krivične sankcije  koju će Sud izreći okrivljenom cijenjene su okolnosti iz čl. 42. KZ –a, pa je Sud od olakšavajućih okolnosti na strani okrivljenog utvrdio protek vremena od izvršenja predmetnog krivičnog djela, dok  otežavajućih okolnosti na njengovoj strani van bitnih  elemenata krivičnog djela u pitanju  nije bilo, pa je Sud cijeneći tako utvrdjene okolnosti i imajući u vidu svrhu kažnjavanja okrivljenom utvrdio kaznu zatvora i u trajanju od 30 dana, i istovremeno našao da su ispunjeni uslovi za izricanje uslovne osude , propisani čl. 54. KZ-a, odredjujući da se izrečena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo , uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p6"></p>
<p class="p5">
<span>Prilikom izricanja uslovne osude Sud je vodeći računa o svrsi iste posebno uzeo u obzir protek vremena od izvršenja predmetnog krivičnog djela. </span>
</p>
<p class="p5"></p>
<p class="p6">
<span>	Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku ekonomsko finansijske struke  u iznosu od 44,00 eura,troškove na ime angažovanja branioca po službenoj dužnosti u iznosu od 75,00 eura, dok je paušal u iznosu od 30,00 eura, odredjen srazmjerno dužini trajanja krivičnog postupka i složenosti predmeta.</span>
</p>
<p class="p6"></p>
<p class="p6"></p>
<p class="p5">
<span>Shodno čl.239.ZKP-a oštećenoj ED Cetinje je dosuđen imovinskopravni zahtjev u iznosu od 1,88 eura koji je okrivljeni dužan platiti u roku od 15 dana po pravosnažnosti presude ,dok je za višak upućujena na redovnu parnicu.</span>
</p>
<p class="p5"></p>
<p class="p5">
<span>Za naglasiti je da sud nije prihvatio postvljeni imovinskopravni zahtjev ovl.predstavnika oštećene na iznos od 337,90 eura,sa razloga što je nakon preziciranja zastupnika optužbe vrijednosti protivpravno oduzete  električne energije ,a koje preciziranje je proisteklo nakon utvrđenog činjeničnog stanja tokom dokaznog postupka , našao da oštećenoj  pripada iznos koji je određen u izreci presude ,sa kojih razloga je za višak upućena na redovnu parnicu.</span>
</p>
<p class="p5"></p>
<p class="p6"></p>
<p class="p6"></p>
<p class="p6">
<span>        Sa svega  izloženog, a na osnovu čl.374. ZKP-a, odlučeno je kao u izreci.</span>
</p>
<p class="p6"></p>
<p class="p6"></p>
<p class="p3">
<span>OSNOVNI</span><span class="s1"> </span><span>SUD U CETINJU</span>
</p>
<p class="p3">
<span>Dana, 02.08. 2013.godine</span>
</p>
<p class="p8"></p>
<p class="p8">
<span>Zapisničar,                                                             S u d i j a,</span>
</p>
<p class="p8">
<span class="s2">Aleksandra Martinović                                       Marija Ćupić </span>
</p>
<p class="p4">
<span class="s3">           </span>
</p>
<p class="p8"></p>
<p class="p8"></p>
<p class="p8">
<span class="s1">PRAVNA POUKA:</span>
</p>
<p class="p8">
<span>Protiv ove presude može se</span>
</p>
<p class="p8">
<span>izjaviti žalba u roku od 8 dana</span>
</p>
<p class="p8">
<span>od dana prijema Višem sudu</span>
</p>
<p class="p8">
<span>u Podgorici, a preko ovog suda.</span>
</p>
<p class="p8"></p>
<p class="p8"></p>
<p class="p8"></p>
<p class="p5">
<span>          </span><span class="s1"> </span>
</p>
<p class="p5"></p>
<p class="p4"></p>
<p class="p5"></p>
<p class="p7"></p>


</body>
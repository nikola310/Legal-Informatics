<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{margin-top:0.2in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-size:12pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.590/07</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U BARU, u vijeću sastavljenom od sudije Aleksandre Leković. kao predsjednika vijeća i sudija porotnika S.D. i J.F., kao članova vijeća, sa zapisničarom Anom Stanišić, u krivičnom predmetu protiv okrivljene P.V. iz Bara, zbog krivičnog djela teška krađa iz čl.240 st.1 tač.1 Krivičnog zakonika, po optužnici Osnovnog državnog tužioca iz Bara Kt.br.597/2005 od 03.12.2007.godine, nakon glavnog javnog pretresa održanog dana 01.03.2010.godine u prisustvu zastupnika optužbe Osnovnog državnog tužioca u Baru Milenka Magdalinića i  branioca okrivljene po službenoj dužnosti G.P., advokata iz Bara, dana 03.03.2010.godine donio je i javno objavio </span>
</p>
<p class="p3"></p>
<p class="p2">
<span>P R E S U D U </span>
</p>
<p class="p2"></p>
<p class="p3">
<span>Okrivljena P.V.A, od oca D. i majke G., rođene đ., rođena ........... godine u Baru, stalno nastanjena u Beogradu, ..........., razvedena, majka troje djece, diplomirani pravnik, osuđivana i to presudom Osnovnog suda u Baru K.br.72/98 od 27.03.1998.godine zbog krivičnog djela iz čl.33 ZIK novčanom kaznom.</span>
</p>
<p class="p3"></p>
<p class="p2">
<span>KRIVA JE </span>
</p>
<p class="p3"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 01. oktobra 2004. godine, u Baru, u prostorijma poslovnog centra u ul. Jovana Tomaševića, obijanjem zaključanog poslovnog prostora oštećenog p.b., oduzela 93 muška džempera, 63 ženska džempera, 38 muških pulovera, 28 ženskih majica i 3 šala proizvodjača „Rašica“ Ljubljana, 27 ženskih majica, 9 ženskih kompleta, 68 muških košulja i 42 kravate, proizdovjača „Labod“ Novo mesto, 56 pari donjeg veša, 29 bruseva i četiri ženske trik majice, proizvodjača „Lisca“, 1 digitalnu kameru „lxus 330“, 2 digitalne kamere „PSA 70“, 1 digitalnu kameru „PS A 300“, 1 digitalnu kameru „PS A 60“ i 1 digitalnu kameru „lxus 1I“, na način što je angažovala nepoznato lice i izvršila otvaranje zaključanog prodajnog prostora i promjenu brave na ulaznim vratima butika „G.F.“, ušla u objekat i iz njega odnijela navedene stvari, u ukupnoj vrijednosti od 26.203,84 eura, u namjeri da njihovim prisvajanjem sebi pribavi protivpravnu imovinsku korist,</span>
</p>
<p class="p3"></p>
<p class="p3">
<span>-čime je izvršila krivično djelo - teška kradja iz čl.240. st.l. tač. l.Krivičnog zakonika</span>
</p>
<p class="p3"></p>
<p class="p3">
<span>Pa joj sud na osnovu članova 4, 32,36,42,52,53 i 54 Krivičnog zakonika i članova 359,360 i 364 Zakona o krivičnom postupku izriče </span>
</p>
<p class="p3"></p>
<p class="p2">
<span>USLOVNU OSUDU </span>
</p>
<p class="p3"></p>
<p class="p3">
<span>Kojom joj utvrđuje kaznu zatvora u trajanju od 1 /jedne / godine i istovremeno  određuje da se ona neće izvršiti, ako okrivljena u roku od 3 / tri / godine  ne učini novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljena da oštećenom P.B. na ime imovinskopravnog zahtjeva isplati iznos od 26.203,84 eura.</span>
</p>
<p class="p3">
<span> Oštećeni se za višak postavljenog imovinskopravnog zahtjeva upućuje na parnicu.</span>
</p>
<p class="p3"></p>
<p class="p3">
<span>Okrivljena je dužna da naknadi troškove krivičnog postupka u iznosu od 100,00 eura , u roku od 15 dana od dana pravosnažnosti presude pod prijetnjom izvršenja.</span>
</p>
<p class="p2"></p>
<p class="p2">
<span>O b r a z l o ž e nj e </span>
</p>
<p class="p2"></p>
<p class="p3">
<span>Optužnicom Osnovnog državnog tužioca iz Bara Kt.br.597/2005 od 04.12.2007.godine okrivljenoj je stavljeno na teret izvršenje krivičnog djela teška krađa iz čl.240 st.1 tač.1, na način bliže opisan u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu okrivljene P.V.e na osnovu rješenja Osnovnog suda u Baru Kv.br.477/09 od 06.11.2009.godine. </span>
</p>
<p class="p3"></p>
<p class="p3">
<span>Okrivljena nije saslušana ni u prethodnom postupku niti na glavnom pretresu.</span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: saslušan je oštećeni P.B., pročitani su iskazi svjedoka L.M.a i L.M.e iz prethodnog postupka, pročitan je nalaz i mišljenje vještaka finansijske struke K.a L.a od 02.03.2007.godine, izvod iz KE za okrivljenu UP PJ Bar br.24-03-245/07-841 od 06.02.2007.godine, izvršen je uvid u finansijsku dokumentaciju u spisima predmeta za butik „G.F.“, pročitan je dopis Privrednog suda u Podgorici od 10.12.2009.godine, izvršen je uvid u izvod iz Centralnog registra koji je dostavljen uz dopis.</span>
</p>
<p class="p4">
<span>Oštećeni P.B. B.o je naveo da</span><span class="s1">  je u vrijeme izvršenja ovog  krivičnog djela bio na plovidbi, nije bio u Baru. Obavješten je da je P.V.a, njegova bivša supruga, obila zaključani poslovni prostor koji se nalazi u Poslovnom centru, u ul...., njegovo vlasništvo. Nakon obijanja je ušla u butik i iz istog oduzela stvari koje su njegovo vlasništvo, vrijednosti 26.000,00 eura, a sa inventarom ukupno 31.000,00 eura. Radi se o robi na koju je plaćen PDV, i tu dokumentaciju je predao u policiju. P.V.a je obila butik i, kada je došao, zatekao je samo gole zidove. P.V.a nije imala ključ od ovog poslovnog prostora. Roba koja se nalazila u ovom poslovnom prostoru je vlasništvo "S.", a on je  vlasnik tog preduzeća. To je bila roba koja je uvezena iz Slovenije, za nju je plaćena carina. Ta roba mu nikada nije vraćena, niti mu je vraćen inventar. U tom momentu taj poslovni prostor je bio njegovo vlasništvo, a kasnije u postupku diobe, nakon razvoda braka, taj poslovni prostor se uknjižio na njegovog sina. Njegov brak sa V. je razveden  1998.g  i od tada ne žive zajedno.</span><span class="s2"> P</span><span class="s1">resudom o razvodu braka njoj su pripala djeca. Poslove u ovom butiku je sam vodio, a kada on nije bio tu, poslove je vodio L.M.. </span><span class="s2">K</span><span class="s1">ao oštećeni pridružio se krivičnom gonjenju i postavio imovinskopravni zahtjev u iznosu koji je našao vještak od  26.203,00 eura i vrijednost inventara koji je bio oko 5.000,00 eura.</span>
</p>
<p class="p3"></p>
<p class="p3">
<span>Svjedok L.M. je u prethodnom postupku naveo da P.V.u poznaje, dok je njen bivši muž P.B. B. njegov kum. Avgusta mjeseca 2004.godine B.o ga je zamolio da mu pomogne u vezi sa butikom koji ima u Poslovnom centru u ul. J.Tomaševića  „G.F.“. B.o je morao na brod, a supruga mu je bila na održavanju trudnoće, i zato je zatražio pomoć. Po pozivu je otvarao butik, jer je bila rasporodaja, ako bi se pojavio neko zaineteresovan, i tako je radio od 08.04.2004. do 01.10.2004.godine. Tog dana popodne neko ga je nazvao telefonom i obavjestio da neko lice nasilno pokušava da otvori butik ili promjeni bravu na istom. Odmah je došao na lice mjesta i tu zatekao P.V.u i jednog radnika koji je bušilicom, djelujući na cilindar brave, uspio da otvori butik i njih je zatekao u butiku. Pitao je  V. zbog čega ovo radi, ona mu je odgovorila da je taj poslovni prostor njen, odnosno njihovog sina, a on je znao da je B.o poslovni prostor dao sinu, medjutim, tu je roba koja je isključivo B.ova i inventar. Ubrzo je na lice mjesta došla policija koja je njega i V.u pozvala da dodju u stanicu policije, gdje je sa njima obavljen informativni razgovor. </span>
</p>
<p class="p3"></p>
<p class="p3">
<span>Svjedok L.M.a je u prethodnom postupku navela da je P.B. B.o je njen brat, a okrivljena je njegova bivša supruga. Saznala je da je P.V.a nasilno otvorila butik i iz butika odnijela robu njenog brata i inventar, sa robom je odnjela i registar kasu i neku poslovnu dokumentaciju. Druga B. supruga je zamolila i pitala da li može poslati svog sina na stan P.V.e kako bi ona vratila registrar kasu i poslovnu dokumentaciju firme. Ona je svog sina B.a  poslala i on je vratio oštećenu registar kasu i jednu fasciklu. Kasa je bila prazna , u njoj nije bilo novca. Kasu i fasciklu sa dokumentacijom predala je T., supruzi njenog brata B.a.</span>
</p>
<p class="p3"></p>
<p class="p3">
<span>U nalazu i mišljenju vještaka finansijske struke K.a L.a od 02.03.2007.godine je navedeno da je vrijednost protivpravno oduzetih stvari iz butika „G.F.“  i to odjevnih predmeta 23.610,79 eura i tehničke robe 2.593,05 eura.</span>
</p>
<p class="p3"></p>
<p class="p3">
<span>Iz izvoda iz KE za okrivljenu UP PJ Bar br.24-03-245/07-841 od 06.02.2007.godine je utvrđeno da je  okrivljena P.V.a  osuđivana i to presudom Osnovnog suda u Baru K.br.72/98 od 27.03.1998.godine zbog krivičnog djela iz čl.33 novčanom kaznom.</span>
</p>
<p class="p3"></p>
<p class="p3">
<span>Iz finansijske dokumentacije u spisima predmeta za butik „G.F.“ je utvrđeno da butik „G.F.“ posluje u okviru predutzeća  D.O.O. „S.“ Bar. U dokumentaciji je dalje navedeno koje je zaduženje butika, koja roba je prodata, kakvo je stanje robe na zalihama, kao i od kojih dobavljača je nabavljana roba.</span>
</p>
<p class="p3"></p>
<p class="p3">
<span>U dopisu Privrednog suda u Podgorici od 10.12.2009.godine je navedeno da do promjena u  D.O.O. „S.“ Bar nije došlo dok i iz  izvoda iz Centralnog registra koji je dostavljen uz dopis je utvrđeno da je od 01.09.2003.godine  registrovano Društvo za promet roba i usluga „S.“ D.O.O. Bar sa adresom u Ul. ......, kao i da je izvršni direktor i osnivač B. P.B. Kao pretežna djelatnost ovo preduzeća navedena je trgovina na malo odjećom.</span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je okrivljena izvršila krivično djelo bliže opisano u izreci presude. Utvrđeno je da je okrivljena dana 01.10.2004.godine, iz butika „G.F.“ koji se nalazi u ul.J......, vlasništvo oštećenog P.B. B.a, odnijela odjevne predmete i tehničku robu u vrijednosti od 26.203,84 eura. Okrivljena je angažovala nepoznato lice i otvorila zaključani butik, promjenila bravu na ulaznim vratima butika i odnijela navedene stvari. Ovakvo činjenično stanje sud je utvrdio je na osnovu iskaza svjedoka koji su jasni, precizni i međusobno saglasni. Svjedok L.M. je naveo da je 01.10.2001.godine zatekao u butiku oštećenog  P.V. i jednog radnika. Kako je naveo, radnik je uspio bušilicom  da otvori butik i uđe u njega. Svjedok L.M.a takođe navodi da je tog dana P.V.a nasilno otvorila butik njenog brata i iz butika odnjela robu. Butik „G.F.“, koji se se nalazi u ul........., posluje u okviru preduzeća  D.O.O. „S.“ , čiji je vlasnik P.B. B.o. Naime, jasno je utvrđeno iz izvoda iz Centralnog registra Privrednog suda u Podgorici,  da je ovo preduzeće, čija je pretežna djelatnost trgovina na malo odjećom, registrovano  01.09.2003.godine, i da do promjena vlasništva nije dolazilo, i samim tim, proizilazi da je u vrijeme izvršenja krivičnog djela od strane okrivljene, vlasnik stvari u butiku, bio oštećeni P.B. B.o. Vrijednost predmetnih stvari je utvrđena iz nalaza i mišljenja vještaka finansijske struke, koji nalaz je jasan, stručan i objektivan. Prema tome, nesporno je da je okrivljena izvršila krivično djelo koje joj je stavljeno na teret. Okrivljena je bila svjesna da oduzima tuđe pokretne stvari, a to je uradila u namjeri da sebi pribavi protivpravnu imovinsku korist, te nema sumnje da je krivično djelo koje joj je stavljeno na teret izvršila sa umišljajem. Krivično djelo je izvršeno obijanjem. Pod obijanjem se podrazumjeva nasilno prodiranje u zatvorene prostore i to tako što se upotrebom fizičke snage uklanjaju prepreke. </span>
</p>
<p class="p3"></p>
<p class="p3">
<span>Kako su se u radnjama okrivljene P.V.e stekli svi elementi bića krivičnog djela teška krađa iz čl.240 st.1 tač.1 KZCG, to je sud oglasio krivom.</span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivjenoj sud je cjenio sve olakšavajuće i otežavajuće okolnosti u smislu čl.42 Krivičnog zakona. Od olakšavajućih okolnosti sud je cjenio njene lične i porodične prilike jer se radi o ženi zrele dobi, majci troje djece. Sud nije kao otežavajuću okolnost cijenio činjenicu da je okrivljena do sada osuđivana s obzirom da je od prethodne osude prošlo više od deset godina, tako da otežavajućih okolnosti na strani okrivljene nije bilo. Imajući u vidu kvalitet olakšavajućih okolnosti, a u nedostatku otežavajućih, sud je okrivljenoj izrekao uslovnu osudu kojom joj je utvrdio kaznu zatvora u trajanju od jedne godine i istovremeno  odredio da se ona neće izvršiti, ako okrivljena u roku od  tri  godine  ne učini novo krivično djelo. Sud smatra da će se izricanjem uslovne osude prema okrivljenoj u potpunosti postići svrha kažnjavanja i na taj način dovoljno uticati na okrivljenu da ubuduće ne vrše nova krivična djela.</span>
</p>
<p class="p3"></p>
<p class="p3">
<span>S obzirom  da je oštećeni postavio imovinskopravni zahtjev da mu se vrati odnosno isplati vrijednost oduzetih stvari iz butika „G.F.“  i to odjevnih predmeta 23.610,79 eura i tehničke robe 2.593,05 eura., to je sud na osnovu čl.212 ZKP-a,  okrivljenu obavezao da mu na ime imovinskopravnog zahtjeva oštećenom isplati iznos od  26.203,84 eura </span><span class="s1">koji se odnosi na vrijednost oduzetih stvari</span><span>,  u roku od 15 dana od dana pravosnažnosti presude pod prijetnjom izvršenja. Za višak postavljenog imovinskopravnog zahtjeva oštećeni je upućen na parnicu.</span>
</p>
<p class="p3"></p>
<p class="p3">
<span>Sud je okrivljenu obavezao na plaćanje troškova krivičnog postupka primjenom čl. 202 ZKP-a u ukupnom iznosu od 100,00 eura koji troškovi se odnose na troškove vještačenja po vještaku finansijske struke u iznosu od 50,00 eura, kao i na paušalne troškove za rad suda odredjeni prema složenosti i trajanju postupka i imovnom stanju okrivljene. </span>
</p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 03.03.2010.godine</span>
</p>
<p class="p3"></p>
<p class="p3"></p>
<p class="p3">
<span> Zapisničar                                                           PREDSJEDNIK VIJEĆA SUDIJA Ana Stanišić                                                                           Aleksandra Leković.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude može se izjaviti žalba Višem sudu u Podgoricim putem ovog suda, u roku od 15 dana od dana prijema pismenog otpravka presude. Žalba se predaje u dva primjerka.</span>
</p>
<p class="p3"></p>
<p class="p3">
<span> </span>
</p>
<p class="p5"></p>


</body>
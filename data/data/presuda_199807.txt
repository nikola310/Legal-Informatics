<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K  br. 685/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv optuženog M.R., zbog krivičnog djela pokušaj teške krađe iz čl. 240 st. 1 tač. 1 u vezi čl. 20 Krivičnog zakonika Crne Gore, nakon održanog javnog glavnog pretresa od </span><span class="span2">26.05.2016. godine</span><span class="span1">, u prisustvu zastupnice optužbe državne tužiteljke Snežane Šišević i optuženog, dana 27.05.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: M. R., sa nadimkom "Ć", JMB ............., od oca P. i majke B., rođene Đ., rođen .. .. .... godine u P., sa prebivalištem u mjestu rođenja, u ul. M. P. br. .., državljanin Crne Gore, razumije crnogorski jezik, koji je i njegov jezik, pismen, završio srednju školu, nezaposlen, oženjen, nema djece, po zanimanju frizer, lošeg imovnog stanja, osuđivan presudama Osnovnog suda u Kotoru K. br. 329/02 od 28.01.2003. godine, zbog krivičnog djela krađa u pokušaju iz čl. 144 u vezi čl. 19 KZ RCG (uslovna osuda); Višeg suda u Podgorici K. br. 271/03 od 24.11.2004. godine, zbog krivičnog djela razbojništvo iz čl. 146 st. 1 u sticaju sa krivičnim djelom teška krađa u pokušaju iz čl. 145 st. 1 tač. 1 u vezi čl. 19 KZ RCG (1 godina i 9 mjeseci zatvora); Osnovnog suda u Podgorici K. br. 7850/02 od 08.11.2006. godine, zbog produženog krivičnog djela teška krađa iz čl. 240 st. 1 tač. 3 u vezi čl. 49 KZ (3 mjeseca zatvora); Osnovnog suda u Podgorici K. br. 3162/02 od 20.02.2008. godine, zbog produženog krivičnog djela teška krađa iz čl. 240 st. 1 tač. 1 u vezi čl. 49 KZ (4 godine zatvora); Osnovnog suda u Podgorici K. br. 967/10 od 13.04.2011. godine, zbog produženog krivičnog djela teška krađa iz čl. 240 st. 1 tač. 1 u vezi čl. 49 KZ (2 godine zatvora); Osnovnog suda u Kotoru K. br. 491/10/10 od 22.06.2011. godine, zbog krivičnog djela sitna krađa, utaja i prevara iz čl. 246 st. 1 KZ (uslovna osuda) i Osnovnog suda u Podgorici K. br. 168/11 od 01.08.2011. godine, zbog krivičnog djela krađa iz čl. 239 st. 1 KZ (3 mjeseca zatvora), protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p>
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 01. januara 2015. godine, oko 01:00 čas, u P., u mjestu G., svjestan svoga djela, čije je izvršenje htio, iako je znao da je njegovo djelo zabranjeno, obijenjem, tuđu pokretnu stvar pokušao da oduzme drugom, u namjeri da njenim prisvajanjem pribavi sebi protivpravnu imovinsku korist u vrijednosti od preko 150,00 €, na način što je podesnim sredstvom odvalio prozor na marketu oštećene "F." DOO, a zatim ušao u isti sa namjerom da oduzme i prisvoji sve vrednije stvari koje u njemu pronađe, nakon čega se aktivirao alarmni sistem, kada se okrivljeni dao u bjekstvo, </span>
</p>
<p>
<span class="span1">- čime je izvršio krivično djelo pokušaj teške krađe iz čl. 240 st. 1 tač. 1 u vezi čl. 20 Krivičnog zakonika Crne Gore.  </span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, 36 i 42 st. 1 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, </span>
</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 6 (šest) mjeseci.</span>
</p>
<p>&nbsp;</p>
<p>
<span class="span1">Na osnovu člana 71 Krivičnog zakonika Crne Gore prema optuženom se izriče </span>
</p>
<p>&nbsp;</p>
<p>&nbsp;</p>
<p>
<span class="span1">MJERA BEZBJEDNOSTI</span>
</p>
<p>
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine. </span>
</p>
<p>&nbsp;</p>
<p>
<span class="span1">Obavezuje se optuženi da plati na ime troškova krivičnog postupka iznos od </span><span class="span2">211,50 </span><span class="span1">€, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećeno preduzeće "F." DOO se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 322/15 od 20.10.2015. godine, optuženom M.R. stavljeno je na teret izvršenje krivičnog djela pokušaj teške krađe iz čl. 240 st. 1 tač. 1 u vezi čl. 20 Krivičnog zakonika Crne Gore. Zastupnica optužbe u završnoj riječi je navela da je provedenim dokazima na nesumnjiv način dokazano da je optuženi izvršio predmetno krivično djelo, pa je u cjelosti ostala pri podignutoj optužnici i predložila sudu da optuženog oglasi krivim i osudi po zakonu, te shodno nalazu i mišljenju vještaka neuropsihijatra izrekne adekvatnu mjeru bezbjednosti.</span>
</p>
<p>
<span class="span1">Optuženi u odbrani u prethodnom postupku navodi da se dana 01.01.2015. godine, vraćao sa dočeka Nove godine, koji je slavio sa društvom u G.. Bio je u alkoholisanom stanju i krenuo je u pravcu P.. Vidio je market "F.", pa kako je ostao bez cigareta, odlučio je da isti obije kako bi uzeo cigarete, jer je imao krizu. Prišao je jednom prozoru, koji se nalazi sa zadnje strane objekta, a zatim je fizičkom snagom odgurnuo prozor od eloksira koji je bio zatvoren i on se otvorio. Kroz prozor je ušao u objekat i odmah se upalio alarm, od kojeg se prepao, pa je odmah izašao iz objekta i dao se u bjekstvo. Kod semafora u G. sustigla ga je policija i lišila ga slobode. Nije se mogao izjasniti sa kojom namjerom je ušao u predmetni objekat. Zna samo da je htio da zapali cigaretu i da je bio pod dejstvom alkohola, pa se ne sjeća detalja. Kritične večeri je popio pelinkovac, a uz to je uzimao i tablete - sedative, koje koristi od kada više ne uživa </span><span class="span1">heroin. Na glavnom pretresu je naveo da je prije kritičnog događaja popio terapiju, jer je nervni bolesnik i liječi se, a o tome ima i medicinsku dokumentaciju, nakon čega se nešto iznervirao, pa je popio i alkohol, a stanje mu je bilo takvo da ima rupe u sjećanju. Sjeća se da je došao do objekta "F." koji se nalazi u Z. i iz nekog razloga je želio da uđe u isti, ali se ne sjeća šta je uradio u tom trenutku i nije siguran da li je u tom trenutku osjetio potrebu za cigaretama ili nešto drugo. Nakon toga, zvao je svoju suprugu koja je došla po njega, zaustavila ih je policija i lišila ga slobode. U policiji je bio sav pocijepan, a koji je uzrok tome nije se mogao sjetiti. Prilikom pokušaja da uđe u objekat, sjeća se da je nešto zazujalo i uopšte se ne može sjetiti da je ulazio u isti i da je po njemu nešto tražio. Objašnjavajući razlike u kazivanju naveo je da je vjerovatno da se kritični događaj odvijao na način kako je to opisao kod tužioca, a ovo iz razloga što mu je tad sjećanje na događaj bilo svježije, a kako vrijeme prolazi sve se slabije i slabije sjeća i ima sve veće rupe u pamćenju koje su posledica njegove bolesti. Nije se mogao sjetiti šta je bilo u unutrašnjosti objekta u koji je pokušao da uđe, jer je u istom bio mrak, kao ni kakvu krizu je imao prije nego što je krenuo da uđe u ovaj objekat, a sjetio se da nije imao cigareta, pa je moguće da je imao potrebu da zapali cigaretu. Nekad je koristio heroin, ali više ne koristi, a u vrijeme kritičnog događaja je konzumirao alkohol u većim količinama, s tim što kritičnog dana pored alkohola pio i tablete. U završnoj riječi je naveo da je već započeo sa liječenjem i nastaviće sa istim, te da mu je žao zbog učinjenog i zamolio je sud da ima u vidu da je sve ovo uradio zbog jakih tableta i alkohola.</span>
</p>
<p>
<span class="span1">Sud je u dokaznom postupku saslušao ovlašćenog predstvnika oštećenog preduzeća "F." DOO H. H., svjedoke K. L. i V. L., pročitao: zapisnik o uviđaju Uprave policije Centar bezbjednosti Podgorica Ku. br. 224/2015 od 26.03.2015. godine, službenu zabilješku Uprave policije Centar bezbjednosti Podgorica Ku. br. 224/2015 od 01.01.2015. godine, medicinsku dokumentaciju na ime optuženog koja je ovom sudu dostavljena od strane JZU Dom zdravlja Podgorica dana 23.11.2015. godine, medicinsku dokumentaciju koju je sudu dostavio optuženi, i to: izvještaj ljekara specijaliste Centra za mentalno zdravlje br. 6890 od 10.12.2014. godine i otpusne liste KC CG Interne klinike od 03.05.2014. godine i KC CG Psihijatrije od 08.06.2015. godine, na saglasan predlog stranaka pročitao nalaz i mišljenje vještaka neuropsihijatra dr Ž.G. od 03.05.2016. godine, izvršio uvid u snimak video nadzora marketa "F." DOO, te pročitao izvod iz registra kaznenih evidencija Ministarstva pravde KE 1224/2015 od 17.11.2015. godine.</span>
</p>
<p>
<span class="span1">Ovlašćeni prestvanik oštećenog preduzeća "F." DOO H. H. pridružio se krivičnom gonjenju protiv optuženog i postavio imovinskopravni zahtjev u iznosu od 868,70 €, koji se odnosi na ime oštećenja prozora na objektu, a po predračunu br. (05)0038-8 od 20.11.2015. godine, koji glasi na ime kupca D. Š., vlasnika objekta.</span>
</p>
<p>
<span class="span1">Svjedok K. L. u iskazu u prethodnom postupku i na glavnom pretresu saglasno navodi da je poslovođa u marketu "F.", koji se nalazi u G. i da joj je dana 01.01.2015. godine, oko 01:00 čas zazvonio mobilni telefon koji joj je javio da je na njenom objektu upaljen alarm. Pojasnila je da je alarm u tom objektu spojen sa njenim mobilnim telefonom, te je u slučaju paljena alarma odmah obavještava. Kako je mjesto gdje stanuje udaljeno na oko 3 - 4 minuta od objekta, sa svojim suprugom V. je odmah otišla do istog i prilikom dolaska na parkingu su primijetili jednu mušku osobu, kojoj je bila pocijepana jakna na leđima i posumnjala je da je u pitanju lopov. Kako se to lice lagano kretalo nisu mogli da ga zaustave, jer nisu imali dokaz da istog optuže. Dolaskom kod objekta primijetili su da je isti obijen sa dvorišne strane, tj. izbijen je prozor na kancelariji. Odmah je pozvala policiju, a njen suprug je pošao za sumnjivim licem i vidjeli su da kod semafora u G. ulazi u jedan bijeli auto. Kritičnom prilikom iz objekta nije ništa otuđeno, ali se na kamerama vidi da se ovo lice nakon obijanja prozora i ulaska u kancelariju </span><span class="span1">uputilo u pravcu sefa, ali je vjerovatno zbog paljenja alarma odustalo od toga i pobjeglo sa lica mjesta.</span>
</p>
<p>
<span class="span1">Svjedok V. L. u iskazu u prethodnom postupku i na glavnom pretresu saglasno navodi da je dana 01.01.2015. godine, oko 01:00 čas sa svojom suprugom K. pošao do objekta "F.", koji se nalazi nedaleko od mjesta gdje stanuju, jer je njegovoj supruzi na telefonu, koji je povezan sa alarmom na objektu, stiglo obavještenje da je alarm na objektu uključen. Kada su prilazili objektu primijetio je jedno muško lice koje mu je bilo sumnjivo, jer je na sebi imao pocijepane pantalone i na leđima pocijepanu jaknu i isto se lagano kretalo u pravcu semafora u G.. Dolaskom na lice mjesta primijetio je da je sa dvorišne strane obijen prozor na objektu. Nakon ovoga pošao je za svoje vozilo i pratio ovo lice, vidio da je ušlo u jedno vozilo, a zatim se uputio za njima i pozvao policiju i saopštio im kuda se kreću, nakon čega ih je policija lišila slobode.</span>
</p>
<p>
<span class="span1">Iz zapisnika o uviđaju UP CB Podgorica Ku. br. 224/2015 od 26.03.2015. godine proizilazi da je dana 01.01.2015. godine Stanica policije za dežurstvo CB Podgorica od strane K. L. obaviještena o pokušaju provalne krađe u kancelariju šefa marketa "F.", koja se nalazi u sklopu istoimenog marketa u G.. Prozor na kancelariji šefa objekta - marketa zatečen je otvoren, na prozoru i kasi su bila vidna oštećenja nastala od djelovanja podesnog sredstva, a u unitrašnjosti kancelarije je zatečena prevrnuta metalna polica na kojoj se nalaze cigarete. NN izvršilac je podesnim sredstvom odvalio prozor na kancelariji, ušao u unutrašnjost iste, ali po izjavi K. L., nije ništa otuđio. Objekat je pod video nadzorom, a krim. tehničar je izvršio pregled lica mjesta i tom prilikom nije pronašao tragove podobne za identifikaciju počinioca.</span>
</p>
<p>
<span class="span1">Iz službene zabilješke UP CB Podgorica Ku. br. 224/2015 od 01.01.2015. godine, koja je sačinjena povodom pronalaska i privođenja lica u CB Podgorica, proizilazi da su dana 01.01.2015. godine službenici Uprave policije od starne dežurne službe obaviješteni da se traga za p.m.v. marke Reno Klio, reg. br. PG .. ..., te da su se po prijemu obavještenja odmah uputili u mjesto Farmake gdje su zaustavili pomenuto vozilo, kojim je upravljala P. I., a kao suvozač u vozilu nalazilo se lice M. R., koja lica i vozilo privode u CB i ista predaju inspektoru za krađe.</span>
</p>
<p>
<span class="span1">Iz medicinske dokumentacije na ime optuženog, koja je sudu dostavljena od strane JZU Dom zdravlja Podgorica dana 23.11.2015. godine, kao i medicinske dokumentaciju koju je sudu dostavio optuženi, i to: izvještaja ljekara specijaliste Centra za mentalno zdravlje br. 6890 od 10.12.2014. godine i otpusne liste KC CG Interne klinike od 03.05.2014. godine i KC CG Psihijatrije od 08.06.2015. godine, proizilazi da se optuženi liječio na Psihijatrijskoj klinici Kliničkog centra Crne Gore, kao i u Centru za mentalno zdravlje JZU Dom zdravlja Podgorica, da su dijagnoze postavljene na latinskom jeziku i da mu je propisana određena terapija. </span>
</p>
<p>
<span class="span1">Iz nalaza i mišljenja vještaka neuropsihijatra dr Ž. G. od 03.05.2016. godine, proizilazi da je optuženi M. R. osoba niskoprosječnih intelektualnih sposobnosti, bez evidentnih simptoma trajnog duševnog oboljenja, da pokazuje neurotske simptome u vidu anksiozno depresivnog ispoljavanja, a koji su posledica karakteroloških svojstava poremećaja ličnosti, te dugogodišnje zloupotrebe više nedozvoljenih psihoaktivnih supstanci, prevashodno heroina. Prisutno je dugogodišnje konzumiranje više nedozvoljenih supstanci - sintetičkih ljekova sa dejstvom sličnim opijatima, alkohola i dominantno heroina, a ovaj nivo zavisnosti ima karakteristike politoksokomanske zavisnosti, ali prevashodno o heroinu, (psihička i fizička zavisnost, te povišena tolerancija). Imajući u vidu ponašanje optuženog u vrijeme izvršenja krivičnog djela, te činjenicu da do detalja opisuje sve okolnosti odigravanja predmetnog događaja, to se samim tim ne može utvrditi prisustvo kvantitativnih poremećaja svijesti za vrijeme izvršenja krivičnog djela, niti se mogu negirati početni simptomi apstinencijalne krize, ali </span><span class="span1">optuženi nije ispoljavao manifestne simptome navedene krize. U tim okolnostima u vrijeme izvršenja krivičnog djela za koje se tereti, vještak je mišljenja da su sposobnosti optuženog da shvati značaj svoga djela i da upravlja svojim postupcima bile bitno smanjene, a posebno cijeneći niskoprosječne intelektualne kapacitete i jednostavnu strukturu ličnosti, karakterološke promjene ličnosti na nivou emocionalno nestabilnog poremećaja ličnosti i dugogodišnje dejstvo heroina na organizam kao i alkohola i sedativa u vrijeme deliktne situacije. Budući da optuženi pokazuje politoksikomansku zavisnost, prevashodno o heroinu, vještak je mišljenja da je sa medicinske strane potrebno primijeniti mjeru bezbjednosti obaveznog liječenja od zavisnosti o heroinu iz preventivnih i medicinskih razloga, da slična djela eventualno ne bi vršio u budućnosti, odnosno da bi se otklonila ta ozbiljna društvena opasnost, pa je predložio sudu da se mjera sprovede u odgovarajućoj zdravstvenoj ustanovi, a shodno stavu suda.</span>
</p>
<p>
<span class="span1">Uvidom u snimak video nadzora oštećenog marketa "F." DOO, na snimku označenom kao Cam 1, na kojem se vidi datum 01.01.2015. godine, sud je utvrdio da se u 00:33:12 časova vidi kako se drma polica na kojoj stoje cigarete, sa koje zatim pada nekoliko šteka cigareta, a zatim pada i čitava polica, jer je prozor koji se nalazi iza police otvoren i sa njime je ista gurnuta, a u 00:50:20 se vidi ulazak optuženog u unutrašnjost kancelarije koja se nalazi u marketu "F." DOO, koji ulazi kroz prozor koji je prethodno otvoren, preskače policu, dolazi do stola koji se nalazi na sredini kancelarije, a zatim se okreće i vraća prema prozoru i izlazi u 00:50:56 časova.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je na nesumnjiv način utrdio da je optuženi M. R. dana</span><span class="span1"> 01.01.2015. godine, oko 01:00 čas, u P., u mjestu G., obijenjem, tuđu pokretnu stvar pokušao da oduzme drugom, u namjeri da njenim prisvajanjem pribavi sebi protivpravnu imovinsku korist u vrijednosti od preko 150,00 €, na način što je podesnim sredstvom odvalio prozor na marketu oštećene "F." DOO, a zatim ušao u isti sa namjerom da oduzme i prisvoji sve vrednije stvari koje u njemu pronađe, nakon čega se aktivirao alarmni sistem, kada se okrivljeni dao u bjekstvo.</span>
</p>
<p>
<span class="span1">Prednje činjenično stanje sud je utvrdio prvenstveno iz odbrane optuženog, koji nije sporio da je </span><span class="span1">dana 01.01.2015. godine, vraćajući se sa dočeka Nove godine, bio u G. i da je prolazeći pored marketa "F." odlučio da isti obije. Prišao je jednom prozoru, koji se nalazi sa zadnje strane objekta, a zatim je fizičkom snagom odgurnuo prozor od eloksira koji je bio zatvoren i on se otvorio. Kroz prozor je ušao u objekat i kako se odmah upalio alarm, od istog se prepao, pa je odmah izašao iz objekta i dao se u bjekstvo, nakon čega ga je policija lišila slobode, a sjeća se da mu je odjeća bila pocjepana. Ovakva odbrana optuženog je prihvaćenja, jer je potvrđena međusobno saglasnim iskazima svjedoka K. i V. L., koji su po pitanju bitnih činjenica na istovjetan način predstavili kritični događaj, navodeći da je dana 01.01.2015. godine, oko 01:00 čas, svjedoku K. L. zazvonio mobilni telefon, koji je povezan sa alarmom na objektu, obavještavajući je da je alarm na objektu uključen, pa kako je mjesto gdje svjedoci stanuju udaljeno na oko 3 - 4 minuta od objekta, zajedno su otišli do istog i prilikom dolaska na parkingu su primijetili jednu mušku osobu, koja je na sebi imala pocijepane pantalone i jaknu na leđima, za koju su pretpostavili da je lopov, a dolaskom kod objekta primijetili su da je obijen prozor na kancelariji objekta gledano sa dvorišne strane. Svjedok K.L. je pozvala policiju, dok je svjedok V. L. pošao za sumnjivim licem i vidio da je isto kod semafora u G. ušlo u jedan bijeli auto, a zatim je pratio to vozilo sve do momenta dok to vozilo nije zaustavila policija i lice koje je pratio lišila slobode. Iskazima ovih svjedoka sud je poklonio punu vjeru i kao takve ih u cjelosti prihvatio, jer su saglasni, kako međusobno, tako i sa provedenim materijalnim dokazima, i to prevashodno sa zapisnikom o uviđaju UP CB Podgorica Ku. br. 224/2015 od </span><span class="span1">26.03.2015. godine, u kom je konstatovano da je dana 01.01.2015. godine Stanica policije za dežurstvo CB Podgorica od strane K. L. obaviještena o pokušaju provalne krađe u kancelariju šefa marketa "F.", koja se nalazi u sklopu istoimenog marketa u G., te da je prozor na kancelariji šefa objekta - marketa zatečen otvoren, a na prozoru i kasi su bila vidna oštećenja nastala od djelovanja podesnog sredstva, dok je u unutrašnjosti kancelarije zatečena prevrnuta metalna polica na kojoj se nalaze cigarete. Konstatovano je i da je NN izvršilac podesnim sredstvom odvalio prozor na kancelariji, ušao u unutrašnjost iste, ali po izjavi K. L., nije ništa otuđio. Takođe, iskaz svjedoka V. L. je saglasan i sa službenom zabilješkom UP CB Podgorica Ku. br. 224/2015 od 01.01.2015. godine u kojoj je konstatovano da su službenici Uprave policije dana 01.01.2015. godine potraživali p.m.v. marke Reno Klio, reg. br. PG .. ..., te da su isto zaustavili u mjestu F. i u istom zatekli P. I. i optuženog M. R., koja lica su priveli u CB. Odbrana optuženog i iskazi svjedoka su potvrđeni i snimkom sa video nadzora oštećenog preduzeća na kom se jasno vidi da je optuženi ušao u unutražnjost objekta na način što je prvo nasilnim putem otvorio prozor, koji je otvarajući se gurnuo policu sa cigaretama koja se prevrnula, da bi potom optuženi preskočio prozor i ušao u unutrašnjost kancelarije, zatim došao do stola koji se nalazi na sredini kancelarije, a nakon određenog vremena se okrenuo i vratio prema prozoru i preko istog izašao iz objekta. Imajući u vidu odbranu optuženog, iskaze svjedoka K. i V. L. i navedeni zapisnik o uviđaju, za sud je nesumnjivo da je optuženi u kritičnoj situaciji odvaljujući prozor na marketu oštećene „F.“ DOO, na kome su nakon toga bila vidna oštećenja nastala od djelovanja podesnog sredstva,</span><span class="span1"> </span><span class="span1">primjenio obijanje, koje predstavlja način izvršenja predmetnog krivičnog djela kojim se vrši prodiranje u zatvoreni prostor uz upotrebu fizičke snage, tako da se njom otklanja prepreka koja se savlađuje. Optuženi nije uspio da upotpuni radnju izvršenja predmetnog krivičnog djela, jer je prekinut aktiviranjem alarmnog sistema, nakon čega se dao u bjekstvo, čime je predmetno krivično djelo ostalo u pokušaju.</span>
</p>
<p>
<span class="span1">Cijeneći subjektivni odnos optuženog prema pokušanom krivičnom djelu, imajući u vidu rezultate cjelokupnog dokaznog postupka, a posebno ponašanje optuženog prilikom preduzimanja načina izvršenja djela kao i njegovu odbranu, te dovodeći ih u vezu sa nalazom i mišljenjem sudskog vještaka psihijatra dr Ž. G. od 03.05.2016. godine da je kod optuženog u vrijeme kritičnog događaja, sposobnost da shvati značaj svoga djela i mogućnost da upravlja svojim postupcima bila bitno smanjena, sud je izveo logičan zaključak da uračunljivost optuženog u vrijeme započinjanja izvršenja djela nije bila isključena, već da je optuženi započeo izvršenje djela u uračunjljivom stanju, ali je njegova uračunljivost usled politoksikomanske zavisnosti, odnosno dugogodišnje upotrebe sintetičkih lijekova sa dejstvom sličnom opijatima, alkohola i dominantno heroina, u deliktnoj situaciji bila bitno smanjena. Navedeni nalaz i mišljenje dr Ž.G. sud je u cijelosti prihvatio ocijenivši ga kao potpun, jasan, objektivan i stručan. Dakle, kod činjenice da uračunljivost optuženog u vrijeme započinjenja izvršenja djela nije bila isključena, sud nalazi da nema osnova da se isključi ni vinost optuženog, koja se u konkretnom slučaju po nalaženju suda manifestuje kao direktni umišljaj. Ponašanje optuženog prilikom započinjenja izvršenja krivičnog djela ukazuje da je isti bio svjestan da svojim radnjama čini zabranjenu djelatnost, odnosno da obija zatvorenu prostoriju kako bi </span><span class="span1">oduzimao tuđe pokretne stvari, a sve u namjeri da pribavi sebi protivpravnu imovinsku korist u iznosu preko sto pedeset eura</span><span class="span1">, što je u konkretnom slučaju i htio. Na to jasno ukazuje ponašanje optuženog prilikom preduzimanja načina izvršenja predmetnog krivičnog djela, koje se vidi na snimku sigurnosne kamere, odnosno činjenica da je optuženi u vremenskom period od gotovo dvadeset minuta ispoljio upornost kako bi uz upotrebu fizičke sile otvorio zatvoreni prozor, a zatim preko prozora ušao u objekat u namjeri da pronađe sve vrijednije stvari koje će oduzeti</span><span class="span1">. Dakle, po </span><span class="span1">nalaženju suda optuženi je sa umišljajem započeo izvršenje predmetnog krivičnog djela i to primjenom obijanja kao načina izvršenja, pa su se </span><span class="span1">u njegovim radnjama pored objektivnih stekli i subjektivni elementi bića krivičnog djela pokušaj </span><span class="span2">teške krađe iz čl. 240 st. 1 tač. 1 u vezi čl. 20</span><span class="span1"> Krivičnog zakonika Crne Gore.</span>
</p>
<p>
<span class="span2">Sud je cijenio i odbranu optuženog da je odlučio da obije objekat oštećenog preduzeća, jer je želio da iz istog uzme cigarete, s obzirom na to da je ostao bez njih i da je osjetio krizu, odnosno da ne zna koja mu je namjera bila kada je ušao u objekat. Po nalaženju suda ovakva odbrana osim što je protivrječna, sasvim je i nelogična, jer da je optuženi zaista želio da dođe do cigareta iste je mogao uzeti odmah po ulasku u objekat, jer su iste popadale sa police koju je prevrnuo gurnuvši prozor prilikom ulaska, ali isti to nije učinio, što se jasno vidi na snimku video nadzora, već je naprotiv preskočio policu i cigarete i krenuo dalje prema unutrašnjosti objekta u čemu je očigledno bio prekinut aktiviranjem alarma. Imajući u vidu navedeno, očigledno je da je optuženi želio na ovaj način predstaviti da nije bio svjestan svojih postupaka i da nije imao namjeru pribavljanja protivpravne imovinske koristi, odnosno njegova odbrana je sračunato data isključivo u cilju izbjegavanja krivice. Takođe, optuženi je očigledno lažno želio prikazati da je imao namjeru pribavljanja male protivpravne imovinske koristi, jer upornost koju je ispoljio prilikom obijanja prozora i njegovo ponašanje nakon što je ušao u objekat oštećenog preduzeća jasno ukazuju da je isti imao namjeru da pronađe sve vrijednije stvari, a ne samo cigarete kako to neubjedljivo pokušava predstaviti optuženi, i da njihovim oduzimanjem i prisvajanjem pribavi sebi protivpravnu imovinsku korist u vrijednosti preko sto pedeset eura.</span>
</p>
<p>
<span class="span2">Prilikom odmjeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani optuženog kao olakšavajuće okolnosti cijenio</span><span class="span1"> </span><span class="span2">stepen njegove krivice, s obzirom na to da je tokom postupka utvrđeno da je njegova uračunljivost bila bitno smanjena,</span><span class="span2"> njegove lične prilike, odnosno da se radi o nezaposlenom licu koje je lošeg imovnog stanja,</span><span class="span1"> </span><span class="span2">kao i jačinu ugrožavanja i povrede zaštićenog dobra, odnosno da je predmetno krivično djelo ostalo u pokušaju, zbog čega se učinilac može i blaže kazniti, ali sud nije primjenio navedeni fakultativni osnov za ublažavanje kazne, već je navedenu činjenicu cijenio kao olakšavajuću okolnost</span><span class="span2">, dok je od otežavajućih okolnosti cijenio njegovu raniju višestruku osuđivanost zbog istovrsnih i istorodnih krivičnih djela, koja je utvrđena iz izvoda iz registra kaznenih evidencija Ministarstva pravde KE 1224/2015 od 17.11.20415. godine</span><span class="span1">,</span><span class="span2"> pa je imajući u vidu prethodno navedene okolnosti, a shodno čl. 36 Krivičnog zakonika Crne Gore, sud optuženom izrekao kaznu zatvora u trajanju od jedne godine i šest mjeseci, nalazeći da je ista neophodna i srazmjerna težini predmetnog krivičnog djela i ličnosti optuženog kao učinioca, te da će se jedino sa ovako odmjerenom kaznom zatvora na optuženog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 71 Zakonika o krivičnom postupku, sud je optuženom M.R. izrekao mjeru bezbjednosti obavezno liječenje narkomana</span><span class="span1"> koja će se izvršiti u ustanovi za izvršenje kazne - Zavodu za izvršenje krivičnih sankcija</span><span class="span1">, koja mjera će trajati dok postoji potreba za liječenjem, ali ne duže od tri godine. Ovo iz razloga što je iz nalaza i mišljenja vještaka neuropsihijatra dr Ž. G. utvrđeno da je optuženi predmetno krivično djelo učinio usled zavisnosti od upotrebe opojnih droga i da kod istog postoji ozbiljna opasnost da će </span><span class="span1">usled ove zavisnosti i dalje da vrši krivična djela, pa je sud našao da je izricanje ove mjere bezbjednosti u konkretnom slučaju neophodno.  </span>
</p>
<p>
<span class="span2">S obzirom na to da je okrivljeni oglašen krivim sud ga je obavezao da na ime troškova krivičnog postupka plati iznos od 211,50 eura, od čega se iznos od 181,50 € odnosi na ime nagrade vještaku neuropsihijatru, a iznos od 30,00 € na ime sudskog paušala kao dijela troškova krivičnog postupka, koji je odmjeren srazmjerno trajanju postupka, složenosti predmeta i imovinskim prilikama okrivljenog, shodno čl. 226 i čl. 229 Zakonika o krivičnom postupku. </span>
</p>
<p>
<span class="span2">Imajući u vidu da je oštećeno preduzeće postavilo imoviskopravni zahtjev u visini od 868,70 € i u tom cilju sudu dostavilo predračun koji je glasio na fizičko lice, a da činjenice koje su utvrđene tokom postupka nisu pružale pouzdan osnov za zaključak da li je oštećenje na prozoru bilo takvo da je bila neophodna zamjena kompletnog prozora ili samo određena manja popravka, te da bi utvrđenje takvih činjenica vodilo znatnom odugovlačenju postupka, sud je, shodno čl. 239 st. 2 Zakonika o krivičnom postupku, oštećeno preduzeće "F." DOO uputio da imovinskopravni zahtjev može u cijelini ostvarivati u parničnom postupku.</span>
</p>
<p>
<span class="span2">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p>
<span class="span2">OSNOVNI SUD U PODGORICI</span>
</p>
<p>
<span class="span2">Dana 27.05.2016. godine</span>
</p>
<p>&nbsp;</p>
<p>
<span class="span2">ZAPISNIČAR                                                                                     S U D I J A</span>
</p>
<p>
<span class="span2">Edina Kraja,s.r.                                                                              Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">        PRAVNA POUKA: Protiv ove presude dozvoljena je</span>
</p>
<p>
<span class="span1">                                     žalba u roku od 15 dana od dana </span>
</p>
<p>
<span class="span1">                                     prijema prepisa iste, Višem sudu</span>
</p>
<p>
<span class="span1">                                     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                    ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	<strong><em>K.br.118/10</em></strong><br>
	&nbsp;</div>
&nbsp;
<div style="text-align: center">
	<strong>U IME NARODA</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U KOLAŠINU</strong>, kao prvostepeni krivični u vijeću sastavljenom od Predsjednika suda Popović Arsena kao predsjednika vijeća i sudija porotnika Todorović Milovana i Lakićević Svetozara kao članova vijeća, uz učešće zapisničara Mrdak Ljiljane u krivičnom predmetu protiv optuženog Đ.A. iz P. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika, postupajući po optužnici ODT iz Kolašina Kt.br.86/10 od 9.11.2010.godine, nakon održanog glavnog, javnog pretresa dana 23.02.2011.godine u prisustvu ODT iz Kolašina Grujić Vojislava i optuženog Đ.A., sporvedenog dokaznog postupka, vijećanja i glasanja, donio je i javno objavio sledeću-
<div style="text-align: center">
	&nbsp;<br>
	<strong>PRESUDU</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OPTUŽENI:</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Đ.A.</strong>, od oca Đ. i majke V. rođene B., rođen ….godine u P.gdje i živi &nbsp;, pismen, završio Srednju mašinsku školu, oženjen, otac troje djece, državljanin CG, zaposlen, srednjeg imovnog stanja, do sada neosuđivan,<br>
&nbsp;
<div style="text-align: center">
	<strong>Kriv je</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 31.08.2010.godine oko 10h na dijelu magistralnog puta K.-M., u mjestu S., Optina K., upravljajući putničkim vozilom marke " Ševrolet" reg.oznaka EHA-7426 nepridržvajući se saobraćajnih propisa tako ugrozio saobraćaj da je doveo u opasnost život ljudi, na način što je vozilom upravljao protivno čl.27 ZOBS-a na putevima brzinom od oko 65 km/h, po mokrom kolovozu i to tako što nije održavao bezbjedan smjer kretanja desnom kolovoznom trakom, pa je prilikom savlađivanja desne krivine izgubio kontrolu nad vozilom i prešao na zemljano proširenje po desnoj ivici puta, nakon čega je vozilo udarilo zemljano-kamenu kosinu usjeka, od koje se odbilo na kolovoz a gdje je došlo do čeonog sudara sa terenim vozilom marke "Iveko" reg.oznaka BG AF 640 vlasništvo preduzeća " Š. M.-m." sa kojim je krećući se iz suprotnog pravca , propisno upravljao M.M., kojom prilikom su saputnice u vozilu okrivljenog B. B. i B.M., zadobile teške tjelesne povrede, kod B. B. u vidu nagnječine i rane-razderotine kože čeono-očnog predjela, te povrede grudnog koša sa djelimičnim prodorom vazduha u prostor plućne ovojnice, a kod B. M. u vidu višestrukog preloma gornjeg okrajka nadlaktične kosti desne ruke,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -<strong>čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika.</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud primjenom citirane zakonske odredbe, čl.52, 53 i 54 Krivičnog zakonika , te čl.364 ZKP-a izriče-<br>
&nbsp;<br>
<strong>USLOVNU OSUDU</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom okrivljenom utvrđuje kaznu zatvora u trajanju od 6(šest) mjeseci istovremeno određuje da se ista neće izvršiti ukoliko okrivljeni u roku od 1(jedne) godine ne počini novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OBAVEZUJE SE</strong> okrivljeni na plaćanje troškova krivičnog postupka u iznosu od 236,50€, te na plaćanje sudskog paušala u iznosu od 30,00€, uplatom na žiro račun br.832-196-94 koji se vodi na ime Osnovnog suda Kolašin , prednje u roku od 15 dana od dana pravosnažnosti presude, pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeno preduzeće "Š.M.-M." iz D., te oštećene B. B. i B. M. ,obje iz P. sud je uputio na parnični postupak, radi ostvarivanja imovinskopravnog zahtjeva.<br>
&nbsp;<br>
&nbsp;
<div style="text-align: center">
	<strong>O b r a z l o ž e nj e</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina svojom optužnicom Kt.br.86/10 od 9.11.2010.godine stavio je na teret okrivljenom Đ. A. iz P. da je počinio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika, na način , mjesto i vrijeme činjenično i pravno opisano izrekom presude.ODT Grujić Vojislav ostao je pri podignutoj optužnici do okončanja glavnog pretresa i u završnoj riječi predložio da sud optuženog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni Đ. A. prisustvovao je glavnom pretresu i iznoseći odbranu u bitnom istakao da se kritičnom prilikom svojim vozilom kretao iz pravca K.u pravcu M. a kao saputnici u vozilu nalazile su se njegova svastika B.B. i tašta B.M..Na putu neposredno pred mjesto gdje se dogodila saobraćajna nezgoda naišao je na neravninu usled čega je izgubio kontrolu nad vozilom pa je isto proklizalo, udarilo u zemljani nasip sa desne strane puta a zatim se prevrnulo i vratilo na kolovoz, prelazeći na lijevu kolovoznu traku gdje dolazi do sudara sa cistijernom.U ovoj saobraćajnoj nezgodi saputnice u njegovom vozilu zadobile su tjelesne povrede zbog kojih im je ukazana ljekarska pomoć.Izrazio je žaljenje što se sve odigralo na takav način ističući da je kolovoz bio mokar, te da se prije nezgode kretao brzinom od oko 60km/h.Okrivljeni je u završnoj riječi naveo da ostaje pri odbrani datoj u toku glavnog pretresa.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku pročitao zapisnik o uviđaju Osnovnog suda Kolašin Kri.br.66/10 od 31.08.2010.godine sa službenom zabilješkom Uprave policije Ispostave Kolašin, skicom lica mjesta i foto-elaboratom, nalaz i mišljenje vještaka saobraćajne struke Č. M. od 12.10.2010.godine , nalaz i mišljenje vještaka medicinske struke B. Dr. B. od 25.10.2010.godine, izvještaj KC CG o izvršenoj analizi prisustva alkohola u krvi na ime M.M. i Đ. A. i izvršio uvid u izvod iz KE na ime Đ. A. izdat od Uprave policije PJ Podgorica od 8.02.2011.godine.ODT Grujić Vojislav je u toku glavnog pretresa odustao od saslušanja ovlašćenog predstavnika oštećenog Preduzeća "Š. M.-m." iz D., oštećenih B. B. i B.M., te svjedoka M.M..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U zapisniku o uviđaju Osnovnog suda Kolašin Kri.br.66/10 i službenoj zabilješci Uprave policije Ispostave Kolašin konstatovano je da su&nbsp; u predmetnoj saobraćajnoj nezgodi učestvovali putničko motorno vozilo marke "Ševrolet" reg.oznaka EHA-7426 kojim je upravljao Đ. A. i teretno motorno vozilo marke "Iveko" reg br. DF AF 640 kojim je upravljao M. M.. Do saobraćajne nezgode došlo je na dijelu puta koji je izveden u vidu desne krivine gledano iz pravca K. u pravcu M., u trenutku nezgode kolovoz je bio mokar. Dalje se navodi da su u saobraćajnoj nezgodi vozač putničkog vozila Đoljaj Antonije i saputnice u njegovom vozilu B.B. i B.M.zadobili tjelesne povrede i da su upućeni u Dom zdravlja Mojkovac i KC CG radi ukazivanja ljekarske pomoći, te da je na vozilima nastupila materijalna šteta.Skica lica mjesta i foto-elaborat Uprave policije Ispostave Kolašin prikazuju položaj vozila koja su učestvovala u predmetnoj saobraćajnoj nezgodi i bliži izgled lica mjesta.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vještak saobraćajne struke Č. M. u svom nalazu i mišljenju naveo je da je do saobraćajne nezgode došlo na dijelu puta u horizontalnoj desnoj krivini, u uslovima neograničene brzine kretanja vozila saobraćajnim znakom, pri kretanju putničkog vozila brzinom od oko 65km/h koje je bočno izmaknuto sa kolovoza u desno da udara u zemljano kamenu kosinu od koju se odbilo na kolovoz gdje je došlo do čeonog sudara sa vučnim vozilom skupa vozila.Vještak je kao osnovni razlog gubljenja upravljivosti nad putničkim vozilom naveo preupravljivost vozila u desno koja je mogla nastati iz subjektivnih razloga vozača putničkog vozila.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U svom nalazu i mišljenju vještak medicinske struke B.Dr.B.navodi da su kod povrijeđene B. B. nastale povrede u vidu nagnječine i rane razderotine kože čeono-očnog predjela, povreda grudnog koša sa djelimičnim prodorom vazduha u prostor plućne ovojnice koje u zbiru predstavljaju tešku tjelesnu povredu.Kod B.M. nastale su povrede desne ruke u vidu višestrukog preloma gornjeg okrajka nadlaktične kosti i povreda u vidu uganuća zgloba sa lijeve strane tijela koje u zbiru predstavljaju tešku tjelesnu povredu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u izvještaje KC CG o izvršenoj analizi prisustva alkohola u krvi na ime Mirjanić Milorada i Đoljaj Antonija sud je utvrdio da su imenovani u trenutku saobraćajne nezgode vozilima upravljali u trijeznom stanju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE na ime Đ. A.izdat od Uprave policije PJ Podgorica utvrđeno je da isti ne prolazi kroz kaznenu evidenciju Područne jedinice Podgorica.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je mišljenja da je tokom postupka na nesumnjiv način dokazano da je okrivljeni Đ. A. izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika na način što je dana 31.08.2010.godine oko 10h na dijelu magistralnog puta K.-M., u mjestu S., Optina K., upravljajući putničkim vozilom marke " Ševrolet" reg.oznaka EHA-7426 ne pridržavajući se saobraćajnih propisa tako ugrozio saobraćaj da je doveo u opasnost život ljudi, na način što je vozilom upravljao protivno čl.27 ZOBS-a na putevima brzinom od oko 65 km/h, po mokrom kolovozu i to tako što nije održavao bezbjedan smjer kretanja desnom kolovoznom trakom, pa je prilikom savlađivanja desne krivine izgubio kontrolu nad vozilom i prešao na zemljano proširenje po desnoj ivici puta, nakon čega je vozilo udarilo zemljano-kamenu kosinu usjeka, od koje se odbilo na kolovoz a gdje je došlo do čeonog sudara sa terenim vozilom marke "Iveko" reg.oznaka BG AF 640 vlasništvo preduzeća " Š. M.-m." sa kojim je krećući se iz suprotnog pravca , propisno upravljao M.M., kojom prilikom su saputnice u vozilu okrivljenog B.B.i B. M., zadobile teške tjelesne povrede. Sud je zaključak o postojanju krivično-pravne odgovornosti na strani okrivljenog donio na osnovu svih provedenih dokaza koji su u saglasnosti jedan sa drugim, prvenstveno na zapisniku o uviđaju Osnovnog suda Kolašin i službenoj zabilješci Uprave policije Ispostave Kolašin, kao i na nalazu i mišljenju vještaka saobraćajne struke koji se izjasnio da je osnovni razlog gubljenja upravljivosti nad putničkim vozilom preupravljivost vozila u desno koja je mogla nastati iz subjektivnih razloga na strani vozača putničkog vozila.Činjenica da su oštećene B. B. i B. M. u ovoj saobraćajnoj nezgodi zadobile teške tjelesne povrede utvrđena je kroz nalaz i mišljenje vještaka medicinske struke koji je u svom nalazu pojasnio vrstu i težinu tjelesnih povreda i mehanizam nastanka istih, kako pojedinačno tako i u njihovom zbiru dajući konačnu ocjenu da je riječ o teškoj tjelesnoj povredi.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani na detaljan način opisao kako je došlo do nastanka saobraćajne nezgode, potvrđujući pri tom navode optužnog akta &nbsp;i činjenice utvrđene ostalim provedenim dokazima pa je sud odbranu okrivljenog prihvatio u cjelosti, sa razloga što ista upotpunjuje ocjenu o postojanju krivične odgovornosti na strani okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu iznijetog nesporno je utvrđeno da su se u radnjama okrivljenog Đ.A. stekli svi elementi bića krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika , te ga je za krivično djelo koje mu je stavljeno na teret oglasio krivim i krivično-pravno odgovornim.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Opredjeljujući se za krivičnu sankciju sud je cijenio sve okolnosti od značaja za individualizaciju iste a tiču se ličnosti okrivljenog i djela koje mu je stavljeno na teret, pa je kao olakšavajuće okolnosti na strani okrivljenog našao da je riječ o porodičnom čovjeku, ocu troje djece, da do sada nije osuđivan što ukazuje na njegovo pozitivno vladanje u društvu, dok otežavajučih okolnosti nije bilo. Kako je za ovo krivično djelo predvidjena kazna zatvora&nbsp; do četiri godine sud je mišljenja, a cijeneći naprijed navedene olakšavajuće okolnosti, da su se u konkretnom slučaju stekli uslovi za izricanje uslovne osude. Na osnovu iznijetog sud je okrivljenom utvrdio kaznu zatvora u trajanju od šest mjeseci i istovremeno odredio da se ista neće izvršiti ukoliko okrivljeni u roku od jedne godine ne počini novo krivično djelo. Uslovna osuda je po mišljenju suda adekvatna sankcija težini počinjenog krivičnog djela i nastalim posledicama a uslovljeni period od godinu dana dovoljno dug u cilju provjere počinioca.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je okrivljenog shodno čl.202 u vezi čl. 199 ZKP-a obavezao na plaćanje troškova krivičnog postupka u iznosu od 225,50 €ura koji se odnose na naknade za dati nalaz i mišljenje vještaku saobraćajne struke Č.M. i vještaku medicinske struke B. dr. B., te na plaćanje sudskog paušala u iznosu od 30,00 €ura koji je srazmjeran dužini trajanja postupka izazvanog krivičnim djelom i imovinskim prilikama okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.212 st.2 u vezi st.1 ZKP-a sud je oštećeno Preduzeće "Š. M.-M." iz D.i oštećene B. B. i B.M., obje iz P. uputio na parnični postupak , radi ostvarivanja imovinskopravnog zahtjeva.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetog odlučeno je kao u izreci presude.<br>
&nbsp;<br>
&nbsp;
<div style="text-align: center">
	<strong>OSNOVNI SUD U KOLAŠINU,</strong><br>
	<strong>Dana, 23.02.2011. godine</strong><br>
	&nbsp;<br>
	&nbsp;<br>
	<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; PREDSJEDNIK SUDA,</strong></div>
<strong>Mrdak Ljiljana s.r.&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;Arsen Popović s.r.</strong><br>
&nbsp;<br>
&nbsp;<br>
&nbsp;<br>
PRAVNA POUKA: Protiv ove presude dozvoljena je žalba u roku od 8. dana od dana prijema iste, Višem sudu u Bijelom Polju, a preko ovog suda.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

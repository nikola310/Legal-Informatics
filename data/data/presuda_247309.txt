<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 98/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Ćulafić Aleksandru, uz učešće samostalnog referenta Milanović Milice, kao zapisničara, u krivičnom predmetu protiv okrivljenog L. M., iz B., zbog krivičnog djela ugrožavanje opasnim oruđem pri tuči i svađi iz čl. 154 Krivičnog zakonika Crne Gore /KZ CG/, po optužnom predlogu Osnovnog državnog tužilaštva /ODT/ u Beranama Kt.br. 96/16 od 14.06.2016. godine, nakon održanog glavnog i javnog pretresa, u prisustvu Državnog tužioca ODT-a u Beranama, Jadranke Mićović i branioca okrivljenog po službenoj dužnosti, adv. Čukić Nikole, koji postupa po zamjeničkom punomoćju adv. Draga Pantovića, a u odsustvu okrivljenog L. M., dana 14.02.2017. godine, donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni L. M., JMBG ..... od oca Z., rođenog ..... godine u B., sa prebivalištem u selu Z., Opština B., državljanin Crne Gore, nezaposlen, osuđivan presudom Osnovnog suda u Bearnama, K.br. .... od 03.03.2016. godine na kaznu zatvora u trajanju od 4 mjeseca zbog krivičnog djela iz čl. 240 st. 1 tač. 1 KZCG,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e:</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 29.03.2016. godine oko 16,00 časova na platou benzinske pumbe "Eko petrol" u ul. "M. T.", sposoban da shvati značaj svog djela i upravlja svojim postupcima i svjestan svog djela čije je izvršenje htio znajući da je isto zabranjeno u svađi sa oštećenim V. R., mašio se metalne palice na rasklapanje šlagera crne bore, sredstva podobnog da tijelo teško povrijedi ili zdravlje teško naruši, na način što je isti izvadio iz pojasa a potom trzajem ruke rasklopio i zamahnuo u pravcu oštećenog. </span>
</p>
<p>&nbsp;</p>
<p>
<span class="span1">- čime je izvšio krivično djelo ugrožavanje opasnim oruđem pri tuči i svađi iz čl. 154 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa ga sud primjenom citiranih zakonskih propisa te čl. 2, 4, 5, 13, 15, 32, 39 i 42 KZ-a CG, te čl. 226 st. 2, 229 i 374 Zakonika o krivičnom postupku /ZKP/, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na novčanu kaznu u iznosu od 400,00 € /četristoeura/ koju je dužan da plati u roku od 3 /tri/ mjeseca od dana pravosnažnosti presude.</span>
</p>
<p>&nbsp;</p>
<p>
<span class="span1">Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p>&nbsp;</p>
<p>
<span class="span1">Okrivljeni se obavezuje da plati na ime paušala iznos od 30,00 €, kao i da plati na ime troškova postupka iznos od 100,00 € na žiro račun Državnog trezora Crne Gore br. 907-83001-19, a sve u roku od 15 dana po pravosnažnosti presude, pod prijetnjom posledica prinudnog izvršenja.</span>
</p>
<p>&nbsp;</p>
<p>
<span class="span1">Radi ostvarivanja imovinsko-pravnog zahtjeva oštećeni V. R.  se upućuje na parnični postupak.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a u Beranama, Kt.br. .od 14.06.2016. godine, okrivljen je L.M., iz B., zbog krivičnog djela </span><span class="span1">ugrožavanje opasnim oruđem pri tuči i svađi iz čl. 154 Krivičnog zakonika Crne Gore</span><span class="span1">.</span>
</p>
<p>&nbsp;</p>
<p>
<span class="span1">Glavni pretres je održan i zaključen u prisustvu Državnog tužioca ODT-a u Beranama Jadranke Mićović, kao i branioca okrivljenog po službenoj dužnosti, adv. Čukić Nikole, koji postupa po zamjeničkom punomoćju adv. Draga Pantovića, a u odsustvu oštećenog V. R., koji se tokom prethodnog postupka pridružio krivičnom gonjenju protiv okrivljenog i postavio imovinsko-pravni zahtjev, i u odsustvu okrivljenog L. M., shodno rješenju Krivičnog vijeća ovog suda Kv.br. .... od 18.01.2017. godine, a sa razloga što je isti nedostižan organima gonjenja, tako da sud, i pored prethodno iscrpljenih zakonskih mogućnosti, nije mogao da obezbijedi njegovo prisustvo na pretresu, zbog čega je prethodno donijeto rješenje da se okrivljenom sudi u odsustvu, jer važni razlozi opravdavaju to suđenje.</span>
</p>
<p>&nbsp;</p>
<p>
<span class="span1">Državni tužilac ODT-a u završnoj riječi je izjavila da o</span><span class="span1">staje u svemu pri podnijetom optužnom predlogu, jer je teza optužbe u potupnosti dokazana, i to kako iz iskaza svjedoka-oštećenog tako i iskazima saslušanih svjedoka, pa je predlažila da ga sud osudi na kaznu po zakonu. </span>
</p>
<p>&nbsp;</p>
<p>
<span class="span1">Okrivljeni L. M. nije saslušan tokom postupka, tako da je njegova odbrana izostala, a njegov branilac po službenoj dužnosti, adv. Čukić Nikola, u završnoj riječi je istakao</span><span class="span1"> da izvedenim dokazima nije dokazano da je okrivljeni izvršio krivično djelo stavljeno mu na teret optužbom, pa je predložio sudu da okrivljenog oslobodi od optužbe. Troškove je tražio po AT-u.</span>
</p>
<p>&nbsp;</p>
<p>
<span class="span1">Radi utvrđivanja odlučnih činjenica i krivice okrivljenog, sud je u dokaznom postupku na glavnom pretresu izveo dokaze: saslušao svjedoka Ć. S.; na saglasan predlog stranaka pročitao iskaze svjedoka-oštećenog V. R., iskaz svjedoka: V. V., Š. D., D. A. i D.S.; pročitao zabilješku Uprave policije CB B. broj ..... od 29.03.2016. godine; izvršio uvid u fotodokumentaciju Uprave policije CB B. br. .... od 29.03.2016. godine; izvršio uvid u metalnu palicu šlager crne boje; izvršio uvid u video zapis bezinske pumpe "E. p.", od 29.03.2016. godine; te pribavio i pročitao izvod iz KE na ime okrivljenog. </span>
</p>
<p>&nbsp;</p>
<p>
<span class="span1">Cijeneći dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret, za koje je kriv. </span>
</p>
<p>&nbsp;</p>
<p>
<span class="span1">Činjenicu da je okrivljeni dana 29.03.2016. godine, na platou benzinske pumpe "E.-p." u B., u svađi sa V.R. se mašio palice na rasklapanje - šlagera, i zamahnuo u pravcu V. R., sud je utvrdio prevashodno kroz iskaze saslušanih svjedoka-oštećenog V. R. i svjedoka  V. V., Š. D., D. A. i D. S. i kroz sadržinu izvedenih pismenih dokaza.</span>
</p>
<p>&nbsp;</p>
<p>
<span class="span1">Iz iskaza oštećenog saslušanog u svojstvu svjedoka V. R., sud je utvrdio da ga je d</span><span class="span1">ana 29.03.2016.godine, oko 15,40 časova putem telefona pozvao brat V. V., i kazao da su ga tri momka napala na benzinskoj pumpi u B., nakon što se desio saobraćajni udes, u kojem je učestvovao on i jedan od trojice tih momaka, pa je pošao do benzinske pumpe i na lice mjesta primijetio L. M., D. A. i D. S., koje je znao od ranije. Policajci Š. D. i Ć. S. su započeli sa službenom radnjom oko saobraćajnog udesa. Dok je bio uviđaj na razdaljini od 3-4 m L. M. mu se obratio riječima “Oćeš problem?” i to je ponovio dva puta prijetećim tonom, našta mu je odgovorio “Nemoj da mi se obraćaš”, i tada je L. M. iz pojasa izvadio metalnu palicu na izvlačenje, koju je trzajem ruke rasklopio i zamahnuo da ga istom udari u predjelu glave, i u tom trenutku policajac Š. D., L. M. je izdao naredbu da stane i da odbaci palicu, ali se L. M. oglušio o njegovo naređenje, pa ga je Š. D. dohvatio objema rukama sa strane sprečavajući ga da ga ne udari i u tome hvatanju metalna palica-šlager je ispala iz ruke L. M. i udarila Š.D. u predjelu glave. L. M. se istrgao iz ruku Š. D. i pobjegao je u pravcu bolnice. U svađi mu se L. M. obratio više puta prijetećim tonom “Znaš li ti ko sam ja” i moguće je da mu je tada odgovirio da je "gnjida", jer je bio izrevoltiran njegovim ponašanjem, ali mu nije kazao ”Propuštiću te kroz ruke”.</span><span class="span1"> Sud je u potpunosti  prihvatio iskaz ovog svjedoka, jer se radi o licu koje je po ocjeni suda, vjerno rekonstruisalo tok kritičnih dešavanja, pa je sud njegov iskaz cijenio kao objektivan i neusmjeren na otežanje krivičnopravnog položaja okrivljenog, a saglasan sa iskazima saslušanih svjedoka.</span>
</p>
<p>&nbsp;</p>
<p>
<span class="span1">Tako, iz iskaza svedoka Ć. S., sud je utvrdio da je </span><span class="span1">dana 29.03.2016. godine, sa kolegom Š. D. pošao do platoa benzinske pumpe E. p. u B., po pozivu dežurne službe, gdje se desila sabraćajna nezgoda u kojoj je učestovalo t.m.v. marke “M.” kojim je upravljao V. V. i p.m.v.marke “A.”, kojim je upravljao L. M.. Kada su došli zatekli su i V. R., brata V. V., D. S. i D.A.. Dok su uzimali podatke radi sačinjavanja zapisnika o predmetnoj saobraćajnoj nezgodi, u jednom trenutku je začuo zvuk metala i vidio je da L. M. kreće prema V. R., kome je uputio riječi “Ko me ti da je velika gnjida”. U tom trenutku Š.D. je krenuo prema L. M., a prije toga mu je izdao naredbu da stane i da baci to što drži u rukama, našta se L. M. oglušio, pa ga je Š. D. uhvatio kako bi spriječio napad metalnom palicom na V. R. i u tome je iz ruke L. M. ispala metalna palica-šćager i okrznula Š. D. u predjelu glave, tačnije ispod lijevog oka. L. M. je ponovo htio da uzme ovu metalnu palicu, ali ju je on uzeo prije njega i on se potom dao u bjekstvo prema Domu zdravlja u B.. </span><span class="span1">Sud je u potpunosti  prihvatio iskaz ovog svjedoka, jer se radi o licu koje je po ocjeni suda, vjerno rekonstruisalo tok kritičnih dešavanja, pa je sud njegov iskaz cijenio kao objektivan i neusmjeren na otežanje krivičnopravnog položaja okrivljenog, a saglasan sa iskazima saslušanih svjedoka.</span>
</p>
<p>&nbsp;</p>
<p>
<span class="span1">Tako iz iskaza svjedoka Š. D. sud je utvrdio da je d</span><span class="span1">ana 29.03.2016.godine, sa Ć. S. pošao do platoa benzinske pumpe "E. p." u B., gdje se oko 15,45 časova desila saobraćajna nezgoda. Kada su došli na lice mjesta, zatekli su teretno motorno vozilo marke “M.” reg.br. BA AU ..., kojim je upravljao V. V. i p.m.v.marke “A.”, reg.br. BA AA ..., kojim je upravljao L. M.. Na lice mjesta su bila prisutna lica: V. V., L. M., D. S. i D. A.. Kada su završili uviđaj, sjeo je u policijsko vozilo, kako bih sačinio zapisnik. Ispred policijskog vozila je bio V. R., a iza L. M.. U jednom trenutku je čuo zvuk nalik na škljocanje, koji ga je asocirao na repertiranje pištolja, zbog čega je odmah izašao iz vozila i vidio sam da je L. M. sa metalnom palicom-šlagerom u ruci krenuo prema V. R. i da je zamahnuo sa istom u njegovom pravcu. Prišao je do L.M., uhvatio ga je i u tom trenutku mu je ispala metalna palica iz ruke i njega udarila u predjelu glave, tačnije ispod lijevog oka. Dok je išao prema L. M. izdao mu je naredbu da stane i da baci to što ima u rukama, našta se isti oglušio. Kada mu je ispala metalna palica-šlager iz ruku, L. M.se vratio 2-3 koraka u nazad, da bi potom ponovo pokušao da je uzme, ali je prije njega metalnu palicu-šlager uzeo Ć. S., pa se L. M. dao u bjekstvo ulicom prema Domu zdravlja u B.. </span><span class="span1">Sud je u potpunosti  prihvatio iskaz ovog svjedoka, jer se radi o licu koje je po ocjeni suda, vjerno rekonstruisalo tok kritičnih dešavanja, pa je sud njegov iskaz cijenio kao objektivan i neusmjeren na otežanje krivično-pravnog položaja okrivljenog, a saglasan sa iskazima saslušanih svjedoka.</span>
</p>
<p>&nbsp;</p>
<p>
<span class="span1">Tako iz iskaza svjedoka V. V., sud je utvrdio da se d</span><span class="span1">ana 29.03.2016.godine, oko 15,40 časova, nalazio na benzinskoj pumpi "E. p." u B., gdje se prethodno desio udes sa vozilom kojim je on upravljlao i drugim vozilom kojim je upravljao L. M..  Kada je završen uviđaj, u trenutku kada je potpisivao zapisnik, došlo je do svađe izmađu L. M. i V. R., kada je L.M. iz pojasa izvadio metalnu palicu-šlager na razvlačenje i zamahnuo je da ga istom udari, što je spriječio policijski službenik Š. D. tako što je prišao L. M. dohvatio ga za ruku u koju mu se nalazila metalna palica-šlager, koja je nakon toga L. M. ispala iz ruke i pala na asvaltnu podlogu, nakon čega je L. M.  pobjegao u pravcu bolnice.</span><span class="span1"> Sud je u potpunosti  prihvatio iskaz ovog svjedoka, jer se radi o licu koje je po ocjeni suda, vjerno rekonstruisalo tok kritičnih dešavanja, pa je sud njegov iskaz cijenio kao objektivan i neusmjeren na otežanje krivičnopravnog položaja okrivljenog, a saglasan sa iskazima saslušanih svjedoka.</span>
</p>
<p>
<span class="span1"> </span>
</p>
<p>
<span class="span1">Tako iz iskaza svjedoka D. A. sud je utvrdio </span><span class="span1">da je dana 29.03.2016.godine, oko 16,00 časova sa L. M. i D. S. bio na benzinskoj pumpi "E. p." u B., kada je došlo do manjeg saobraćajnog udesa između vozila kojim je upravljao L. M. i vozila kojim je upravljao V. V., a nakon čega je došlo do prepirke između istih. Nakon toga u jednom trenutku na benzinsku pumpu je došao V. R., brat V. V.. V. R. je došao u civilu i odmah se obratio nama trojici “Ko će to da se bije”, našta mu ja odgovorio da neće niko da se bije, da bi mu L. M. odgovorio “Šta se ti miješaš”. Tu svađu između L. M. i V. R. su prekinuli policijski službenici koji su ih razdvojili, tako što su im kazali da idu na jednu stranu, a V. R. su kazali da ide na drugu stranu. Za vrijeme dok su policijski službenici sačinjavali zapisnik V. R. je uperio prst u pravcu Lutovac Milića i kazao mu “Ti ćeš da mi platiš”, našta mu je L. M. odgovorio “Jesi li to meni rekao”, da bi mu V. R. ponovo odgovori “Tebi, tebi gnjido jedna” i krenuo je u pravcu L. M. i L. M. je krenuo put njega i tada je iz pojasa izvukao metalnu palicu-šlager, crne boje, dužine oko 30 cm na rasklapanje kada je policijski službenik Š. D. pritrčao da razvadi njih dvojicu i uhvatio je L. M. za ruku, kada se metalna palica-šlager istrgla iz ruke L. M. i nehotice zakačila u predjelu glave, tačnije lijevog oka policijskog službenika Š. D., nakon čega se L. M. dao u bjegstvo. </span><span class="span1">Sud je u potpunosti  prihvatio iskaz ovog svjedoka, jer se radi o licu koje je po ocjeni suda, vjerno rekonstruisalo tok kritičnih dešavanja, pa je sud njegov iskaz cijenio kao objektivan i neusmjeren na otežanje krivično-pravnog položaja okrivljenog, a saglasan sa iskazima saslušanih svjedoka.</span>
</p>
<p>&nbsp;</p>
<p>
<span class="span1">Tako iz iskaza svjedoka D. S., sud je utvrdio da je d</span><span class="span1">ana 29.03.2016.godine, bio sa drugovima L. M. i D. A. na benzinskoj pumpi, kada je došlo do udesa između vozila marke “A.”, kojim je upravljao L. M. i vozila kojim je upravljao V. V.. Dva minita nakon što se desio udes na lice mjesta je došla policijska patrola CB B., koji su započeli da vrše uviđaj, nakon čega je došao i V. R., brat V. V., koji je počeo da se svađa sa  sa L.M., obrativši mu se riječima “Šta ćeš ti gnjido jedna, ja sam takvih propustio milion kroz ruke, pa ću i tebe”. Međutim, kada je završen uviđaj L. M. se obratio V. R. “Zašto si me nazvao gnjidom, što me psuješ, zbog čega sam ja gnjida”, našta mu je V. R. odgovorio “Nijesi mala nego velika gnjida” i tada L. M., izrevoltiran ponašanjem V. R., koji je krenuo prema njemu, vadi metalnu palicu, koju je držao za pojasom i kreće prema V. R. da ga udari, i tada je Š. D. pritrčao između njih i L. M. uhvatio za ruku u kojoj mu se nalazila ova palica, koja je od trzaja ispala iz ruke L. M. i slučajno udarila ispod oka policijskog službenika Š. D., nakon čega se  L. M. dao u bjegstvu. </span><span class="span1">Sud je u potpunosti prihvatio iskaz ovih svjedoka, jer se radi o licima koja su po ocjeni suda vjerno rekonstruisala tok kritičnih dešavanja, pa je sud njihove iskaze cijenio kao objektivne i neusmjerene na otežanje krivičnopravnog položaja okrivljenog, a saglasne sa iskazom saslušanih svjedoka.</span>
</p>
<p>&nbsp;</p>
<p>
<span class="span1">Iz službene zabilješke Uprave policije CB Berane broj .... od 29.03.2016. godine, sud je utvrdio da je nakon saobraćajne nezgode koja se dogodila dana 29.03.2016. godine oko 15,45 časova, gdje su učesnici u saobarćajnoj nezgodi lica L. M. s jedne, i V. V. s druge strane. Izlaskom patrole na lice mjesta je započeta službena radnja u vršenju uviđaja gdje, dolazi do prepirke od strane L. M. i D. A., prema V. R. i V. V., kada u jednom momentu L. M.vadi metalnu palicu šlager, kreće prema V. R. u zamahu da udari, u čemu ga sprečava Š. D., gdje palica ispada iz ruke L. M., udara Š. D. u predjelu lijeve strane jagodinče kosti i pada na asfaltnoj podlozi. </span>
</p>
<p>&nbsp;</p>
<p>
<span class="span1">Sud je u dokaznom postupku prikazao snimak-video zapis sa benzinske pumpe. Na snimku se vidi policijsko vozilo parkirano pored rezervoara za točenje plina i pored vozila se vidi jedno lice i policajac, kao i tri lica naspram njih, te u jednom trenutku policajac ide u pravcu jednog od tri lica i gura se sa njim. Na snimku se ne vidi jasno lice sa kojim se policajac gura, niti da li isto lice drži palicu u rukama.</span>
</p>
<p>&nbsp;</p>
<p>
<span class="span1">Sud je cijenio i ostale dokaze ali ih posebno ne obrazlaže nalazeći da su bez uticaja na ovakvu odluku suda.</span>
</p>
<p>&nbsp;</p>
<p>
<span class="span1">Dakle, imajući u vidu iskaze saslušanih svjedoka, a koji su u saglasnosti sa ostalim izvedenim dokazima tokom postupka, sud je kao nesumnjivo utvrdio da je L. M.,  dana 29.03.2016. godine oko 16,00 časova na platou benzinske pumbe "E. p." u B., u svađi sa oštećenim V. R., mašio se metalne palice na rasklapanje, sredstva podobnog da tijelo teško povrijedi ili zdravlje teško naruši, na način što je istu izvadio iz pojasa i zamahnuo u pravcu oštećenog V. R.. </span><span class="span1">Postupajući na navedeni način pri svađi sa oštećenim, i zamahujući u pravcu oštećenog sa metalnom palicom, okrivljeni je u svojim radnjama ostvario elemente krivičnog djela ugrožavanje opasnim oruđem pri tuči i svađi iz čl. 154 KZCG, pa je djelo izvršio s umišljajem, jer je bio svjestan da se mašio metalne palice, sredstva podobnog da tijelo teško povrijedi i zdravlje teško naruši, kao i posledica te svoje radnje, zbog čega je kriv.</span>
</p>
<p>&nbsp;</p>
<p>
<span class="span1">Za krivično djelo ugrožavanje opasnim oruđem pri tuči i svađi iz čl. 154 KZ-a CG, predviđena je novčana kazna ili kazna zatvora do 6 mjeseci. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini kazne, sud je imao u vidu da okrivljeni nije saslušan tokom postupka, pa samim tim sud nije ni raspolagao njegovim ličnim podacima, koji se tiču porodičnog i materijalnog stanja, s tim što je kao olakšavajuću okolnost na strani okrivljenog cijenio da se radi o mladom licu, dok je od otežavajućih okolnosti našao da je isti osuđivan ali ne za ovo krivično djelo, pa je sud mišljenja da će se sa minimumom predviđene novčane kazne u iznosu od ....,00 € postići svrha kažnjavanja i dovoljno uticati na okrivljenog, da ubuduće ne vrši ova i slična krivična djela. </span>
</p>
<p>&nbsp;</p>
<p>
<span class="span1">Odluka o paušalu u iznosu od 30,00 € donijeta je na osnovu odredbe čl. 226 ZKP-a, pri čemu je sud cijenio složenost i trajanje krivičnog postupka, a u pogledu troškova krivičnog postupka, sud je na osnovu čl. 229 ZKP-a obavezao okrivljenog da plati iznos od .....,00 €, a koji se odnose na ime odbrane advokata po službenoj dužnosti na pretresu od 14.02.2017. godine, i na ime razgledanja i kopiranja spisa dana 14.02.2017. godine, u smislu Advokatske tarife, i to tarifnog br. 1 i 13, a u vezi čl. 1 Odluke o visini nagrade za rad advokata za odbranu po službenoj dužnosti. </span>
</p>
<p>&nbsp;</p>
<p>
<span class="span1">Sa iznijetog je odlučeno kao u izreci presude, a shodno čl. 374 ZKP-a.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA </span>
</p>
<p style="text-align:center;">
<span class="span1">Dana 14.02.2017. godine</span>
</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                  S U D I J A,</span>
</p>
<p>
<span class="span1">Milica Milanović </span><span class="span1"></span><span class="span1"></span><span class="span1"></span><span class="span1"></span><span class="span1">                                 Aleksandar Ćulafić</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Nezadovoljna stranka ima pravo žalbe,</span>
</p>
<p>
<span class="span1">u roku od 8 /osam/ dana, od dana prijema</span>
</p>
<p>
<span class="span1">presude, putem ovog suda za Viši sud u </span>
</p>
<p>
<span class="span1">Bijelom Polju.</span><span class="span1"> </span>
</p>
<p>
<span class="span1">  </span>
</p>
<p>&nbsp;</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                        K.br. 106/12</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">         </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarem Anom Stanišić, u krivičnom predmetu K. R., zbog krivičnog djela skidanje i povreda službenog pečata i znaka iz čl.381 Krivičnog zakonika i krivičnog djela krađa iz čl.239 st.1 Krivičnog zakonika, po optužnom predlogu ODT-a iz Bara Kt.br.138/11 od 28.02.2012. godine, nakon održanog javnog glavnog pretresa dana 20.02.2014. godine, u prisustvu zastupnika optužbe – savjetnika kod ODT-a Predraga Đikanovića i branioca okrivljenog advokata A. S. , istog dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni K. R., od oca Đ. i majke M., rođene K., rođen ... u D. , stalno nastanjen u  B. ,  naselje Z. P. , državljanin H., sa statusom raseljnog lica, metalostrugar, neoženjen, bez djece, neosuđivan</span>
</p>
<p>&nbsp;</p>
<p>
<span class="span1">                                     </span>
</p>
<p>
<span class="span1">Na  osnovu  člana  373  tč.  2  ZKP-a  Crne Gore</span>
</p>
<p>
<span class="span1"></span><span class="span1"></span><span class="span1"></span><span class="span1">                               </span>
</p>
<p style="text-align:center;">
<span class="span1">O S L O B A Đ A   S E   O D   O P T U Ž B E</span>
</p>
<p>&nbsp;</p>
<p>
<span class="span1">            Da je:</span>
</p>
<p>&nbsp;</p>
<p>
<span class="span1">              I - Neutvrđenog dana u vremenu do 10.03.2011.godine, u B. , bio svjesan svog djela i htio njegovo izvršenje, u stambenom objektu vlasništvo B. V. u  naselju Z. P., u kojem živi kao podstanar, skinuo službeni pečat - distributivnu plombu ED-a B. , koju je ovlašćeno službeno lice Elektrodistribucije B. stavilo radi osiguranja električnog brojila</span>
</p>
<p>&nbsp;</p>
<p>
<span class="span1">- čime bi učinio krivično djelo - skidanje i povreda službenoog pečata i znaka iz čl. 381 Krivičnog zakonika. </span>
</p>
<p>&nbsp;</p>
<p>
<span class="span1">II - što je u isto vrijeme i na istom mjestu kao pod stavom jedan optužnog predloga, u vremenu do 10.12.2010.godine do 10.03.2011.godine u kući B. V. u naselju Z.P. u B. , bio svjesan svog djela i htio njegovo izvršenje, u kojem živi kao podstanar, oduzimao tuđu pokretnu stvar - električnu energiju, vlasništvo oštećene "E.P. C. G." AD N. - Elektrodistribucija B., u ukupnoj vrijednosti od 1.316,98 eura na način što je sa brojila marke "Iskra" broj 5281588, rastavio sva tri naponska mosta, usled čega stvarna </span><span class="span1">potrošnja električne energije nije mjerena, u namjeri da njenim prisvajanjem i trošenjem pribavi sebi protivpravnu imovinsku korist</span>
</p>
<p>&nbsp;</p>
<p>
<span class="span1">- čime bi učinio krivično djelo - krađa iz čl. 239 st. 1 Krivičnog zakonika. </span>
</p>
<p>&nbsp;</p>
<p>
<span class="span1">- jer nije dokazano da je učinio  djela za koja je optužen.</span>
</p>
<p>&nbsp;</p>
<p>
<span class="span1">Oštećena "E.P. C. G." AD N. - Elektrodistribucija u B. se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span1">  </span><span class="span1">Troškovi postupka padaju na budžetskih sredstava suda. </span>
</p>
<p>&nbsp;</p>
<p>
<span class="span1">    </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">           Optužnim predlogom ODT-a u Baru Kt.br.138/11 od 28.02.2012. godine, preciziranom na glavnom pretresu od 20.02.2014. godine, okrivljenom je stavljeno na teret izvršenje krivičnih djela bliže opisanih u izreci presude.</span>
</p>
<p>
<span class="span1">           Okrivljeni je u svojoj odbrani, datoj na glavnom pretresu u bitnom izjavio da je počeo da živi kao podstanar u kući B. V. nekih 5 – 6 mjeseci prije izvršene kontrole od strane Elektrodistribucije, a kontrola je izvršena u martu mjesecu 2011. godine. To i nije bio stan, već privremeni montažni objekat, sazidan od blokova i kada se doselio ovdje nije bila regulisana ni struja ni voda, pa je zbog toga više puta išao u Elektrodistribuciju, tražio od njih da dođu i da konstatuju koje je stanje već potrošene struje i koliko je struje on potrošio. Tačnije četiri puta je išao u Elektrodistribuciju, međutim dugo niko nije došao. Nakon toga došao je radnik ED-a koji očitava struju D. Ć.  , koji je vidio da brojilo nije plombirano i da ne radi. Ovaj radnik je nešto pisao, ali njemu okrivljeni nije potpisao nikakav zapisnik.  Poslije izvjesnog vremena došli su radnici ED-a i, to V. i sa njim još jedan radnik. Kada su ovi radnici došli, nijesu uopšte vidjeli da se neko nalazi u kući pa su krenuli da idu, ali ih je okrivljeni pozvao da se vrate. Vratili su se i napravili zapisnik, koji se nalazi u spisima ovog predmeta, tj.radi se o zapisniku od 10.03.2011. godine, koji zapisnik je okrivljeni i potpisao. Napomenuo je da u ovoj kući nema ni kupatila ni kuhinje, ima svega 4 – 5 utičnica od kojih samo dvije rade. Nedugo nakon sačinjavanja ovog zapisnika okrivljeni se iselio iz pomenutog objekta. Okrivljeni navodi da nije skinuo plombu sa ovog brojila niti je rastavljao bilo kakve naponske mostove. U tom cijelom objektu postoji maltene samo jedna utičnica, tako da nije imao motiva da bilo šta skida sa brojila. O tome u kakvom je stanju bilo brojilo prije njegovog dolaska u ovu kuću, najbolje znaju radnici ED-a, naročito Đ. V. , koji je inače zadužen za ovaj reon. U ovoj kući prije njega stanovali su neki radnici koji su gradili kuću preko puta ove, a to bi mogao da potvrdi i svjedok K. B. . Ovaj svjedok je imao ključeve od kuće i njemu je okrivljeni davao na ruke novac za kiriju, obzirom da je vlasnik kuće B. V. preminuo.</span>
</p>
<p>
<span class="span1">         U dokaznom postupku sud je proveo sledeće dokaze: na saglasan predlog stranaka pročitani su iskazi svjedoka P. I., Đ. V., D. Ć., K. B., ovlašćenog predstavnika ED D.P. , pročitan je zapisnik ED-a o kontroli mjernog mjesta br.1056 od 10.03.2011. godine, pročitan je obračun neovlašćeno preuzete električne energije br.23438 od 10.03.2011. godine, izvršen je uvid u energetsku karticu potrošača za period do 31.01.2013. godine, pročitan je nalaz i mišljenje vještaka elektro struke  R. L. , dat u </span><span class="span1">predmetu Kri.br.154/11 od 31.05.2011. godine, kao i iskaz istog vještaka sa glavnog pretresa od 17.09.2013. godine, pročitan je izvod iz kaznene evidencije za okrivljenog, pribavljen od MUP-a Republike Hrvatske od 11.10.2013. godine, pročitan je izvod iz MK umrlih za B. V. , pribavljen od matične službe N. br.15-UPI-204/13/10461 od 14.11.2013. godine, pročitan je dopis ED B. br.4101-7638 od 20.12.2013. godine.</span>
</p>
<p>
<span class="span1">        Svjedok K. B. je u svom iskazu na glavnom pretresu od 25.07.2013. godine u bitnom izjavio da u B. živi već 15 godina, a kuća B. V. se nalazi u njegovom komšiluku, odnosno odmah preko puta. Ta kuća postoji već 30 godina, a ranije je tu bio jedan autobus koji je na struju bio spojen upravo preko predmetne kuće. Uglavnom ta kuća je bila u vlasništvu jedne žene iz P. . Preko puta te kuće, kada je ova žena otišla u P. , gradila se jedna kuća, za koju ne zna u čijem je vlasništvu, ali mu je poznato da se za potrebe izgradnje ove kuće, struja „vukla“ upravo iz kuće B. V., a da su u kući B. V. u ovom periodu bili smješteni neki radnici Albanci, a sve to se dešavalo prije neke 3 godine. Kada se to gradilište zatvorilo i kada su radnici otišli, okrivljeni je počeo da živi u toj kući. Svjedok dalje navodi da mu je, izvjesno vrijeme nakon što se doselio u pomenutu  kuću, okrivljeni rekao da nešto nije u redu sa strujom i da treba da pozove nekog iz Elekrodistribucije kako bi vidio brojilo za struju. Četiri-pet puta je zajedno sa okrivljenim išao u ED, međutim iz ED-a uopšte nijesu reagovali. Neispravnost na brojilu se, po kazivanju svjedoka, odnosila na to da na istom nije bilo plombe, kada bi se upalila jedna utičnica brojilo se okretalo, a kada se uključi druga utičnica, brojilo nije reagovalo. Takođe je, kako navodi, isto stanje bilo i sa vodom, međutim iz Vodovoda su došli i riješili taj problem. </span>
</p>
<p>
<span class="span1">           Svjedok P. I.  je u prethodnom postupku, na zapisniku od 16.05.2011. godine u bitnom je izjavio da je pomenutog dana, zajedno sa kolegom Đ. V. , vršio redovnu kontrolu objekata u naselju Z.P. u Š. . Tom prilikom su na montažnom objektu, vlasništvo B. V., zatekli lice K. R., koji u ovom objektu živi kao podstanar. U pomentom objektu zatekli su da na poklopcu električnog brojila nedostaje ED plomba, kao i da su sva tri naponska mosta koja se nalaze ispod poklopca brojila skinuta tj.odvrnuta, tako da se ne registruje potrošnja električne energije. Na kraju je naveo da su brojilo isključili sa NN mreže i plombirali ga plombom  ED-a 2009/3, kao i da je okrivljeni bio prisutan prije kontrole i potpisao je zapisnik, a na glavnom pretresu dana 06.06.2012. godine svjedok je izjavio da ih okrivljeni nijednom svojom radnjom nije ometao u vršenju njihovog posla. </span>
</p>
<p>
<span class="span1">          Svjedok Đ. V. je u prethodnom postupku u bitnom naveo da je dana 10.03.2011. godine zajedno sa kolegom P. pošao u redovnu kontrolu objekta potrošača B. V., koji je inače montažni objekat, a da su u tom objektu zatekli K. R., koji je tu živio kao podstanar. Prilikom kontrole su zatekli da na poklopcu brojila nedostaje ED plomba, kao i da su sva tri naponska mosta, koja se nalaze ispod poklopca brojila skinuta, tj. odvrnuta tako da se ne registruje potrošnja električne enrgije. Brojilo su isključili sa NN mreže i plombirali ga plombom  ED-a 2009/3. Na glavnom pretresu je dodao da je na tom područiju vršio očitavnje brojila dvije do tri godine, odnosno da je do februara mjeseca 2009. godine vršio očitavanje električnih brojila na području na kojem se nalazi predmetni objekat, kao i da do 10.03.2011. godine, kad je izvršio kontrolu mjernog mjesta, zajedno sa kolegom P. I. , nikada nikoga nije zatekao u ovom objektu. Pomenutog dana ispred ove kuće nalazilo se neko vozilo, oni su pokucali na vrata, ali niko nije otvorio. Kada su krenuli da idu iz kuće je izašao okrivljeni i pozvao ih da se vrate. Zajedno su pošli do mjernog mjesta i odmah su ustanovili da na poklopcu brojila nema ED plombe, dok su skidanjem plombe ustanovili da su sva tri mosta rastavljena, </span><span class="span1">što znači da brojilo nije moglo da registruje utrošak električne energije. Tom prilikom su isključili mjerno mjesto, plombirali brojilo i o tome sačinili zapisnik. Provjerom u ED svjedok je ustanovio da je kuća vlasništvo izvjesnog B. V. , a da okrivljeni u njemu živi kao podstanar, ali da mu nije poznato koliko dugo okrivljeni živi u ovom objektu.</span>
</p>
<p>
<span class="span1">         Svjedok D. Ć. je u svom iskazu, datom na glavnom pretresu, u bitnom izjavio da od 2010. godine očitava  brojila u naselju Š. . Krajem 2010. ili 2011. godine, ne zna tačno, očitavao je brojilo u jednom prizemnom objektu pod pločom gdje je zatekao jedno lice, za koje ne zna kako se zove. Pitao ga je da li može da očita stanje struje, na šta mu je ovaj odgovorio da može. Prilikom očitavanja brojila primijetio je da na istom nema ED plombe i o tome je obavijestio Elektrodistribuciju. Odgovarajući na pitanja branioca okrivljenog, odnosno na pitanje suda, svjedok je naveo da mu tom prilikom okrivljeni nije pričao ništa vezano za brojilo, niti mu je tražilo da se električno brojilo promijeni. Dalje je naveo da mu je to lice bez problema dozvolio da očita brojilo i kada mu je rekao da na brojilu nedostaje plomba, ovo lice mu je reklo da da ne zna ništa o tome.</span>
</p>
<p>
<span class="span1">Ovlašćeni predstavnik ED D. P. je izjavila da se pridružuju krivičnom gonjenju i da postavljaju imovinskopravni zahtjev u iznosu od 2.716,08 eura.</span>
</p>
<p>
<span class="span1">       Iz zapisnika o kontroli mjernog mjesta br.1056 od 10.03.2011. godine utvrđeno je da su radnici Elektrodistribucije Đ.V. i P. I. , prilikom kontrole mjernog mjesta kod okrivljenog K. R. uočili da na poklopcu brojila nedostaje ED plomba. Skidanjem poklopca brojila ustanovljeno je da su sva tri naponska brojila rastavljena, tako da brojilo ne registruje utrošenu električnu energiju ni po jednom sistemu. Kao takvo brojilo je isključeno sa NN mreže i plombirano u zatečenom stanju na poklopcu klemberta. Zapisnik je potpisan od strane pomenutih radnika ED-a i okrivljenog.</span>
</p>
<p>
<span class="span1">         U obračunu za neovlašćeno preuzetu električnu energiju br.23438 od 10.03.2011. godine navedeno je da B. V., vlasnik predmetnog objekta, na dan 10.03.2011. godine Elektrodistribuciji P. ED B., za utrošenu električnu energiju, duguje ukupan iznos od 2.716,08 eura. </span><span class="span1"></span>
</p>
<p>
<span class="span1">         Iz energetske kartice potrošača na ime B. V. za period od 31.01.2009. godine do 28.02.2013. godine utvrđeno je da preko ovog brojila za pomenuti period nije registrovana nikakva potrošnja električne energije.</span>
</p>
<p>
<span class="span1">        U nalazu i mišljenju vještaka elektro struke R. L. od 31.05.2011. godine navedeno je da  je u stambenom objektu pok. B. V., koji se nalazi u naselju Z.P. , a u kojem kao podstanar živi K. R., neovlašćeno  preuzimana  električna energija mimo brojila marke „Iskra“ br.5281588, na način što su na brojilu rastavljena sva tri naponska mosta. Ovakvo mišljenje vještaka formirano je na osnovu činjenica i podataka, navedenih u zapisniku o kontroli mjernog mjesta  br.23438 od 10.03.2011. godine, koji su  i u ime ED –B. sačinili i potpisai radnicii Đ. V. i P. I. . Prema mišljenu ovog vještaka, vrijednost neregistrovane neovlašćene potrošnje, obračunata u skladu sa normativnim aktima iz tačke 2 iznosi  Vnnp =1.316,98 eura.</span>
</p>
<p>
<span class="span1">       Na glavnom pretresu od 17.09.2013. godine, vještak je dodao da je osnovni element koji je karakterisao neovlašćenu potrošnju - nepostojanje plombe elektrodistribucije na poklopcu priključnih stezaljki brojila i to što su pomjerena sva tri naponska mosta. U takvom zatečenom položaju naponskih mostova električna energija se preuzimala preko brojila, ali se na brojilu nije registrovala. Obračun električne energije napravljen je u skladu sa Pravilom o snadbijevanju električnom energijom, objavljenom u Sl.listu Crne Gore br.54/09 i br.13/05, kao i cijenom električne energije na dan neovlaščenog preuzimanja, pa prema tumačenju vještaka vrijednost neovlašćeno </span><span class="span1">preuzete električne energije iznosi 1.316,98 eura. Vještak je dalje naveo da, obzirom na to da se kod neovlašćene potrošnje ne može utvrditi koje potrošače je vlasnik priključivao na svoju električnu instalaciju, to je propisana metodologija koja tačno utvrđuje sve elemente za obračun neovlašćene potrošnje, ne ostavljajući vještaku nikakvu mogućnost  procjene, to su fiktivne cifre, a realno ta potrošnja može biti i mnogo veća i mnogo manja od ovog obračuna.  Što se tiče mogućnosti da lice koje je vršilo kontrolu utvrdi vrijeme skidanja plombe, prespajanja i slično, vještak je naveo da je vrijeme skidanja plombe sa brojila teško utvrditi i da je inkasant ED-a koji je očitavao brojila jednom mjesečno mogao da primijeti da li ima ili nema plombe, s tim što ne zna da li je to bilo u opisu njihovog posla. Što se tiče energestske kartice potrošača i stanja prikazanog u njoj, vještak je istakao da se na osnovu iste ne može utvrditi neovlašćeno preuzimanje električne energije ali se mogu izreći neki sudovi ako se radi o konstantnom potrošaču i ako koristi iste uređaje, ali ako se stanari mijenjaju, odnosno ako u objektu samo neko povremeno stanuje, onda je dinamika drugačija. Nakon što mu je stavljena na uvid energetska kartica potrošača na ime B. V. i to za period od 31.01.2009. godine do 28.02.2013. godine, vještak je izjavio da se iz iste vidi da preko ovog brojila nije registrovana nikakva potrošnja, znači sve od 2009. godine za cijeli period do 2013. godiine. Odgovarajući na pitanje odbrane, vještak dalje navodi da, u slučaju da se iz energetske kartice potrošača utvrdi da u periodu prije nego što je okrivljeni živio u objektu ta potrošnja bila 0,0, to bi značilo da ili niko nije bio u objektu, ili onaj ko je tu stanovao je vršio potrošnju koja se nije registrovala, što bi navelo na zaključak da su pomenuti naponski mostovi skinuti ranije.</span>
</p>
<p>
<span class="span1">        Iz izvoda iz Kaznene evidencije za okrivljenog od 11.10.2013. godine, pribavljenog od MUP-a Republike Hrvatske utvrđeno je da isti do sada nije osuđivan.</span>
</p>
<p>
<span class="span1">       Iz izvoda iz matične knjige umrlih pribavljenog od matične službe N. br.15-UPI-204/13/10461 od 14.11.2013. godine, na ime B. V. utvrđeno je da je isti preminuo dana 28.09.2002. godine u Š. .</span>
</p>
<p>
<span class="span1">       Iz dopisa EPCG br.7638 od 20.12.2013. godine, uz koji su dostavljene i dvije čitačke liste, jedna za jul 2011. godine i druga za  februar 2013. godine, proizilazi da se iz čitačke liste za februar 2013. godine vidi da mjerno mjesto B. V., šifra 295647, br.električnog brojila 5281588, nije očitavano 60 mjeseci.</span>
</p>
<p>
<span class="span1">        </span><span class="span1">Ocjenom izvedenih dokaza nije dokazano da je optuženi izvršio krivična djela koja su mu stavljena na teret. </span>
</p>
<p>
<span class="span1">Okrivljenom je stavljeno na teret da je neutvrđenog dana u vremenu do 10.03. 2011. godine u objektu u kojem je živio kao podstanar skinuo elektrodistributivnu plombu ED B. , čime je učinio krivično djelo skidanje službenog pečata i znaka iz čl. 381 Krivičnog zakonika, kao i da je u periodu od 10.12.2010. godine do 10.03.2011. godine oduzimao električnu energiju vlasništvo oštećene "E.P. C. G." AD N.- Elektrodistribucije u B. , u ukupnoj vrijednosti od 1.316,98 eura na način što je sa brojila marke "Iskra" broj 5281588, rastavio sva tri naponska mosta, usled čega stvarna potrošnja električne energije nije mjerena, a sve u namjeri da njenim prisvajanjem i trošenjem peribavi sebi protivpravnu imovisnku korist, čime je izvršio krivično djelo krađa iz čl. 239 st.1 Krivičnog zakonika. </span>
</p>
<p>
<span class="span1">Po mišljenju suda, ni jednim dokazom nisu potvrđeni navodi optužnog akta. </span>
</p>
<p>
<span class="span1">Optuženi je u svojoj odbrani u cjelosti negirao izvršenje krivičnih djela u bitnom navodeći da je u predmetnom objektu počeo da živi nekih 5-6 mjeseci prije nego što je izvršena kontrola dana 10.03.2011. godine, da su prije njega u tom objektu živili neki </span><span class="span1">radnici -Albanci, koji su izvodili građevinske radove na kući koja se gradila prekoputa, da nije skidao distributivnu plombu sa brojila niti rastavio tri naponska mosta na brojilu, jer za to nije imao nikakav motiv, te da je kada je počeo da živi u tom objektu vidio da sa strujom nešto nije u redu odnosno da je vidio da brojilo nije plombirano i da je zajedno sa K. B. 4-5 puta išao u elektrodistribuciju da prijavi nepravilnosti, međutim ED nije na vrijeme reagovala. Odbrana okrivljenog je u cjelosti potvrđena iskazom saslušanog svjedoka K. B. , koji je bio decidan da su u predmetnom objektu prije okrivljenog živjeli neki radnici koji su izvodili radove na kući koja se gradila, zatim da je da mu je, izvjesno vrijeme nakon što se doselio u pomenutu kuću, okrivljeni rekao da nešto nije u redu sa strujom i da treba da pozove nekog iz Elekrodistribucije kako bi vidio brojilo za struju. Dalje je naveo da je četiri-pet puta zajedno sa okrivljenim išao u ED, međutim iz ED-a uopšte nijesu reagovali. Neispravnost na brojilu se, po kazivanju ovog svjedoka, odnosila na to da na istom nije bilo plombe, zatim kada bi se upalila jedna utičnica brojilo se okretalo, a kada se uključi druga utičnica, brojilo nije reagovalo. Sud u cjelosti prihvata iskaz ovog svjedoka, smatra da je svjedok istinito opisao sve što mu je poznato vezano za struju i probleme sa strujom u predmetnom objektu, a njegov iskaz apsolutno ničim nije doveden u sumnju. Prema tome, kada se dovedu u vezu odbrana okrivljenog i iskaz ovog svjedoka, nesporno se utvrđuje da je odmah nakon useljenja okrivljeni imao problema sa strujom, odnosno da je uočio da na brojilu nema plombe, zbog čega je zajedno sa K. išao više puta u ED da prijavi ove napravilnosti. Iz iskaza saslušanih svjedoka -radnika ED B. , kao i iz zapisnika o kontroli mjernog mjesta se utvrđuje da su oni dana 10.03.2011. godine zatekli da na spornom brojilu nedostaje ED plomba, te da su sva tri naponska brojila rastavljena, tako da brojilo ne registruje utrošenu električnu energiju ni po jednom sistemu. Kako su naveli, okrivljeni im je bez problema dozvolio da izvrše kontrolu mjernog mjesta, odnosno da očitaju brojilo. Iz energetske kartice potrošača na ime B. V. za period od 31.01.2009. godine do 28.02.2013. godine utvrđeno je da preko ovog brojila br. 5281588 za pomenuti period nije registrovana nikakva potrošnja električne energije, dok je vještak elektrostruke, kada mu je na glavnom pretresu prezentovana ova energetska kartica, pojasnio da se iz iste vidi da preko ovog brojila nije registrovana nikakva potrošnja, sve od 2009. godine za cijeli period do 2013. godiine. Vještak je dalje naveo da, u slučaju da se iz energetske kartice potrošača utvrdi da u periodu prije nego što je okrivljeni živio u objektu ta potrošnja bila 0,0, to bi značilo da ili niko nije bio u objektu, ili onaj ko je tu stanovao je vršio potrošnju koja se nije registrovala, što bi navelo na zaključak da su pomenuti naponski mostovi skinuti ranije. Imajući u vidu da se i iz odbrane okrivljenog, kao i svjedoka K., koji iskazi su u bitnom dijelu u cjelosti saglasni, nesporno utvrđuje da su u ovom objektu neposredno prije okrivljenog živjeli građevinski radnici, koji su i vukli struju upravo iz ovog objekta za potrebe izgradnje kuće koju su zidali, kako je to naveo svjedok K., to je za sud nesporno da je u ovom objektu vršena potrošnja struje, koja se, međutim nije registrovala. Povezujući ovo sa izjašnjenjem vještaka elektro struke na glavnom pretresu, izvodi se nesporan zaključak da su pomenuti naponski mostovi skinuti ranije, znači već tokom 2009. godine. Kako je okrivljeni, po sopstvenom kazivanju, naveo da je počeo da živi u ovom objektu 5-6 mjeseci prije kontrole koja je bila 10.03. 2011. godine, a to se može zaključiti iz iskaza svjedoka K., što znači negdje septembar ili oktobar 2010. godine, a da već tokom cijele 2009. godine nije registrovana nikakva potrošnja, to upućuje na zaključak da su mostovi skinuti već u 2009. godini. Prema tome, zastupnik optužbe apsolutno nije pružio niti jedan jedini dokaz da je okrivljeni sa brojila skinuo službeni </span><span class="span1">pečat-distributivnu plombu ED B. , kao ni da je rastavio sva tri naponska mosta sa ovog brojila br. 5281588. Vještak elektro struke R. L. je u svom nalazu i mišljenju od 31.05.2011. godine naveo da  je u stambenom objektu pok. B. V., koji se nalazi u naselju Z.P. , a u kojem kao podstanar živi K. R., neovlašćeno  preuzimana  električna energija mimo brojila marke „Iskra“ br.5281588, na način što su na brojilu rastavljena sva tri naponska mosta. Ovakvo mišljenje vještaka formirano je na osnovu činjenica i podataka navedenih u zapisniku o kontroli mjernog mjesta  br.23438 od 10.03.2011. godine, koji su u ime ED –B. sačinili i potpisali radnici Đ. V. i P. I. . Međutim, ovakav nalaz i mišljenje vještaka elektro struke ne predstavlja dokaz da je okrivljeni izvršio krivično djelo koje mu je stavljeno na teret, bez obzira na činjenicu što je okrivljeni potpisao predmetni zapisnik. Predmetni zapisnik samo sadrži konstataciju u kakvom je stanju zatečeno brojilo, koje činjenice nije sporio ni okrivljeni. Takođe, imajući u vidu činjenice koje su istakli svjedoci -radnici ED da je okrivljeni bez ikakvih problema dozvolio i da očitaju brojilo i da izvrše kontrolu mjernog mjesta, kao i činjenicu koju je istakao Đ. V. , radnik ED, da su tog dana, odnosno 10.03.2011. godine, oni pokucali na vrata, ali niko nije otvorio i kada su već krenuli da idu, iz kuće je izašao okrivljeni i pozvao ih da se vrate, i to utvrđuje sud u uvjerenju da okrivljeni ne bi tako postupio da je izvršio krivična djela koja mu se stavljaju na teret, odnosno da je skinuo plombu i rastavio tri naponska mosta. Prema tome, odbrana okrivljenog gdje je u cjelosti negirao izvršenje krivičnih djela koja su mu stavljena na teret, je u bitnom potvrđena iskazom svjedoka K., a nije dovedena u sumnju apsolutno nijednim dokazom provedenim na glavnom pretresu. S druge strane zastupnik optužbe nije pružio niti jedan dokaz iz kojeg bi se nesumnjivo moglu utvrditi da okrivljeni skinuo distributivnu plombu i rastavio sva tri naponska mosta. </span>
</p>
<p>
<span class="span1">S obzirom na sve gore navedeno sud je na osnovu čl. 373 tač. 2 ZKP-a optuženog oslobodio od optužbe. </span>
</p>
<p>
<span class="span1">Sud je primjenom članom 239 st.3 ZKP-a oštećeno preduzeće uputio da imovinskopravni zahtjev ostvaruje u parnici, s obzirom da je sud donio presudu kojom se optuženi oslobadja od optužbe. </span>
</p>
<p>
<span class="span1">Odluka o troškovima krivičnog postupka donijeta je na osnovu čl. 230 st. 1 ZKP-a, pa je odlučeno da troškovi krivičnog postupka padaju na teret budžetskih sredstava suda, s  obzirom da je optuženi oslobodjen od optužbe. </span>
</p>
<p>
<span class="span1">Sa izloženog odlučeno je kao u izreci presude</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 20.02.2014. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                                                       S U D I J A </span>
</p>
<p>
<span class="span1"> Ana Stanišić </span><span class="span1"></span><span class="span1"></span><span class="span1"></span><span class="span1">                                                   Aleksandra Leković</span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude može se  izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span1">DNA: - 1 x u spise,</span>
</p>
<p>
<span class="span1">    - 1 x okrivljenom,</span>
</p>
<p>
<span class="span1">    - 1 x braniocu A.S.</span>
</p>
<p>
<span class="span1">    - 1 x ODT-u u Baru,</span>
</p>
<p>
<span class="span1">    - 1 x oštećenom.</span>
</p>
<p>
<span class="span1">    </span>
</p>
<p>
<span class="span1">         </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
</div>
</div>


</body>
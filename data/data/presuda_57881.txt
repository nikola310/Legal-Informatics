<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{color:black;vertical-align:super;font-size:smaller;}
.p1{text-align:end;hyphenate:auto;font-family:Times New Roman;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-indent:0.625in;margin-left:-0.125in;margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p9{margin-left:2.0in;margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p10{text-indent:0.625in;margin-left:-0.125in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;text-align:justify;hyphenate:auto;font-family:R;font-size:13pt;}
.p13{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
.p15{text-align:start;hyphenate:auto;font-family:Times;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br. 162/09</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije Gorana Šćepanovića, kao predsjednika vijeća i sudija porotnika V. N.i P. M. kao članova vijeća, sa zapisničarom Milijanom Minić u krivičnom predmetu optuženog </span><span class="s1">H.R.</span><span>, zbog krivičnog djela građenje objekta bez građevinske dozvole iz čl. 326 a Krivičnog zakonika, po optužnici Osnovnog državnog tužilaštva u Baru, Kt. br. 73/09 od 11.05.2009. godine, nakon održanog glavnog javnog pretresa u prisustvu zastupnika optužbe Osnovnog državnog tužioca u Baru M.M., optuženog i njegovog branioca M. M., advokata iz B., dana 23.03.2010. godine donio je i javno objavio</span>
</p>
<p class="p4"></p>
<p class="p4"></p>
<p class="p3">
<span class="s1">PRESUDU</span>
</p>
<p class="p3"></p>
<p class="p3"></p>
<p class="p4">
<span class="s2">Optuženi </span><span class="s3">H.R.,</span><span class="s2"> JMBG ...., od oca Dž. i majke E., rođene T., rođen ... godine u T., sa prebivalištem u S.B., M..., državljanin Srbije, oženjen, otac troje djece, pismen, završio osnovnu školu, lošeg imovnog stanja, neosuđivan, </span>
</p>
<p class="p4"></p>
<p class="p5"></p>
<p class="p3">
<span class="s3">K r i v    j e:</span>
</p>
<p class="p5"></p>
<p class="p5"></p>
<p class="p6">
<span class="s2">Što je dana 25.11.2009. godine u Starom Baru, Opština Bar, kao investitor suprotno čl. 69  Zakona o uređenju prostora i izgradnji objekata na parcelama br. 1642/1, 1642/2, 1642/3, 1642/4 i 1642/5 koje čine jedinstvenu cjelinu iz lista nepokretnosti 951 i 1248 KO Stari Bar započeo izgradnju objekta bez prethodnog pribavljanja građevinske dozvole, spratnosti P plus 1, ukupne površine 111,55 m2, izgradnjom AB stubova prizemlja i sprata, AB ploče, zidova prizemlja i sprata.</span>
</p>
<p class="p4"></p>
<p class="p6">
<span>- čime je učinio krivično djelo - </span><span class="s1">građenje objekta bez građevinske dozvole iz čl. 326 a Krivičnog zakonika.</span>
</p>
<p class="p7"></p>
<p class="p8">
<span>Pa mu sud primjenom čl. 4, 32, 36, 42, 52, 53, 54 Krivičnog zakonika i čl. 359,360 i 364 ZKP-a, i z r i č e</span>
</p>
<p class="p9"></p>
<p class="p9"></p>
<p class="p9">
<span class="s1">          USLOVNU OSUDU</span>
</p>
<p class="p10"></p>
<p class="p10">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko optuženi u roku od 1 (jedne) godine ne učini novo krivično djelo.</span>
</p>
<p class="p10">
<span>Optuženi je dužan da plati troškove krivičnog postupka u iznosu od 370 € u roku od 15 dana od dana pravosnažnosti pod prijetnjom izvršenja.</span>
</p>
<p class="p11"></p>
<p class="p11"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p3"></p>
<p class="p4">
<span>Optužnicom Osnovnog državnog tužilaštva u Baru, Kt. br. 73/09 od 11.05.2009. godine stavljeno je na teret optuženom izvršenje krivičnog djela bliže opisanog u izreci presude. Zastupnik optužbe je na glavnom pretresu precizirao činjenični opis krivičnog djela.</span>
</p>
<p class="p5"></p>
<p class="p5">
<span>	Optuženi je u svojoj odbrani izjavio da živi</span><span class="s2"> u Starom Baru u naselju Mahala. Skoro je kupio kuću od Č. M., N. i još jednog Č., kome ne zna ime. To je kuća koja se nalazi na metar udaljenosti od njegove kuće u kojoj živi već godinama, a koja se inače vodi na njegovu suprugu. Sporna kuća koju je kupio od Č. na terenu stoji sigurno preko 100 godina, on ne zna tačno kada je izgrađena, ali zna da tamo stoji odavno. To je oronula kuća, stara i kupio je je s obzirom da ima 3 sina i da bar jednom pokušam da obezbijedi stambeno pitanja. Obzirom da je stara kuća koja ima prizemlje i potkrovlje i trebalo je da se renovira, počeli su sa renoviranjem kuće i to tako što uradili potporne zidove oko kuće da ne bi došlo do klizanja. Upravo u tom periodu kada je počeo sa renoviranjem kuće angažovao je advokata P. M., koji radi kod adv. M. M., da sredi sve potrebne papire u Opštini da bi mogao da gradi. Zahtjev za izdavanje odobrenja za rekonstrukciju objekta je na ime Č. M. jer se još uvijek čitava nepokretnost vodila na trojicu Č. Tada je osim potpornih zidova podigao zidove prizemlja i sprata, i to u dimenzijama koje su i predmet postupka. Činjenica je da mu je dolazila inspekcija. Prvi put kada su došli rekli su mu da pribavi dokumenta i dozvolu, ali mu tada nisu naložili da ruši to što je sazidao, nego da obustavi radove dok ne pribavi dozvolu za građenje i on je obustavio radove. Pokušao je inspektorima da objasni da mora da završi zidove, da se kuća ne bi srušila komšiji u dvorište i da ne bi ubila njegovo unuče. I u tom prvom pregledu su mu rekli da sruši zidove, međutim on je rekao da je stavio hipoteku na kuću da bi pribavio kredit za izvođenje radova i sa mukom otplaćuje kredit i nije mogao sve to da sruši. Zna da se njegov advokat čuo sa inspektorima i to pred njim i da je on nosio nešto u Opštinu, ne zna tačno šta. Inspekcija mu je dolazila i drugi put, i nešto su konstatovali zapisnički, ali ne zna šta. Činjenica je da on još uvijek nije dobio dozvolu za građenje, jer stalno u Opštini nove papire, ali je procedura u toku. Na glavnom pretresu je dodao da je od potomaka Č. H. kupio kuću  i dio placa. Ta kuća je bila spratna sa krovom, tačnije imala je prizemlje, sprat i krov. Kuća je  bila u lošem stanju i on je tu kuću srušio i na njeno mjesto podigao novu koja je malo veća nego što je bila prethodna, tačnije malo je šira, ali sadašnja kuća ima samo prizemlje i nisko potkrovlje, tako da je niža od kuće koja je prethodno srušena. On je znao da je potrebno pribaviti odgovarajuće odobrenje za gradnju, međutim, u konkretnom slučaju se radi o jednoj specifičnoj situaciji jer je kuća podignuta na mjestu stare kuće, a on je jedini koji je imao problema sa gradnjom od svih ljudi koji su u tom periodu u Starom Baru gradili svoj objekat. On je zahtjev za rekonstrukciju objekta podnio 9.12.2008. godine, međutim, nikada nije dobio odluku o tome da li mu je to odobreno ili nije.</span>
</p>
<p class="p4"></p>
<p class="p4">
<span>U dokaznom postupku saslušani su svjedoci </span><span class="s2">V. S. i G. S., na saglasan predlog stranaka pročitan je iskaz svjedoka N. S., </span><span>pročitani su : </span><span class="s2">zapisnik o inspekcijskoj kontroli Ministarstva za ekonomski razvoj Crne Gore br. 1210 br. - 10 od 25.11.2008. godine, zapisnik o inspekcijskoj kontroli Ministarstva za ekonomski razvoj Crne Gore br. 1210 br.-28 od 25.11.2008. godine, rješenje Ministarstva za ekonomski razvoj Crne Gore u Podgorici br. 1210-346/08 i 1210-347 od 25.11.2008. godine, zapisnik o inspekcijskoj kontroli Ministarstva za ekonomski razvoj Crne Gore br. 1210-br. 10/11 od 8.12.2008. godine, zapisnik o inspekcijskoj kontroli Ministarstva za ekonomski razvoj Crne Gore br. 1210-br. 28/2 od 10.12.2008. godine, izvod iz kaznene evidencije na ime optuženog SUP Novi Pazar br. 235-1/2157 od 22.04.2009. godine, zapisnik o uviđaju suda na licu mjesta od 17.11.2009. godine, nalaz i mišljenje vještaka građevinske struke L. M. od februara 2010. godine i nalaz i mišljenje vještaka geometra D. Đ. od  24.02.2010. godine, saslušan je vještak geometar D. Đ.</span>
</p>
<p class="p4"></p>
<p class="p5">
<span>	Svjedok </span><span class="s1">V.</span><span> </span><span class="s1">S.</span><span> je izjavila da je dana 25.11.2008. godine, zapisnički konstatovala da je H. R. kao investitor započeo izgradnju stambenog objekta bez građevinske dozvole u S. B. i to urađeni AB zidovi od visine 1,20 m do 2 metra, AB ploča na navedenim zidovima, izvedena armatura za stubove prizemlja dimenzije objekta 4, 5 x 5,0 metara. Istog dana je donijeto rješenje kojim se navedenom investitoru naređuje da poruši objekat u izgradnji - rekonstrukciji, iz razloga jer nije imao građevinsku dozvolu za podizanje objekta. Kontrolnim pregledom od 08.12.2008. godine, konstatovala je da investitor nije postupio po rješenju kojim je naređeno da poruši objekat. U momentu kontrole radovi se nisu izvodili. Svjedok je na glavnom pretresu izjavila da je ona konstatovala  stanje koje je zatekla na licu mjesta postupajući po zahtjevu Ministarstva za ekonomski razvoj. Pored tog objekta koji opisala u svom izvještaju i zapisniku nalazi se još jedan objekat u izgradnji koji je fizički odvojen od tog objekta i zbog toga su ti objekti konstatovani u dva različita zapisnika odnosno vođena su dva različita predmeta. Nije se mogla izjasniti da li je kontrolisala objekat manjih ili većih dimenzija, ali dimenzije objekata koji je ona kontrolisala su 4 x 5 m. Ta dva objekta jesu bila fizički odvojena, ali se nije mogla sjetiti rastojanja između njih. Prema zakonu o uređenju prostora i izgradnju objekta  u ovom slučaju bitno je utvrditi da li investitor posjeduje ili ne posjeduje građevinsku dozvolu, a prethodne ili naknadne radnje nisu u njihovoj nadležnosti.</span>
</p>
<p class="p7"></p>
<p class="p5">
<span>	Svjedok </span><span class="s1">S. G.</span><span> je izjavila da je dana 25.11.2008. godine, zapisnički konstatovala da je H.R. kao investitor započeo izgradnju stambenog objekta bez građevinske dozvole u S. B. i to urađeni AB zidovi od visine 1,20 m do 2 metra, AB ploča na navedenim zidovima, izvedena armatura za stubove prizemlja dimenzije objekta 4, 5 x 5,0 metara. Istog dana je donijeto rješenje kojim se navedenom investitoru naređuje da poruši objekat u izgradnji - rekonstrukciji, iz razloga jer nije imao građevinsku dozvolu za podizanje objekta. Kontrolnim pregledom od 08.12.2008. godine, konstatovala je da investitor nije postupio po rješenju kojim je naređeno da poruši objekat. U momentu kontrole radovi se nisu izvodili. Istog dana vršen je inspekcijski nadzor u Starom Baru investitora H. R.. Izvršena je kontrola radova na izgradnji drugog objekta. Utvrđena je sledeća faza radova: urađeni AB stubovi prizemlja i sprata, AB ploča, zidani zidovi prizemlja i sprata dimenzije 12 metara x 7 metara. Istog dana je donijeto rješenje kojim je određeno da objekat u izgradnji poruši. Dana 10.12.2008. godine, vršen je kontroli pregled, i tom prilikom utvrđeno da se ne izvode nikakvi građevinski radovi, odnosno da nisu nastavljeni građevinski radovi, ali i da investitor nije postupio po rješenju za rušenje objekta. Svjedok je na glavnom pretresu izjavila da su prilikom vršenja kontrole postupali po dvije prijave Ministarstva za ekonomski razvoj, kontrole su vršili koleginica V. i ona. Sačinjena su dva zapisnika i tom prilikom su konstatovali da je započeta izgradnja dva objekta i to jedan dimenzija 4 x 5,0 m i drugog dimenzija 12 x 7 m. Udaljenost između dva započeta objekta iznosila je oko par metara ali se radilo o različitim visinskim nivoima s obzirom da se jedan objekat nalazi na većoj visini od drugog. </span>
</p>
<p class="p7"></p>
<p class="p4">
<span>Svjedok </span><span class="s1">S.N. </span><span>je izjavila da</span><span class="s1"> </span><span>je dana 25.11.2008. godine, zapisnički konstatovala da je H. R. kao investitor započeo izgradnju stambenog objekta bez građevinske dozvole u S. B. i to urađeni AB zidovi od visine 1,20 m do 2 metra, AB ploča na navedenim zidovima, izvedena armatura za stubove prizemlja dimenzije objekta 4, 5 x 5,0 metara. Istog dana je donijeto rješenje kojim se navedenom investitoru naredjuje da poruši objekat u izgradnji - rekonstrukciji, iz razloga jer nije imao građevinsku dozvolu za podizanje objekta. Kontrolnim pregledom od 08.12.2008. godine konstatovala je da investitor nije postupio po rješenju kojim je naređeno da poruši objekat. U momentu kontrole radovi se nisu izvodili.</span>
</p>
<p class="p7"></p>
<p class="p4">
<span class="s2">Iz zapisnika o inspekcijskoj kontroli Ministarstva za ekonomski razvoj Crne Gore br. 1210 br. - 10 od 25.11.2008. godine utvrđeno je da je kontrolom radova na objektu investitora H. R. utvrđeno da su izvedeni sledeći radovi : AB zid u visini od 1,20 – 2 m, AB ploča nad navedenim zidovima, armatura za stubove prizemlja dimenzija objekta 4,5-5 m. Nije stavljena na uvid građevinska dozvola. </span>
</p>
<p class="p4"></p>
<p class="p4">
<span class="s2">Iz zapisnika o inspekcijskoj kontroli Ministarstva za ekonomski razvoj Crne Gore br. 1210 br.-28 od 25.11.2008. godine utvrđeno je da je kontrolom radova na objektu investitora H. R. utvrđeno da su izvedeni sledeći radovi : AB stubovi prizemlja i sprata, AB ploča, zidani zidovi prizemlja i sprata dimenzija 12 x 7 m. </span>
</p>
<p class="p4">
<span class="s2"> </span>
</p>
<p class="p4">
<span class="s2">Iz rješenja Ministarstva za ekonomski razvoj Crne Gore u Podgorici br. 1210-346/08 i 1210-347 od 25.11.2008. godine utvrđeno je da je H. R. naloženo da poruši gore izvedene radove. </span>
</p>
<p class="p4"></p>
<p class="p4">
<span class="s2">Iz zapisnika o inspekcijskoj kontroli Ministarstva za ekonomski razvoj Crne Gore br. 1210-br. 10/11 od 8.12.2008. godine utvrđeno je da H.R. nije postupio po donijetom rješenju, a u momentu kontrole radovi se nisu izvodili. </span>
</p>
<p class="p4"></p>
<p class="p4">
<span class="s2">Iz zapisnika o inspekcijskoj kontroli Ministarstva za ekonomski razvoj Crne Gore br. 1210-br. 28/2 od 10.12.2008. godine utvrđeno je da H. R. nije postupio po donijetom rješenju, a u momentu kontrole radovi se nisu izvodili.</span>
</p>
<p class="p4"></p>
<p class="p4">
<span class="s2">Iz izvoda iz kaznene evidencije na ime optuženog   SUP N. P. br. 235-1/2157 od 22.04.2009. godine utvrđeno je da optuženi nije osuđivan. </span>
</p>
<p class="p4"></p>
<p class="p12">
<span class="s2">Iz zapisnika o uviđaju suda na licu mjesta od 17.11.2009. godine utvrđeno je da </span><span>se predmetna kuća dimenzija  prema zapisniku o inspekcijskoj kontroli nalazi pored stare kuće koja se nalazi s lijeve strane, a ispred kuće po desnoj strani nalazi se baraka vlasništvo Č. D., dok se sa lijeve strane nalazi kuća Č. Dž. Ispred predmetne kuće nalazi se terasa koja se oslanja na tri armirana betonska zida. Ispred kuće, a ispod terase nalazi se površina koja je u zapisniku označena površina 4 x 5m, koja po izjavi optuženog betonirana prije više godina jer je na tom dijelu nekada postojao objekat. Na betonskoj površini nalazi se veća količina iskorišćenog građevinskog materijala i to zemlje, kamena, polomljene opeke i metalna armatura. Ispod navedene površine nalazi se imanje Č. Dž., a od donje ivice navedenog imanja do sporne površine dimenzija 4 x 5 m nalazi se betonski zid.</span>
</p>
<p class="p4"></p>
<p class="p4">
<span class="s2">Iz nalaza i mišljenja vještaka građevinske struke L.M. od februara 2010. godine utvrđeno je da </span><span>pregledom i snimanjem postojećeg stanja uzimajući u obzir i geodetsku situaciju sporne nepokretnosti može se zaključiti da na kat. parceli 1642/3, 1642/4, 1642/5 nalazi jedan stambeni objekat spratnosti P + 1 bruto građevinske površine 111,5 m2 u osnovi. Na kat parceli 1642/2 nema stambenog objekta već je podignuta armirano betonska potporna konstrukcija gabarita 4 x 5 m koja ima za cilj da spriječi eventualno klizanje terena i objekta izgrađenog iznad ove parcele a time je i spriječena opasnost po ljude i šteta na nepokretnostima. AB potpornu konstrukciju na kat. parceli 1642/2 bilo je neophodno uraditi hitno i bez odlaganja zbog osiguranja stabilnosti objekta izgrađenog na kat. parceli 1642/3,4,5 kao i zbog stabilnosti okolnih objekata. Ovim obuhvatom tuženi je spriječio i moguće opasnosti po život ljudi i štete na građevinama.</span>
</p>
<p class="p7"></p>
<p class="p4">
<span class="s2">Iz nalaza i mišljenja vještaka geometra D. Đ. od  24.02.2010. godine utvrđeno je da je izlaskom na lice mjesta izvršena identifikacija parcela: 1642/1 iz lista nepokretnosti br. 951 kao javni putevi u suvlasništvu Č. I., Č. S. Č. M. i Č. N., ukupne površine 20m</span><span class="s4">2</span><span class="s2">; kat. parcele 1642/2, 1642/3, 1642/4, 1642/5 iz lista nepokretnosti 1248 kao neplodno zemljište, porodična stambena zgrada i dvorište u suvlasništvu Č. I., Č. M. i Č. N. ukupne površine 131m</span><span class="s4">2</span><span class="s2">. Katastarska parcela br. 1642/6 iz lista nepokretnosti br. 1223 kao dvorište i pomoćna zgrada ukupne površine 56m</span><span class="s4">2</span><span class="s2">.</span>
</p>
<p class="p11"></p>
<p class="p4">
<span class="s2">Na osnovu izvršenog premjera i po izrađenoj skici lica mjesta utvrđeno je da parcele 1642/2, 1642/1, 1642/3, 1642/4 i 1642/5 čine kompleks parcela koji čini jednu cjelinu na kojoj je izgrađen objekat ukupne  površine   111,55m</span><span class="s4">2</span><span class="s2">. Uvidom na lice mjesta utvrđeno je da opisani objekat ni u jednom svom dijelu nije povrijedio granicu katastarske parcele br.1642/6, tj. nema zauzeća ove katastarske parcele.</span>
</p>
<p class="p4"></p>
<p class="p4">
<span class="s2">Vještak geometar </span><span class="s3">D. Đ. </span><span class="s2">je izjavio da</span><span class="s3"> </span><span class="s2">je područje na kome se nalazi objekat vlasništvo H. R. obuhvaćen planom uređenja manjih naselja i do donošenja detaljnog urbanističkog plana taj plan ima snagu Detaljnog urbanističkog plana. U navedenom naselju u toku je izrada Detaljnog plana, a izvođač je sertifikovano preduzeće »I.«. Naselje u kome se nalazi predmetni objekat je predviđen za stanovanje niskih gustina i  predviđen je za individualno stanovanje. On se u nalazu i mišljenju izjasnio o dimenzijama predmetnog objekta, tačnije utvrdio da je objekat napravljen na predmetnom zemljištu i da objekat ne zahvata  zemljište vlasništvo susjeda.  Plan uređenja manjih naselja rađen je posle zemljotresa odnosno posle 1979. godine ali se nije mogao izjasniti o tačnom datumu.</span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. Optuženi je u svojoj odbrani izjavio da on jeste započeo izgradnju objekta, na način što je na mjestu stare kuće sagradio novu, koja je malo većih dimenzija od prethodne, a on je podnio zahtjev za rekonstrukciju objekta </span><span class="s2">9.12.2008. godine</span><span> o kome nije odlučeno. </span>
</p>
<p class="p4"></p>
<p class="p4">
<span>Inspekcijskim pregledom koji je izvršen dana </span><span class="s2">25.11.2008. godine utvrđeno je da je optuženi započeo izgradnju objekta i da je izveo sledeće građevinske radove : AB stubove prizemlja i sprata, AB ploču, zidao zidove prizemlja i sprata dimenzija 12 x 7 m. Svjedokinje V. S., G. S. i N. S. su u zapisnicima konstatovali zatečeno stanje na licu mjesta, a svjedokinje V.  i G. su u svojim iskazima nevele da je optuženi pored predmetnog u neposrednoj blizini započeo izgradnju i drugog objekta. Izlaskom na lice mjesta i iz nalaza i mišljenja vještaka građevinske struke L. M. utvrđeno je da je optuženi izgradio </span><span>stambeni objekat spratnosti P + 1 bruto građevinske površine 111,5 m2 u osnovi, a </span><span class="s2">drugi objekat koji je optuženi gradio predstavlja </span><span>armirano betonsku potpornu konstrukciju gabarita 4 x 5 m koja ima za cilj da spriječi eventualno klizanje terena i objekta izgrađenog iznad te parcele, a time je i spriječena opasnost po ljude i šteta na nepokretnostima. Dakle, to je objekat koji su svjedokinje opisale kao izvođenje radova koje se ogleda u izgradnji </span><span class="s2">AB zida u visini od 1,20 – 2 m, AB ploče nad navedenim zidovima, armature za stubove prizemlja dimenzija objekta 4,5-5 m. Iz nalaza i mišljenja vještaka geometra utvrđeno je na kojim katastarskim parcelama je sagrađen predmetni objekat. Prilikom izvršene kontrole optuženom je naloženo da poruši započete radove, međutim, optuženi nije postupio po nalozima inspektora, a prilikom izvršenih kontrolnih pregleda utvrđeno je da optuženi nije izvodio građevinske radove. </span>
</p>
<p class="p4"></p>
<p class="p4">
<span>Optuženi je postupao suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. Optuženi je krivično djelo učinio sa direktnim umišljajem, jer je bio svjestan da je započeo građenje objekta bez prethodno pribavljene građevinske dozvole i tehničke dokumentacije. Za optuženog ne predstavlja izvinjavajuću okolnost činjenica da je podnio zahtjev nadležnom organu za rekonstrukciju objekta, jer je započeo izgradnju objekta prije donošenja odluke. </span>
</p>
<p class="p4">
<span> </span>
</p>
<p class="p4">
<span>Sud je precizirao izreku presude na način što je naveo koje građevinske radove je optuženi započeo, a na osnovu zapisnika o izvršenoj kontroli i listove nepokretnosti koji obuhvaju kat parcele na kojima je izdrađen predmetni objekat, a prema nalazu i mišljenju vještaka geometra D. Đ.. Sud je ocijenio da je ovako precizirana izreka presude preciznije predstavlja utvrđeno činjenično stanje, a da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p4"></p>
<p class="p4">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog cijenjene su lične prilike, jer je optuženi lice lošeg zdravstvenog stanja, porodične prilike jer oženjen i otac troje djece, raniji život jer nije osuđivan. Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, sud je optuženom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko optuženi u roku od jedne godine ne učini novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na optuženog da ubuduće ne vrši krivična djela. </span>
</p>
<p class="p4"></p>
<p class="p4">
<span>Odluka o troškovima zasniva se na odredbi čl. 202 ZKP-a a ista se odnosi na troškove vještaka geometra D. Đ. u iznosu od 170,50 €, troškove vještaka građevinske struke L. M. u iznosu od 148,50 € i troškove rada suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p11">
<span>Na osnovu izloženog odlučeno je kao u izreci presude.</span>
</p>
<p class="p11"></p>
<p class="p11"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 23.03.2010. godine</span>
</p>
<p class="p3"></p>
<p class="p7"></p>
<p class="p13">
<span class="s1"> ZAPISNIČAR,				      PREDSJEDNIK VIJEĆA-SUDIJA</span>
</p>
<p class="p7"></p>
<p class="p7">
<span class="s1">Milijana Minić 	                                                               Goran Šćepanović</span>
</p>
<p class="p7">
<span class="s1">				                    Goran Šćepanović</span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p7">
<span>Višem sudu u Podgorici u roku od 15 dana od dana prijema</span>
</p>
<p class="p7">
<span>pismenog otpravka, preko tog suda u dva primjerka.</span>
</p>
<p class="p11"></p>
<p class="p11"></p>
<p class="p11"></p>
<p class="p11">
<span>DNA:	  - 1 x ODT</span>
</p>
<p class="p7">
<span> 		  - 1 x optuženom</span>
</p>
<p class="p7">
<span>		  - 1 x braniocu M. M.  </span>
</p>
<p class="p7">
<span>		  - u spise</span>
</p>
<p class="p7"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7">
<span class="s1">                </span>
</p>
<p class="p14"></p>
<p class="p15"></p>
<p class="p14"></p>
<p class="p5"></p>
<p class="p14"></p>


</body>
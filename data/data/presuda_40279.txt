<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.0in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.175/12.</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao Sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.195/12. od  22.10.2012.godine, protiv okrivljenog T. Š iz Rožaja zbog krivičnog djela laka tjelesna povreda iz čl. 152.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja i oštećenog, a u odsustvu uredno pozvanog okrivljenog na osnovu čl.457. Zakonika o Krivičnom Postupku, dana  19.11. 2012.g. donio je i javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni T. Š, JMB, od oca M i majke M, rodj. Š, rodjen. godine, u Rožajama, gdje i živi, drž. CG, razumije Crnogorski jezik, a maternji jezik mu je Bosanski, pismen, završio SSS, nezapošljen, neoženjen, siromašnog imovnog stanja, osudjivan presudom ovog suda K.br.106/11. od 23.6.2011.godine, zbog krivičnog djela kradja iz čl. 239. KZ na kaznu zatvora u trajanju od 45 dana.</span>
</p>
<p class="p2"></p>
<p class="p4"></p>
<p class="p2">
<span>					K R I V    J E</span>
</p>
<p class="p5">
<span>Što je:</span>
</p>
<p class="p2">
<span>	Dana 28.9.2012. godine, oko 00,00 h, na gradskom trgu u Rožajama lako tjelesno povrijedio E. M, na način što ga je neidentifikovanim tvrdim predmetom – sredstvom podobnim da tijelo teško povrijedi ili zdravlje teško naruši, dva puta udario u predjelu glave nanoseći mu lake tjelesne povrede u vidu nagnječno  razderne  rane u predjelu potiljka veličine 3 x 1 cm, i nagnječno-razderne  rane u predjelu slepoočne regije lijevo veličine 5 x 2 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.36.42. Krivičnog Zakonika, čl. 226.229. i 374. Zakonika o Krivičnom Postupku </span>
</p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 60 (šezdeset) dana.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 55 eura  i na ime paušala iznos od 50 eura, u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja, podnio je optužni predlog Kt.br.195/12. od 22.10.2012.godine, protiv okrivljenog T. Š iz Rožaja, zbog krivičnog djela laka tjelesna povreda iz čl. 152.st.2. u vezi st.1. KZ.</span>
</p>
<p class="p2">
<span>	Na glavnom pretresu Zamjenik ODT-a iz Rožaja precizirao je činjenični opis iz optužnog predloga kao u izreci presude. Istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog za izvršeno krivično djelo oglasi krivim i osudi ga na kaznu zatvora u trajanju od 60 dana. </span>
</p>
<p class="p2">
<span>	Oštećeni M. E pridružio se krivičnom gonjenju ODT-a u odnosu na okrivljenog, a imovinsko pravni zahtjev nije postavio.</span>
</p>
<p class="p2">
<span>	Sud je glavni pretres održao u smislu čl. 457. ZKP u odsustvu uredno pozvanog okrivljenog, obzirom da njegovo prisustvo nije bilo nužno, jer je saslušan  na glavnom pretresu od 13.11.2012. godine.</span>
</p>
<p class="p2">
<span>	Na glavnom pretresu od 13.11.2012.godine okrivljeni je izjavio da ne priznaje izvršenje krivčnog djela ni krivicu za krivično djelo za koje je optužen. </span>
</p>
<p class="p2">
<span>	U svojoj odbrani je u svemu ponovio iskaz dat na zapisniku Kt.br.195/12. od 17.10.2012.godine pred ODT-om u Rožajama i istakao:  da je pomenutog dana bio u klubu penzionera u Rožajama u društvu sa K. A, R. E, M. A, A. I i M. S i u kritično vrijeme nije napustao taj klub. Kasnije je saznao da je u gradu bila neka tuča u kojoj je učestvovao oštećeni i da je istog neko udario u predjelu glave. Takodje je saznao da se oštećeni  te noći posvadjao sa D. A, S. A i M. O. Nije bo na tom mjestu tako da mu u vezi toga nije ništa poznato. Sa oštećenim od ranije nije u dobrim odnosima, jer su se njihova braća svadjala i protiv istih je vodjen krivični postupak. </span>
</p>
<p class="p2">
<span>	Na glavnom pretresu sud je izveo dokaze:  saslušanjem u svojstvu svjedoka – oštećenog M. E, u svojstvu svjedoka K. M. M.A, S, K. R, S,. A, pročitao izvještaj ljekara specijaliste br. 11632. od 29.9.2012.godine, u svojstvu sudskog vještaka medicinske struke saslušao dr. Cenu Kajevića spec. u Domu zdravlja u Rožajama, pročitao izvod iz kaznene evidencije na ime okrivljenog, dok nije izveo dokaze saslušanjem u svojstvu svjedoka M.A, Š. M i D.A, sa razloga što se izvodjenje ovih dokaza pokazalo suvišnim u odnosu na izvedene dokaze i utvrdjeno činjenično stanje.</span>
</p>
<p class="p2">
<span>	Svjedok – oštećeni M.E na zapisniku Kt.br.195/12. od .17.10.2012.godine, pred ODT-om u Rožajama istakao je: da je dana 28.9. ove godine bio u lokalu Skala u Rožajama sa M. A, S i A. A, S i A su konzumirali alkohol dok je on uzeo vodu. Primijetio je za susjednim stolom S. A i M. O. Oko 23 h,  A. je počeo da lomi flaše i iste baca na pod, tako da su parčad išla u njihovom pravcu. Istog su upozorili Admir, S i A, tako da je izmedju njih došlo do prepirke. Vidio je kada su A. M izašli iz lokala jer ih je gazda upozorio na njihovo ponašanje.  Ispred lokala je primijetio grupu momaka od kojih je poznao S. A i T.Š, koji je u rukama držao neki predmet. Ta grupa momaka je pokušala da udje u lokal, ali im gazda to nije dozvolio.  Kada je ispred lokala primijetio policiju izašao je i prišao do policajca K. M da isti pozove pojačanje, kako nebi došlo do tuče. Vidio je kada je M. pozvao policiju, a on se vratio u lokal. Ponovo je izašao iz lokala da pita policajca da li je pozvao pojačanje i isti mu je kazao da jeste. Sa svojim drugovima izašao je iz lokala. Njegovi drugovi su ostali ispred lokala, a on je pošao da uzme vozilo da idu kući. Ispred rampe na parkingu vidio je vozilo marke „Audi“ u kojem su bili D.M, S.A i M. O. Pozvao je policajca Kačara i pitao ga da li  vozilom može da prodje gradskim trgom i uključi se na ulicu. Policajac mu je dozvolio, tako da je vozilom pošao gradskim trgom da se uključi na kružni tok. Da su mu D, S i M. vozilom Audi onemogućili da se uključi na kružni tok. Izašao je iz vozila i site zamolio da vozilo uklone i da ne želi sa njima da se svadja. Isti su izašli iz vozila, pošli su put njega. Čuo je da ga neko upozorava „pazi se tog odpozadi“. Okrenuo se i vidio je okrivljenog da od obližnjeg kioska ide put njega. Okrenuo se prema D, S i M nakon čega je osjetio udarac nekim predmetom u predjelu potiljka glave. Okrenuo se i  vidio je da ga je udario okrivljeni koji je pošao da ga još jednom udari nekim predmetom koji nije uspio da identifikuje. Podigao je ruku  i zaštitio se od tog udarca. Pošao je da bježi u pravcu lokala, ali ga je okrivljeni još jednom tim predmetom udario u predjelu glave sa lijeve strane nanoseći mu vidne povrede. Nastao je metež od prisutnih dok je on išao prema lokalu Skala.  Ušao je u lokal, umio se i pošao sa policajcem K. R u Domu Zdravlja radi ukazivanja ljekarske pomoći, a nakon toga u Opštu bolnicu u Beranama. Dobro je vidio okrivljenog, kojeg dobro poznaje i sa kojim od ranije nije u dobrim odnosima zbog svadje njihove braće, da ga je udario nekim predmetom, smatra da su prisutni vidjeli ko ga je udario, ali da se plaše od okrivljenog da to kažu. Kada je došao ispred stanice policije policajac Š. M mu je kazao da je vidio okrivljenog kada je dolazio na posao da trči od mjesta gdje je bio metež od prisutnih ulicom 30.septembar prema kafiću i da u ruci nosi neki predmet. </span>
</p>
<p class="p2">
<span>	Svjedok – oštećeni na glavnom pretresu u svemu je ponovio iskaz dat na pomenutom zapisniku, s tim  što je dodao da ga je okrivljeni udario dva puta nekim predmetom koji nije mogao da identifikuje. Imao je povrede u predjelu lijeve strane glave iznad uva, u vidu rasjekotine, kao i u potiljačnom dijelu glave. Da je verbalni duel u kafiću Skala sa S. A imao M. A, te je vidio da će A. sa njegovim društvom A. da napadne, te je zbog toga izašao iz lokala i obavijestio policiju. Da je A.to veče sa društvom pošao prema Asmiru da ga napadne i tada je pokušao da spriječi tuču izmedju njih kada ga je okrivljeni i udario. </span>
</p>
<p class="p2">
<span>	Svjedok Kačar Munever istakao je: da radi u Upravi policije Ispostavi Rožaje kao policajac. Dana 28.9. ove godine bio je na službenoj dužnosti. Oko 23 h, iz lokala Skala izašao je M. E i obavijestio ga  da ćže u lokalu da dodje do svadje sa nekim momcima. Istom je kazao da sa društvom ne izlazi iz lokala dok ne zatraži pojačanje policije. Tri puta je tražio od dežurne službe pojačanje policije koja nije došla.  Vidio je na kružnom toku vozilo kojim je upravljao D. A koji je bio u društvu sa S. A i M. O. Vozilo se zaustavilo kod kružnog toka gdje je bio oštećeni sa društvom. Primijetio je okrivljenog na udaljenosti od oko 10 metara od tog mjesta, ali na istog nije obraćao pažnju, tako da ne zna da li je u rukama imao neki predmet. Iz vozila su izašli A.i O i pošli su put oštećenog. Stao je izmedju njih jer je vidio da će da dodje do tuče. Stvorio se opšti metež od prisutnih. Tada je došlo pojačanje policije i vidio je da oštećenom teče krv sa glave. Nije vidio ko ga je udario. Okrivljenog u tom momentu nije primijetio jer je isti prethodno bio iza njegovih ledja. A. i O su priveli u stanicu, dok su oštećenog odvezli u bolnicu. To veče je zaključio da oštećeni nije imao namjeru da se svadja. Oštećeni ga je upozorio da će to veče da dodje do svadje njegovog društva sa D, S i M, dok okrivljenog nije pominjao, tako da na istog nije obraćao pažnju. Neposredno pred tuču primijetio je u toj blizini okrivljenog.</span>
</p>
<p class="p2">
<span>	Svjedok M.A istakao je:  da je dana 28.9. ove godine bio u društvu sa oštećenim, M. S, A u kafiću Skala. Došlo je do verbalnog duela izmedju njih i S. A. Kada je oštećeni sa društvom izašao iz lokala, iz lokala je izašao i S. A, dok je on ostao u lokalu. Kada je izašao iz lokala vidio je oštećenog da ide put lokala i da mu teče krv sa glave. Istog je pitao ko ga je udario, te mu je odgovorio da nezna. Nije bio prisutan na mjestu gdje je oštećeni povrijedjen.  Kada je izašao iz lokala nije primijetio okrivljenog u toj blizini i tada nije vidio da je došlo do tuče izmedju bilo koga. </span>
</p>
<p class="p2">
<span>	Svjedok M. S istakao je: da je dana 28. 9. ove godine bio u društvu sa oštećenim i A. u lokalu, gdje je bio i Sinanović Alen sa društvom. Sa A. su imali verbalni duel. Kada su izašli iz lokala pošao je da uzme vozilo koje mu je bilo parkirano u blizini tržnog centra. Na kružnom toku je primijetio da je došlo do tuče, kojem dogadjaju nije prisustvovao tako da ne zna ko se sve tukao. Vidio je oštećenog da je povrijedjen i da je isti odvežen u bolnicu. Pošao je u bolnicu i pitao oštećenog ko ga je povrijedio i on mu je kazao za okrivljenog. Prije ove tuče okrivljenog je primijetio na gradskom trgu, ali ga nije vidio kada je naišao sa vozilom, kada je oštećeni već bio povrijedjen. </span>
</p>
<p class="p2">
<span>	Svjedok K. R, istakao je da radi kao policajac u Ispostavi Rožaje. Dana 28.9. ove godine bio je u smjeni.  Od kolege koji je radio u gradu dobio je obavijest o traženju pojačanja policije zbog svadje u centru grada. Odmah je pošao u tom pravcu. Vidio je da su njegove kolege zadržale S. A, jednom M. i D, čija imena ne zna. Okrivljenog ne poznaje, tako da nezna da li je bio na tom mjestu. Njegove kolege su ta tri lica priveli u stanici. Vidio je oštećenog da mu teče krv i istog je odveo u bolnicu radi ukazivanja ljekarske pomoći. Na tom mjestu je došao zajedno sa Š. M, koji takodje radi kao policajac. </span>
</p>
<p class="p2">
<span>	Svjedok S. A istakao je: da je dana 28.9. ove godine bio sa društvom u lokalu Skala. Bio je pijan tako da se ne sjeća detalja u vezi predmetne svadje. Zna da je u lokalu imao verbalni duel sa M. A. Kada su izašli iz kafića nastao je opšti metež od prisutnih, tako da ne zna ko se s kim svadjao i tukao. Ne sjeća se da li je na tom mjestu bio okrivljeni. Policija ga je privela u stanici. Ispred kafića je vidi ooštećenog da je povrijedjen, a ne zna ko je istog povrijedio. Sjeća se da je prethodno bio u vozilu sa D. A i kada su iz istog izašli vidio je oštećenog da je povrijedjen. Vidio je vozilo oštećenog ispred lokala zaustavljeno, ali na oštećenog nije obraćao pažnju.</span>
</p>
<p class="p2">
<span>	Sudski vještak medicinske struke dr. Cena Kajević istakao je: da je u izvještaju ljekara specijaliste Opšte bolnice u Beranama br. protokola 11632. od 29.9.2012. godine na ime M. E konstatovano da je isti imao nagnječno  razdernu  ranu u predjelu potiljka veličine 3 x 1 cm, i nagnječno-razderne  rane u predjelu slepoočne regije lijevo veličine 5 x 2 cm, da se radi o lakim tjelesnim povredama, kako pojedinačno tako i skupno i da su iste mogle biti nanijete udarom tupo tvrdog predmeta i da neće ostaviti posledice po povrijedjenog.</span>
</p>
<p class="p2">
<span>	Iz izvoda Ispostave Rožaje br. 02-245-3554. od 24.10.2012. godine na ime okrivljenog se vidi da je isti osudjivan presudom ovog suda K.br.106/11. od 23.6.2011.godine, zbog krivičnog djela kradja iz čl. 239. KZ, na kaznu zatvora u trajanju od 45 dana.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p2">
<span>	Iz iskaza okrivljenog se vidi da mu je poznato da je pomenutog dana u gradu došlo do tuče u kojoj je povrijedjen oštećeni, da sa oštećenim od ranije nije u dobrim odnosima zbog ranije svadje njihove braće, tako da mu je sud iskaz u ovom dijelu prihvatio i isti uzeo kao dokaz, jer je potvrdjen svim izvedenim dokazima. Medjutim, njegov iskaz u dijelu koji se odnosi da on nije učestvovao u povredjivanju oštećenog, te da nije bio na mjestu gdje je oštećeni povrijedjen  već u klubu penzionera, a da je o povredjivanju oštećenog saznao kasnije, sud nije mogao prihvatiti, jer je njegov iskaz u ovom dijelu smišljen i usmjeren ka izbjegavanju krivičnopravne odgovornosti i nije potvrdjen nijednim izvedenim dokazom. </span>
</p>
<p class="p2">
<span>	Iz iskaza svjedoka – oštećenog M. E se vidi da je on pomenutog dana bio u lokalu Skala sa A. i A, kao i S. A sa svojim drutšvom. Da je u lokalu došlo do verbalnog duela izmedju A. i A, te je zaključio da će doći do tuče. Izašao je iz lokala i o tome je upoznao policajca K. M, koji mu je kazao da sa društvom ne izlazi iz lokala, dok ne pozove pojačanje policije. Kada je iz lokala izašao sa društvom, pošao je da uzme vozilo da ide kući. Pitao je M. da li može vozilom proći gradskim trgom da se uključi kod kružnog toka, te mu je isti to dozvolio. Kada je došao na mjesto gdje je trebao da se uključi vozilom, vidio je vozilo marke Audi koje se zaustavilo na tom mjestu u kojem su bili D. A, S. A i M. O. Iste je zamolio da vozilo uklone da bi prošao vozilom, ali su isti pošli put njega da se svadjaju. U toj blizini je primijetio okrivljenog da drži neki predmet u ruci. Dok je bio okrenut prema Arminu, Alenu i Orhanu, neko ga je upozorio da će neko da ga udari i tada je osjetio udarac u potiljačnom dijelu glave. Okrenuo se i vidio je okrivljenog da ga je udario nekim predmetom. Isti je pokušao da ga udari još jednom, ali je tada podigao ruku i taj udarac odbio, a kada se ponovo okrenuo idući put lokala isti ga je još jednom udario po lijevoj strani glave. Počela mu je teći krv. Ušao je u lokal, umio se, a nakon toga pošao u bolnicu sa K. R,  gdje mu je ukazana ljekarska pomoć.  Njegov iskaz sud je u svemu prihvatio kao tačan, ubjedljiv i kao takav ničim nedoveden u sumnju. Naime, isti je na jasan  i nedvosmislen način opisao cijeli tog dogadjaja od pomenutog dana. Njegov iskaz je u svemu potvrdjen iskazom svjedoka K. M, a u odlučnim činjenicama i sa iskazima ostalih svjedoka. </span>
</p>
<p class="p2">
<span>	Iz iskaza svjedoka K. M se vidi da je njega pomenutog dana upoznao oštećeni da će da dodje to tuče u lokalu u kojem je sjedio, te mu je savjetovao da iz lokala ne izlazi dok ne dodje pojačanje policije. Kada je oštećeni izašao sa društvom iz lokala vidio je da je došao vozilom do kružnog toka, gdje je trebao da se uključi. Da je tada primijetio D., S i M.da su zaustavili vozilo u toj blizini iz istog izašli i pošli put oštećenog da se svadjaju. Stao je izmedju njih da bi spriječio svadju. Primijetio je u toj blizini i okrivljenog na kojeg nije obraćao pažnju i u odnosu na istog je bio okrenut ledjima. Nije vidio ko je oštećenog povrijedio, kao ni okrivljenog kada se udaljio sa tog mjesta.  Kada je došlo pojačanje policije  D., S i M su priveli u stanici, dok je oštećeni pošao u bolnicu, jer je bio povrijedjen. </span>
</p>
<p class="p2">
<span>	Njegov iskaz sud je u svemu prihvatio kao tačan, ubjedljiv i kao takav u svemu potvrdjen iskazom oštećnog, a u odlučnim činjeicama i sa iskazima ostalih svjedoka. </span>
</p>
<p class="p2">
<span>	Iskaz svjedoka M.A sud je prihvatio u dijelu koji se odnosi da je bio u društvu sa oštećenim u lokalu Skala u kojem je došlo do verbalnog duela izmedju njih i S. A i njegovog društva. Da je vidio ispred lokala oštećenog da je povrijedjen. U ovom dijelu njegov iskaz je saglasan sa iskazom oštećenog, svjedoka M, S. i A. Medjutim, njegov iskaz u dijelu koji se odnosi da je on ostao u lokalu, iz kojeg nije izlazio za vrijeme dok je bila tuča ispred lokala, da nije bio prisutan na tom mjestu i da mu je oštećeni kazao da ne zna ko ga je udario, kao i da nije primijetio okrivljenog u toj blizini, sud nije mogao prihvatiti, jer je njegov iskaz u ovom dijelu nelogičan i suprotan je  iskazu svih saslušanih svjedoka, kao i iskazu oštećenog.Njegov iskaz u ovom dijelu sračunat je da okrivljenom pomogne u izbjegavanju krivične odgovornosti za krivično djelo za koje je optužen. </span>
</p>
<p class="p2">
<span>	Iskaz svjedoka M.S, sud je prihvatio u dijelu koji se odnosi da je bio u društvu sa oštećenim u lokalu u kojem je bio S. A sa društvom, sa kojim su imali verbalni duel. Da je vidio na kružnom toku daje došlo do tuče, te i da je primijetio oštećenog povrijedjenog. Da je pošao u bolnicu gdje je pitao okrivljenog ko ga je povrijedio i da mu je isti kazao za okrivljenog. U ovom dijelu njegov iskaz je potvrdjen svim izvedenim dokazima. Medjutim, njegov iskaz u dijelu koji se odnosi da nije bio na mjestu gdje je došlo do tuče i da ne zna ko je u toj tuči učestvovao, sud nije mogao prihvatiti, jer je isti u tom dijelu suprotan ostalim izvedenim dokazima. </span>
</p>
<p class="p2">
<span>	Iskaz svjedoka K. R sud je prihvatio u svemu kao tačan, objektivan i kao takav ničim nedoveden u sumnju. Naime, iz njegovog iskaza se vidi da je on došao na tom mjestu sa Š.j M na poziv njihovog kolege i da je tada  tuča bila završena. Primijetio je oštećenog da mu teče krv sa glave i istog je odvezao u Dom zdravlja radi pregleda. </span>
</p>
<p class="p2">
<span>	Iskaz svjedoka S. A, sud je prihvatio u dijelu koji se odnosi da je pomenutog dana bio u lokalu Skala, gdje je imao verbalni duel sa M. A. Kada su izašli iz lokala nastao je opšti metež od prisutnih. Da ga je policija privela u stanici, a da je prethodno ispred lokala vidio oštećenog povrijedjenog. Da je bio u vozilu sa D. A i kada su iz istog izašli vidio je oštećenog. U ovom dijelu njegov iskaz je potvrdjen ostalim izvedenim dokazima. Medjutim, njegov iskaz u dijelu koji se odnosi da se ne sjeća da je na tom mjestu bio okrivljeni, te i da ne zna ko je oštećenog povrijedio  sud nije mogao prihvatiti, jer je isti u tom dijelu usmjeren da pomogne okrivljenom u izbjegavanju krivičnopravne odgovornosti za krivično djelo koje mu se stavlja na teret. </span>
</p>
<p class="p2">
<span>	Cijeneći nalaz i mišljenje sudskog vještaka medicinske struke dr. Cene Kajevića, sud je isti prihvatio kao objektivan, stručan i kao takav ničim nedoveden u sumnju. Naime, i u izvještaju ljekara specijaliste Opšte bolnice u Beranama, prilikom pregleda su konstatovane oisane povrede kod oštećenog. Iz ovih dokaza se vidi da je oštećeni imao povrede nagnječno  razderne  rane u predjelu potiljka veličine 3 x 1 cm, i nagnječno-razderne  rane u predjelu slepoočne regije lijevo veličine 5 x 2 cm. Iz nalaza i mišljenja vještaka se vidi  da  ove povrede pojedinačno i skupno predstavljaju lake tjelesne povrede i da su mogle biti nanijete udarom tupo-tvrdog predmeta. Opisane povrede  se i pravno kvalifikuju kao lake tjelesne povrede tako da ovi dokazi ničim u tom dijelu nijesu dovedeni u sumnju i kao takvi su u svemu prihvaćeni.</span>
</p>
<p class="p2">
<span>	Izvod iz kaznene evidencije Ispostave Rožaje na ime okrivljenog, sud je prihvatio  kao vjerodostaojan, izdat od nadležnog državnog organa.</span>
</p>
<p class="p5">
<span>Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela laka tjelesna povreda iz čl. 152.st.2. u vezi st.1. KZ. Naime, okrivljeni je pomenutog dana lako tjelesno povrijedio oštećenog na način što ga je neidentifikovanim tvrdim predmetom, kao sredstvom podobnim da tijelo teško povrijedi ili zdravlje teško naruši dva puta udario u predjelu glave, nanoseći mu opisane povrede, kvalifikovane kao lake tjelesne povrede. </span>
</p>
<p class="p5">
<span>Cijeneći psihički odnos okrivljenog prema izvršenom krivičnom djelu, sud je našao da je isti u konkretnom slučaju postupao sa direktnim umišljajem jer je bio svjestan da oštećenog može povrijediti na opisani način, te je na to i pristao. </span>
</p>
<p class="p5">
<span>Za izvršeno krivično djelo sud je našao da je okrivljeni krivičnopravno odgovoran, te da nema elemenata koji bi isključivali njegovu krivičnopravnu odgovornost  i  za isto ga oglasio krivim i osudio na kaznu zatvora u trajanju od 60 dana.</span>
</p>
<p class="p2">
<span>	Prilikom odmjeravanja kazne okrivljenom u granicama koje su Zakonom propisane za izvršeno krivično djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće) okolnosti iz čl. 42. KZ sud je kao olakšavajuću okolnost okrivljenom uzeo u obzir njegovu životnu dob, da nije u radnom odnosu, njegove lične prilike, dok mu je kao otežavajuću okolnost uzeo u obzir to što je do sada osudjivan, pa ga je sud u tom smislu  za izvršeno krivično djelo osudio na naznačenu kaznu zatvora ubijedjen da će se istom postići svrha kažnjavanja iz čl. 4. u vezi čl. 32. KZ:</span>
</p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati ovom sudu na ime troškova krivičnog postupka iznos od 55 eura, koji se odnose za naknadu za dati nalaz i mišljenje vještaku medicinske struke, kao i da plati na ime paušala iznos od 50 eura, a ovo imajući u vidu trajanje i složenost krivičnog postupka.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 19.11.2012.godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti </span>
</p>
<p class="p2">
<span>žalba u roku od 8 dana od dana prijema iste , Višem </span>
</p>
<p class="p2">
<span>sudu u Bijelom Polju, a preko ovog suda.</span>
</p>
<p class="p2">
<span>	 </span>
</p>
<p class="p2"></p>
<p class="p2">
<span> </span>
</p>
<p class="p2"></p>
<p class="p1">
<span>	</span>
</p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.79236114in 1.01875in 0.5in 1.25in;}
.p1{text-indent:0.5in;margin-left:5.0in;text-align:justify;hyphenate:auto;font-family:Arial;font-size:12pt;}
.p2{margin-left:5.0in;text-align:justify;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p7{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{margin-left:4.0in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:14pt;}
.s1{font-weight:bold;}
</style>
<meta content="gorica.djalovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>  </span>
</p>
<p class="p3"></p>
<p class="p3"></p>
<p class="p3">
<span>K. br. ....</span>
</p>
<p class="p4"></p>
<p class="p4">
<span>U  IME CRNE GORE</span>
</p>
<p class="p5"></p>
<p class="p5">
<span>	</span>
</p>
<p class="p6">
<span>	Viši sud u Bijelom Polju, kao prvostepeni krivični sud, u vijeću sastavljenom od sudija Gorice Đalović, kao predsjednika vijeća, Jokana Varagića i Vidomira Boškovića, kao članova vijeća,  uz učešće namještenika suda Sonje Marković, kao zapisničara, u krivičnom predmetu optuženog L. A. iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 Krivičnog zakonika Crne Gore (KZ CG), po optužnici Višeg državnog tužilaštva u Bijelom Polju, Kt. br. ... od ... godine, nakon održanog usmenog, glavnog i javnog pretresa, dana …. godine, u prisustvu zamjenika Višeg državog tužioca, M. R., okrivljenog L. A. i njegovog branioca,  advokata H. G.,  donio je i javno  objavio, dana …. godine,</span>
</p>
<p class="p7"></p>
<p class="p8">
<span>P  R  E  S  U  D  U</span>
</p>
<p class="p5"></p>
<p class="p5"></p>
<p class="p5">
<span>	</span>
</p>
<p class="p5">
<span>	Prema optuženom L. A., JMBG ..., zv. T., od oca H. i majke M., rođene M., rođen .... godine u P., sa prebivalištem u Ulcinju, naselje B.. bb, student fakulteta ''Tempoli'' u Prištini, dobrog imovnog stanja, bio u pritvoru od 05.05.2008. do 08.05.2008. godine i od 08.06.2012. do 26.10.2012. godine.  </span>
</p>
<p class="p9"></p>
<p class="p5"></p>
<p class="p5">
<span>	- na osnovu čl. 430 st. 3 Zakonika o krivičnom postupku  (Zkp)</span>
</p>
<p class="p5">
<span>	</span>
</p>
<p class="p5"></p>
<p class="p5">
<span>	OSTAVLJA SE U CJELOSTI NA SNAZI presuda ovog suda, K. br. ... od .... godine, kojom je optuženi L. A. oglašen krivim da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 Krivičnog zakonika Crne Gore, za koje je pravosnažno osuđen na kaznu zatvora u trajanju od 6 (šest) mjeseci, stim  što se optuženom u kaznu ima uračunati, osim presudom naznačenog vremena, i  vrijeme provedeno u pritvoru od 08.06.2012. godine do 26.10.2012. godine. </span>
</p>
<p class="p5"></p>
<p class="p5">
<span>	</span>
</p>
<p class="p5"></p>
<p class="p8">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p9">
<span>Optužnicom Višeg državnog tužilaštva u Bijelom Polju, Kt. br. 41/08 od 30.05.2008. godine, optuženom L. A. iz P., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 Krivičnog zakonika Crne Gore.</span>
</p>
<p class="p5"></p>
<p class="p5">
<span>	U postupku po toj optužnici pred Višim sudom u Bijelom Polju sudilo se u odustvu optuženom L. A. , jer je isti bio nedostižan državnim organima i  donijeta je prvostepena presuda, K. br. … od …. godine, kojom je optuženi oglašen krivim i osuđen na kaznu zatvora u trajanju od 6 ( šest) mjeseci, a koja je nakon žalbenog postupka pred Apelacionim sudom, u kom postupku je ista potvrđena, postala pravosnažna.</span>
</p>
<p class="p5"></p>
<p class="p5">
<span>	Krivično vanraspravno vijeće ovog suda, rješavajući o zahtjevu branioca osuđenog L. A. , uvažilo je zahtjev istog za ponavljanje krivičnog postupka okončanog pravosnažnom presudom, K. br. … od ... godine, i dozvoljeno je ponavljanje postupka. Istovremeno, obustavljeno je izvršenje kazne zatvora osuđenom L. A. , a prema istom je određen pritvor do dalje odluke suda. </span>
</p>
<p class="p5"></p>
<p class="p5">
<span class="s1">	</span><span>U ponovnom postupku pravosnažna presuda je prvobitno stavljena u cjelosti van snage i optuženi je oslobođen od optužbe, da bi nakon ukidanja iste u žalbenom postupku, ponovo se sudilo, a glavni pretres je, dana 22.03.2013. godine, održan i zaključen u prisustvu zamjenika VDT-a u Bijelom Polju, M. R., optuženog L. A.   i njegovog branioca, advokata H. G..</span>
</p>
<p class="p5"></p>
<p class="p5">
<span>	Zamjenik VDT-a, u završnoj riječi na glavnom pretresu, predložila je da se ranija presuda ostavi na snazi, jer se, po njenom mišljenju, u ponovnom postupku činjenično stanje nije izmijenilo u odnosu na ono što je utvrđeno u ranije sprovedenom postupku. </span>
</p>
<p class="p5"></p>
<p class="p5">
<span>	Optuženi L. A. , u svojoj odbrani, koja je data pred ovlašćenim policijskim službenikom UP PJ Bijelo Polje, u prisustvu branioca,  u predmetu K. br. ..., naveo je da je, dana 04.05.2008. godine, krenuo autobusom koji saobraća na relaciji Priština - Ulcinj, sa namjerom da se preveze do Ulcinja, gdje je inače nastanjen, a studira u Prištini. Sa sobom je od prtljaga imao ranac sa ličnim stvarima i torbicu sa ličnim dokumentima, u kojoj se nalazio i jedan najlonski zamotuljak sa opojnom drogom - marihuanom. Tu drogu je kupio u Prištini od njemu nepoznatog lica za sopstvene potrebe, jer je povremeni uživalac opojne droge. U Crnu Goru ušli su  preko graničnog prelaza Kula. Po dolasku u Bijelo Polje, putnici iz autobusa su odmarali u jednom restoranu, koji se zove ''Dolina mira''. Prilikom sledećeg odmaranja primijetio je da mu nedostaje torbica sa ličnim dokumentima i gubitak iste je prijavio odmah po dolasku u Ulcinj. Naveo je da je opojnu drogu platio oko 2,00 €, a od svoje osamnaeste godine već sedam godina je povremeno konzumira i to isključivo marihuanu. U tom najlonskom omotu nalazila se količina marihuane za jedan džoint. </span>
</p>
<p class="p5"></p>
<p class="p5">
<span>	U istražnom postupku ponovio je navode iz iskaza pred ovlašćenim policijskim službenikom i opet decidno potvrdio da je drogu unio u Crnu Goru sa namjerom da je lično konzumira. </span>
</p>
<p class="p5"></p>
<p class="p5">
<span>	U ponovljenom postupku, na glavnom pretresu od 26.10.2012. godine, ponovio je ranije navode i pojasnio da je marihuanu konzumirao obično pred ispite, i to najviše u vremenu dok je studirao u Prištini. Dodao je da mu je nakon izvjesnog vremena torbica sa ličnim dokumentima vraćena, ali mu je rečeno da je u istoj pronađena droga. Već neko vrijeme ne koristi marihuanu, a dok je koristio kupovao bi je putem ulične prodaje i koristio u vidu džointa. Istakao je da nakon kritičnih događaja više ne koristi marihuanu. </span>
</p>
<p class="p9"></p>
<p class="p9">
<span>Na glavnom pretresu od 22.03.2013. godine, optuženi je ponovio ranije izrečene navode.</span>
</p>
<p class="p9"></p>
<p class="p9">
<span>U završnoj riječi prihvatio je završnu riječ svog branioca, koji je u istoj naveo da ostaje pri ranijoj datoj završnoj riječi u kojoj je isticao da je optuženi sve vrijeme postupka jasno i dosledno kazivao i istrajavao u tvrđenju da je marihuanu nabavio isključivo za sopstvene potrebe. Istakao je da u vrijeme kad je okrivljenom stavljeno na teret predmetno krivično djelo na snazi je bio Krivični zakonik čije su odredbe naznačavale da samo unošenje u Crnu Goru opojne droge predstavlja krivično djelo, a da kasnijim izmjenama je predviđeno da to unošenje mora biti učinjeno radi dalje prodaje. Kako u konkretnom slučaju je njegov branjenik istrajavao u tvrdnji da je drogu nabavio za sopstvene potrebe, samim tim smatra da nije ni učinio krivično djelo i predložio je da se isti oslobodi od optužbe. </span>
</p>
<p class="p9"></p>
<p class="p9">
<span>Sud je u dokaznom postupku na glavnom pretresu izveo dokaze tako što je pročitao:  potvrdu o privremeno oduzetim predmetima izdatu na ime L. A.  izdatu od strane Uprave policije Područne jedinice B. Polje, dana .... godine i izvještaj o vještačenju broj ... vještaka N. B., dipl. hemičara od .... godine, uz uvid u prateću fototehničku dokumentaciju. Zamjenik VDT-a odustao je od predloženog dokaza optužnicom - uvida u izvod iz kaznene evidencije na ime optuženog, jer se odnosni dokaz nije mogao pribaviti, s obzirom da je optuženi rođen u Prištini.</span>
</p>
<p class="p9">
<span> </span>
</p>
<p class="p9">
<span>Sud je cijenio odbranu i dokaze pojedinačno, te doveo u vezu jedne sa drugim i sa odbranom optuženog, i utvrdio činjenično stanje u odnosu na pravno bitne činjenice i okolnosti od značaja za utvrđivanje krivice optuženog, pa shodno navedenom, utvrdio da je optuženi, dana 04.05.2008. godine, putovao autobusom koji je saobraćao na relaciji Priština - Ulcinj, a koji je u Crnu Goru ušao preko graničnog prelaza Kula, opština Rožaje, i u torbici sa ličnim dokumentima, koju je imao sa sobom, nalazio se jedan paketić sa opojnom drogom marihuanom u količini od 2,5 grama, koju je optuženi kupio u Prištini od nepoznatog lica za svoje sopstvene potrebe, jer je u naznačeno vrijeme bio povremeni uživalac droge. Torbicu sa ličnim dokumentima optuženi je zaboravio u restoranu ''Dolina mira'' u Bijelom Polju, u kom mjestu je izvjesno vrijeme autobus bio zaustavljen, radi odmora, i u toj torbici je pronađena sporna droga. </span>
</p>
<p class="p9"></p>
<p class="p9">
<span>U ponovljenom postupku je, iz sadržine izvještaja o vještačenju broj ... vještaka N. B., dipl. hemičara od 13.05.2008. godine, sa  pratećom fototehničkom dokumentacijom i potvrde o privremenom oduzimanju predmeta na ime optuženog, utvrđeno da je pronađeni najlonski zamotuljak sadržao u sebi biljnu materiju za koju se kasnijom hemijskom analizom utvrdilo da potiče od biljke botaničkog naziva cannabis, poznatije kao konoplja, a da u sebi sadrži psihoaktivnu konponentu THC, u koncentraciji iznad 0,3 %, zbog čega se nalazi na listi opojnih droga. Sud je sadržinu navedenih dokaza u potpunosti prihvatio kao nespornu. </span>
</p>
<p class="p9"></p>
<p class="p5">
<span>	Dakle, i u ponovljenom postupku je kao nesumnjivo utvrđeno da je biljna materija, koja je pronađena u torbici optuženog opojna droga - marihuana, i to u količini od 2,5 grama, kao što je nesumnjivo utvrđeno da je optuženi opojnu drogu unio u Crnu Goru, jer isti tu činjenicu nije sporio tokom postupka, te se isto ima smatrati priznanjem izvršenja krivičnog djela.</span>
</p>
<p class="p5"></p>
<p class="p5">
<span>	Kvalifikujući radnje optuženog zaključuje se da je isti svojim postupanjem ostvario obilježje bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 Krivičnog zakonika Crne Gore, koji je važio u vrijeme izvršenja krivičnog djela, s obzirom da supstanca canabis, poznata kao marihuana je utvrđena za opojnu drogu, pod rednim brojem 82, Rešenja o utvrđivanju opojnih droga (Službeni list SRJ, broj 44/02). Optuženi je priznao da je znao da supstanca koju je unio u Crnu Goru predstavlja opojnu drogu, te da je radnju unošenja izvršio prelaskom graničnog prelaza na Kuli, na području opštine Rožaje i da je znao da vrši zabranjenu radnju.Posledica ovog postupanja jeste apstraktna opasnost za zdravlje ljudi, koja je nastupila samim unošenjem opojne droge u Crnu Goru. Navedeno ukazuje da je optuženi krivično djelo izvršio sa direktnim umišljajem. Krivično djelo za koje je optuženi oglašen krivim svršeno je samom radnjom unošenja droge u Crnu Goru, bez posjedovanja odobrenja, i bez značaja je da li je optuženi korisnik droge, te da li je istu unio za lične potrebe ili za prodaju.</span>
</p>
<p class="p5"></p>
<p class="p5">
<span>	Stoji činjenica da je od dana izvršenja predmetnog krivičnog djela do donošenja presude u ponovljenom postupku došlo do izmjene Krivičnog zakonika, tako što je radnja opisana u čl. 300 st. 2 KZ CG, koja se odnosila na unošenje u Crnu Goru, supstance koja je proglašena za opojnu drogu i biljki koje sadrže takvu supstancu, vezana za stav 1, tako da se ovo krivično djelo shodno navedenim izmjenama Krivičnog zakonika vrši samo ako je djelo iz stava 2 čl. 300 Kz-a, učinjeno u namjeri da se izvrši djelo iz st. 1, a što znači da unošenje u Crnu Goru opojne droge predstavlja krivično djelo samo kada je droga namijenjena prometu. Na taj način je radnja unošenja dekriminalizovana i nastupile su izmjene Krivičnog zakonika, koje su povoljnije za optuženog. Međutim, kako sud u ponovljenom postupku nije ovlašćen da primijeni blaži zakon koji je stupio na snagu poslije donošenja pravosnažne presude, ako je činjenično stanje ostalo neizmijenjeno u odnosu na postupak u kojem je donijeta presuda K. br. ..., to je sud raniju presudu ostavio na snazi. Po svojoj prirodi ponovljeni postupak ne predstavlja krivično gonjenje, jer je to gonjenje završeno jednom pravosnažnom presudom. U konkretnom slučaju nove činjenice nisu utvrđene iz novih dokaza vezano za bitna obilježja krivičnog djela koji je važio u vrijeme izvršenja istog - Krivični zakonik Crne Gore (Službeni list RCG, broj 70/03), pa se činjenično stanje ni u čemu nije izmijenilo, te je ranije pravosnažna presuda K. br. ... ostavljena na snazi u ponovljenom postupku. </span>
</p>
<p class="p5"></p>
<p class="p5">
<span>	Pritom, sud je prilikom odmjeravanja kazne optuženom cijenio sve okolnosti iz čl. 42 KZ CG i utvrdio da otežavajućih okolnosti nije bilo, a olakšavajuće se odnose na činjenicu da je optuženi lice mlađe životne dobi, koji je u vrijeme izvršenja krivičnog djela imao 25. godina, te da je unio manju količinu opojne droge, koja važi za ''laku'' opojnu drogu, koje okolnosti u svojoj sveukupnosti predstavljaju osobito olakšavajuće okolnosti, te je mišljenja da je ublažena kazna u odnosu na zakonom predviđenu, a u trajanju od šest mjeseci, kako je to odlučeno i ranijom presudom, prava mjera kojom će se postići svrha kažnjavanja. U izrečenu kaznu optuženom je uračunato vrijeme provedeno u pritvoru, i to osim vremena od 05.05.2008. do 08.05.2008. godine, koje je i ranije bilo uračunato mu u kaznu, uračunato je i vrijeme koje je proveo u ekstradicionom pritvoru od 08.06.2012. do 22.08.2012. godine, te vrijeme provedeno u zatvoru po osnovu započetog izdržavanja kazne po presudi ovog suda, koja se održava na snazi, a od 22.08.2012. do 12.10.2012. godine, kao i vrijeme provedeno u pritvoru nakon obustave izvršenja kazne, po donošenju odluke o ponavljanju postupka do objavljivanja presude, a od 12.10.2012. do 26.10.2012. godine.</span>
</p>
<p class="p5"></p>
<p class="p5">
<span>	U pogledu troškova postupka, te visine paušala, ranija presuda se u cjelosti održava na snazi, jer je sud stanovišta da paušal u iznosu od 100,00 € je adekvatno određen u skladu sa složenosti predmeta, trajanju postupka, te imovinskim prilikama optuženog. Na snazi je održana i mjera bezbjednosti oduzimanja predmeta - opojne droge.</span>
</p>
<p class="p5"></p>
<p class="p5">
<span>	Sa iznijetog je odlučeno kao u izreci presude. </span>
</p>
<p class="p9"></p>
<p class="p5">
<span>	</span>
</p>
<p class="p8">
<span>VIŠI SUD U BIJELOM POLJU</span>
</p>
<p class="p8">
<span>Dana, .... godine</span>
</p>
<p class="p8"></p>
<p class="p5"></p>
<p class="p5">
<span>Zapisničar							Predsjednik vijeća - sudija</span>
</p>
<p class="p5">
<span>Sonja Marković 						        Gorica Đalović</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>DN-a: prepis presude s poukom o pravu na žalbu dostaviti:</span>
</p>
<p class="p5">
<span>-Višem državnom tužilaštvu u Bijelom Polju,</span>
</p>
<p class="p5">
<span>-optuženom L. A. , na adresu iz spisa</span>
</p>
<p class="p5">
<span>-braniocu optuženog advokatu H. G. – P.a</span>
</p>
<p class="p5"></p>
<p class="p5"></p>
<p class="p10">
<span>Predsjednik vijeća - sudija</span>
</p>
<p class="p5">
<span>									Gorica Đalović	</span>
</p>
<p class="p5"></p>
<p class="p11">
<span>PRAVNA  POUKA :</span>
</p>
<p class="p11">
<span>Protiv ove presude može se izjaviti žalba</span>
</p>
<p class="p11">
<span>Apelacionom sudu RCG Podgorica u roku</span>
</p>
<p class="p11">
<span>od 15 dana od dana prijema a preko ovog </span>
</p>
<p class="p11">
<span>suda.</span>
</p>
<p class="p11"></p>
<p class="p5"></p>
<p class="p5"></p>
<p class="p12"></p>


</body>
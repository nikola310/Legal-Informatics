<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p7{text-indent:-0.25in;margin-left:2.3229167in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.41319445in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                                                                                                  K.br. 710/11</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Krištof Stanke kao zapisničara, u kriv.predmetu protiv okrivljene B. T.E, zbog krivičnog djela ugrožvanje javnog saobraćaja iz čl. 339 st. 3 u vezi st. 1. KZ po optužnom predlogu ODT Nikšić Kt.br. 640/11 od 06.12.2011.godine, nakon održanog glavnog, javnog pretresa dana 23.05.2012. godine u prisustvu  zastupnika ODT-a, Djurišić Radovana i okrivljene , istog dana donio je i javno objavio</span>
</p>
<p class="p1">
<span>				</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljena:</span>
</p>
<p class="p3">
<span> B. T.A od oca D  i majke O  rodjene B , rodjena xxxxx.god., u N , sa prebivalištem u xxxx, student,  neudata, dobrog imovnog stanja, državljanin Crne Gore, ranije neosudjivana,</span>
</p>
<p class="p3">
<span> </span>
</p>
<p class="p3"></p>
<p class="p4">
<span>        K r i v a   j e</span>
</p>
<p class="p1"></p>
<p class="p3">
<span>Što je:</span>
</p>
<p class="p1"></p>
<p class="p3">
<span>Dana 21.07.2011.godine u 19,oo časova u Nikšiću u ul. Krupačkoj 15, ne pridržavajući se saobraćajnih propisa upravljala putničkim motornim vozilom marke “Hyndai” reg.br. xxxx i time tako ugrozila saobraćaj da je dovela u opasnost život i tijelo oštećenog maloljetnog pješaka V. N.e, na način što je krećući se saobraćajnom trakom Krupačke 15 u pravcu raskrnice sa Krupačkom ulicom, nije obratila pažnju na maloljetnog pješaka V. N.u koji je prelazio kolovoz od lijeve ka desnoj ivici Krupačke 15 gledano iz smera kretanja vozila “Hyndai”, usled čega je vozeći ovako protivno odredbi čl.13.st.1. Zakona o bezbijednosti saobraćaja na putevima, zahvatila lijevim dijelom svog vozila i na kolovoz oborila maloljetnog pješaka V. N.u, kojom prikom je isti zadobio laku tjelesnu povredu u vidu nagnječenja poglavine, preloma nosne kosti bez pomjeranja koštanih fragmenata, krvog podliva u potiljačnom predjelu sa lijeve strane i oguljotina kože u predjelu lijevog koljena,</span>
</p>
<p class="p5"></p>
<p class="p3">
<span>-čime je izvršila krivično djelo ugrožavanje javnog saobraćaja iz čl.339.st.3. u vezi st.1. Krivičnog zakonika.</span>
</p>
<p class="p5"></p>
<p class="p3">
<span>Pa sud okrivljenoj za navedeno krivično djelo primjenom čl.4.st.2. , 42.st.1.,52,53, i 54. Krivičnog zakonika  i čl.226.229. i 374. Zakonika o krivičnom postupku  i z r i č e:</span>
</p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p2">
<span>U S L O V N U    O S U D U</span>
</p>
<p class="p2"></p>
<p class="p2"></p>
<p class="p3">
<span>Sa kojom joj utvrdjuje kaznu zatvora u trjanju od 60 (šezdeset) dana, i ujedno odredjuje da se ova kazna neće izvršiti ukoliko optuženi u roku od 1 (jedne) godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljena  da na ime troškova krivičnog postupka plati iznos od 162,oo (stotinušezdesetdva) eura u roku od 15 dana po pravosnažnosti presude pod prijetnjom prinudnog izvršenja, a na žiro račun ovog suda br. 832-152-32.</span>
</p>
<p class="p1"></p>
<p class="p1"></p>
<p class="p6">
<span>O b r a z l o ž e n j e</span>
</p>
<p class="p1"></p>
<p class="p1">
<span>	ODT u Nikšiću optužnim predlogom Kt.br. 64/11 od 06.12.2011. godine, stavio je na teret okrivljenoj  B. T.i izvršenje krivičnog djela ugrožavanje javnog saobraćaja iz čl.339.st.3. u vezi st.1.KZ, pa, pa je zastupnik ODT-a Djurišić Radovan na glavnom pretresu  ostao pri optužnom predlogu te predložio da sud okrivljenu oglasi krivom i da joj izrekne krivičnu sankciju u skladu sa  zakonom.</span>
</p>
<p class="p1"></p>
<p class="p3">
<span>Okrivljena B. T.a  je u svojoj odbrani u bitnom  istakla da je kritične prilike upravljala svojim putničkim motornim vozilom marke “Hyndai”, reg. oznaka NK xxxxx i kretala se ulicom Krupačkom 15 , gdje inače stanuje, pa dolaskom naspram kuće maloljetnog V. N.e, koja ima živu ogradu, a ne posjeduje neku kapiju da bi se zaštitilo da se ne može iz dvorišta izaći, što se ista ne bi otvorila, pa je maloljetni N.a iskočio iza ove žive ograde, te misli da je potrčao da uhvati neku loptu, te je udario u vozilo kojim je ona upravljala i to u predjelu retrovizora, pa je ona zaustavila vozilo, te izašla iz vozila da vidi šta je sa djetetom i vidjela je da je N.a čučnuo i oslonio se koljenom na asvalt i da mu ide krv iz nosa. U tom momentu je N.in stric Lj. izašao iz dvorišta i počeo da je udara, a onda je reagovala njena sestra, te izašla i ona iz vozila i počele su da viču da Lj. prestane da je udara. Nakon toga N.a je potrčao put svoje kuće, a ona je otišla za njim, te zajedno sa njegovom majkom N.u stavila u svoje vozilo, te ga odvezla do bolnice Nikšić da mu se ukaže pomoć. Kasnije je čula da je N.i napukla nosna kost i da je imao podlive. Nakon što je prebacila N.u u bolnicu vratila se na lice mjesta da bi policija izvršila uvidjaj. U završnoj riječi je istakla da ostaje pri navodima svoje odbrane, a pitanje svoje kirivice ostavila sudu na ocjenu.</span>
</p>
<p class="p3"></p>
<p class="p3">
<span> U dokaznom postupku sud je saslušao u svojsvu svjedoka zakonskog zastupnika maljoljetnog V. N.e – oca V. M.a, te svjedoka V. Lj.a, pročitao zapisnik o uvidjaju br. 423/11 od 22.07.2011.godine, izvršio uvid u skicu lica mjesta kao i fotoelaborat saobraćajne nezgode br. 570/11 od 21.07.2011.godine, na saglasan predlog stranaka pročitao nalaz i mišljenje sudskih vještaka saobraćajne i medicinske struke, te pročitao izvod iz kaznene evidencije na ime okrivljene.</span>
</p>
<p class="p3"></p>
<p class="p3">
<span>Svjedok V. M., u svom iskazu u bitnom je istakao da se kritičnom prilikom nalazio na poslu, te mu je supruga putem telefona saopštila da su njihovog sina N.u udarila kola, te da ga je okrivljena prebacila u bolnicu da mu se ukaže pomoć. Dodao je da je put kojim se okrivljena kretala pregledan i nije mu jasno iz kojeg razloga je udarila N.u, a vjerovatno da je pričala na mobilni telefon pa da ga nije uočila. N.a je kritičnom prilikom zadobio naprsnuće nosne kosti i podlive ispod očiju. Okrivljena se više nije interesovala za N.ino zdravlje, kao ni niko od njene porodice. U završnoj riječi se pridružio krivičnom gonjenju protiv okrivljene.</span>
</p>
<p class="p3"></p>
<p class="p3">
<span>Svjedok V. Lj. u svom iskazu u bitnom je istakao da se kritične prilike nalazio u dvorištu svoje kuće, a njegovi bratanići N.a i Ivan su se igrali u dvorištu i u jednom momentu je vidio da okrivljena svojim vozilom prolazi kolima uz njihovu ogradu i odjednom je čuo neki udar, te pritrčao i video N.u da je pao na asvalt i to bočnom desnom stranom tijela i počeo da plače. Okrivljena je izašla iz svog vozila i prišla da mu kaže kako je došlo do nezgode, te je on u afektu udario dva puta. Nakon toga N.ina majka je istrčala iz kuće i uzela N.u u naručje, a okrivljena ih je prebacila u bolnicu da mu se ukaže pomoć. Nije vidio momenat kad je okrivljena vozilom udarila N.u.</span>
</p>
<p class="p3"></p>
<p class="p3">
<span>Zapisnikom o uvidjaju saobraćajne nezgode Uprave policije PJ Nikšić Ku.br. 423/11 od 22.07.2011.godine je konstatovano, a skicom lica mjesta i fotoelaboratom predstavljeno da se saobraćajna nezgoda dogodila dana 21.07.2011.godine oko 19 časova u ul. Krupačka 15, da su učesnici saobraćajne nezgode B. T.a koja je upravljala putničkim motornim vozilom marke “Hyndai” NK xxxx i maloljetni V. N.a koji se kretao kao pješak. Kritično mjesto nezgode predstavlja potez ulice Krupačke 15, koja se prostire u pravoj liniji po lijevoj strani kolovoza ove ulice postoji plato širine 3m, a dužine 15,80m, i to ispred kuće V.a. Kolovoz ulice kojom se kretalo putničko vozilo koje je od asvaltnog zastora širine 3m, čija je površina bila suva. Po lijevoj strani ove ulice gledano iz smjera kretanja vozila postoji živa ograda od niskog rastinja, a od ove ograde nastavlja se navedeni plato širine 3 m preko kog platoa se kretao mldb.pješak prema desnoj ivici kolovoza smjera kretanja vozila. Do nezgode je došlo u dnevnim uslovima vožnje oko 19 časova. Nakon nezgode putničko motorno vozilo marke “Hyndai”, reg. oznaka xxxxx pomjereno je iz svoje zaustavne prostorne pozicije radi ukazivanja medicinske pomoći povrijedjenom malodobnom pješaku. Na betonskom platou po lijevoj strani kolovoza puta ispred kuće V.a , a gledano u smjeru kretanja vozila marke “Hyndai” registrovan je trag krvi od malodobnog pješaka koji je udaljen od lijeve ivice kolovoza 0,90m. Malodobni V. N.a zadobio je lake tjelesne povrede.</span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke ing. Šl  M konstatovano je da je do ove saobraćajne nezgode došlo usled nekontrolisanog pokušaja prelaska kolovoza malodobnog pješaka od lijeve prema desnoj ivici ul. Krupačke 15, smjera kretanja vozila marke “Hyndai”, reg. oznaka NK BB 969, i to u trenutku kada se ovo vozilo nalazilo na kritičnoj udaljenosti od pješaka koji je prelaz vršio bez nadzora odrasle osobe, što predstavlja dominantan faktor uzroka nezgode. Vozač putničkog motornog vozila marke „Hyndai“, reg. oznaka xxxxx nije obratio adekvatnu pažnju prema malodobnom pješaku – djetetu, u trenutku kada je ovo dijete bilo u kretanju preko platoa, po lijevoj strani ulice, a prije stupanja na kolovoz i bilo je usmjereno prema lijevoj ivici kolovoza ove ulice, te nije blagovremeno reagovao u pravcu zaustavljanja vozila kada je mogla da predvidi potencijalnu opasnost, koja je rezultirala iz načina i smjera kretanja djeteta, prije stupanja na kolovoz usled čega je došlo do fizičkog kontakta spoljneg retrovizora vozila i mldb. Pješaka, na prostoru lijeve strane kolovoza ulice, smjera kretanja vozila nakon čega je došlo do pada malodobnog pješaka koji je ovom prilikom zadobio laku tjelesnu povredu.</span>
</p>
<p class="p3"></p>
<p class="p3">
<span>Nalazom i mišljenjem sudskog vještaka medicinske struke  B  dr. V , koji je imao u vidu izvještaj ljekara specijaliste Dežurne službe Opšte bolnice u Nikšiću br. protokola 5029 od 21.07.2011.godine , navedeno je da je kod V. N.e došlo do povreda lake prirode u vidu nagnječenja poglavine, preloma nosne kosti bez pomjeranja koštanih fragmenata, krvnog podliva u potiljačnom dijelu sa lijeve strane i oguljotine kože u predjelu lijevog koljena.</span>
</p>
<p class="p3"></p>
<p class="p3">
<span>Sud je nalaze i mišljenja vještaka saobraćajne i medicinske struke u cjelosti prihvatio kao objektivne, stručne i zasnovane na pravilima nauke na koje stranke nijesu imale primjedbi.</span>
</p>
<p class="p3"></p>
<p class="p3">
<span>Cijeneći prednje dokaze, pojedinačno i u njihovoj medjusobnoj vezi nesumnjivo je utvrdjeno da je okrivljena dana 21.07.2011.godine u 19,oo časova u Nikšiću u ul. Krupačkoj 15, ne pridržavajući se saobraćajnih propisa upravljala putničkim motornim vozilom marke “Hyndai” reg.br. xxxxx i time tako ugrozila saobraćaj da je dovela u opasnost život i tijelo oštećenog maloljetnog pješaka V. N.e, na način što je krećući se saobraćajnom trakom Krupačke 15 u pravcu raskrnice sa Krupačkom ulicom, nije obratila pažnju na maloljetnog pješaka V. N.u koji je prelazio kolovoz od lijeve ka desnoj ivici Krupačke 15 gledano iz smera kretanja vozila “Hyndai”, usled čega je vozeći ovako protivno odredbi čl.13.st.1. Zakona o bezbijednosti saobraćaja na putevima, zahvatila lijevim dijelom svog vozila i na kolovoz oborila maloljetnog pješaka V. N.u, kojom prikom je isti zadobio laku tjelesnu povredu u vidu nagnječenja poglavine, preloma nosne kosti bez pomjeranja koštanih fragmenata, krvog podliva u potiljačnom predjelu sa lijeve strane i oguljotina kože u predjelu lijevog koljena, kojim radnjama je okrivljeni ostvario sva bitna obilježja krivičnog djela ugrožavanje javnog saobraćaja iz čl.339.st.3. u vezi st.1. Krivičnog zakonika. </span>
</p>
<p class="p3"></p>
<p class="p3">
<span>Činjenično stanje izreke presude utvrdjeno je provedenim dokazima.</span>
</p>
<p class="p3"></p>
<p class="p3">
<span>Uvidjajnom dokumentacijom, skicom lica mjesta i fotoelaboratom saobraćajne nezgode, te nalazom i mišljenjem vještaka saobraćajne i medicinske struke, nesumnjivo je utvrdjeno da se okrivljena nije pridržavala odredbi čl.13.st.1.ZOBS-a na putevima, shodno kojoj odredbi je vozač dužan da obrati pažnju na pješake koji se nalaze na kolovozu ili stupaju na kolovoz. Postupajući na način opisan izrekom presude okrivljena se nije pridržavala saobraćajnih propisa, nije obratila pažnju na malodobnog pješaka koji je stupio na kolovoz pa je izazvala nezgodu sa navedenim pješakom, te postupajući na ovakav način protivno citiranoj zakonskoj odredbi imalo je za posledicu povredjivanje malodobnog oštećenog V. N.e koji je zadobio lake tjelesne povrede naprijed opisane.</span>
</p>
<p class="p3"></p>
<p class="p3">
<span>Cijeneći psihički odnos okrivljene B. T.e prema izvršenom krivičnom djelu sud je utvrdio da je okrivljena prilikom izvršenja djela postupala sa  svjesnim nehatom, jer je ista postupajući na način opisan u izreci presude bila svjesna da na taj način postupa suprotno odredbama ZOBS-a na putevima i da postupajući tako može ugroziti  druge učesnike u javnom saobraćaju, ali je očigledno olako držala da do toga neće doći ili da će moći spriječiti nastupanje inskriminisane posljedice. </span>
</p>
<p class="p3"></p>
<p class="p3">
<span> Sud je cijenio odbranu okrivljene ali isti nije prihvatio iz razloga što je po mišljenju suda sračunato data u cilju izbjegavanja krivično pravne odgovornosti.</span>
</p>
<p class="p3"></p>
<p class="p3">
<span>Sud je cijenio iskaz svjedoka V. M.a i V. Lj.a koji po mišljenju suda nijesu na drugačiju odluku suda, sobzirom da nijesu bili očevidci saobraćajne nezgode.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl.42. KZ, kao olakšavajuće okolnosti okrivljenoj cijenio relativnu mladost u vrijeme izvršenja krivičnog djela, činjenicu da je student, raniju neosudjivanost utvrdjenu na osnovu izvoda iz kaznene evidencije za okrivljenu, a otežavajućih okolnosti sud nije našao, pa je sud mišljenja da će se uslovnom osudom kojom je okrivljenoj utvrdjena kazna zatvora u trajanju od 60 dana, a koja se neće izvršiti ako okrivljena u roku od 1 godine po pravosnažnosti presude ne učini novo krivično djelo, te da će se u konkretnom slučaju postići svrha uslovne osude iz čl.52. KZ, a u okviru opšte svrhe propisivanja i izricanja krivičnih sankcija iz čl.4. st.2. KZ.</span>
</p>
<p class="p3"></p>
<p class="p3">
<span>Sud je shodno čl.226. i 229. ZKP-a, obavezao okrivljenu da na ime troškova krivičnog postupka plati iznos od 162,oo eura, a što čini nagrada sudskom vještaku saobraćajne struke za uradjeni nalaz i mišljenje u iznosu od 88,oo eura, nagrada sudskom vještaku medicinske struke za uradjeni nalaz i mišljenje u iznosu od 44,oo eura, kao i sudski paušal u iznosu od 30,oo eura, srazmjeran složenosti i dužini trajanja krivičnog postupka i imovnom stanju okrivljene.</span>
</p>
<p class="p3"></p>
<p class="p3">
<span>Iz iznijetih razloga, na osnovu čl.374. ZKP-a, odlučeno je kao u izreci.</span>
</p>
<p class="p3"></p>
<p class="p3">
<span> </span>
</p>
<p class="p3">
<span>OSNOVNI SUD U NIKŠIĆU, dana 23.05.2012. godine.</span>
</p>
<p class="p1"></p>
<p class="p1">
<span>Zapisniačr,							     S U D I J A,</span>
</p>
<p class="p1">
<span>Krištof  Stanka s.r.						Babović Dragan  s.r.</span>
</p>
<p class="p1"></p>
<p class="p1">
<span>				Za tačnost otpravka tvrdi:</span>
</p>
<p class="p1">
<span>					Službenik suda.</span>
</p>
<p class="p1"></p>
<p class="p1">
<span>PRAVNA POUKA: Ptrotiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu Podgorica.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>                                              D-na, 23.05.2012.godine.</span>
</p>
<p class="p1">
<span>                                              Presudu dostaviti:</span>
</p>
<p class="p7">
<span class="s1">-​&nbsp;</span><span>ODT-u Nikšić,</span>
</p>
<p class="p7">
<span class="s1">-​&nbsp;</span><span>Okrivljenoj,</span>
</p>
<p class="p7">
<span class="s1">-​&nbsp;</span><span>U spise predmeta.</span>
</p>
<p class="p1"></p>
<p class="p1"></p>
<p class="p1">
<span>S U D I J A,						</span>
</p>
<p class="p1"></p>
<p class="p1"></p>
<p class="p5"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p5">
<span>	</span>
</p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">K.br.1244/12</span>
</p>
<p style="text-align:center;">
<span class="span2">U IME CRNE GORE</span>
</p>
<p>
<span class="span2">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Radetić Lidije, kao zapisničara, u krivičnom postupku protiv okrivljenog V. D. iz P., zbog krivičnog djela ugrožavanje javnog sobraćaja iz čl. 339 st.1 Krivičnog zakonika, odlučujući po optužnom predlogu ODT-a Podgorica, Kt.br. 1624/12 od 05.11.2012 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa, održanog dana 10.10.2013 godine u prisustvu zastupnika optužbe i okrivljenog , donio je i istog dana javno objavio, </span>
</p>
<p style="text-align:center;">
<span class="span2">P R E S U D U</span>
</p>
<p>
<span class="span2">OKRIVLJENI:</span>
</p>
<p>
<span class="span2">V. D., od oca M. i majke G., rodjene V., rodjen ... godine u mjestu K., R. K., sa prebivalištem u P., ul. ..., završio osnovnu školu, otac troje djece, udovac, penzioner, lošeg imovnog stanja, ranije neosudjivan,</span>
</p>
<p style="text-align:center;">
<span class="span2">K R I V   J E</span>
</p>
<p>
<span class="span2">Zato što je:</span>
</p>
<p>
<span class="span2">Dana 20. juna 2012. godine, oko 21,00 sat, u Podgorici, ne pridržavajući se saobraćajnih propisa iz čl. 83 i čl. 200 Zakona o bezbijednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što je, iako je bio svjestan da tako nepropisnom vožnjom može ugroziti bezbjednost javnog saobraćaja i prouzrokovati zabranjenu posledicu pa je na to pristao, upravljao vozilom marke "CHRYSLER", registarskih oznaka PG ..., ulicom Josipa Broza Tita iz pravca ulice V Proleterske u pravcu ulice Put Radomira Ivanovića, u pijanom stanju pri koncentraciji od 2, 13% apsolutnog alkohola u krvi, i nije držao potrebno odstojanje kada se kretao iza drugog vozila tako da, obzirom na brzinu kretanja vozila i druge okolnosti saobraćaja, može bezbjedno da zaustavi vozilo, usljed čega je prednjim dijelom vozila udario u zadnji dio vozila marke "Renault Kangoo" registarskih oznaka NK ..., kojim je u istom pravcu i smjeru, a krećući se ispred vozila okrivljenog, upravljao oštećeni R. M., kojom prilikom su oštećeni Rašketić Mirsad i saputnik u njegovom vozilu oštećena Zeković Jelena zadobili lake tjelesne povrede, i to oštećeni R. M. u vidu nagnječenja grudnog koša i oguljotine nadlaktice desne ruke, a oštećena Z. J. u vidu istegnuća vrata i nagnječine desne potkoljenice</span>
</p>
<p>
<span class="span2">- čime je izvršio krivično djelo ugrožavanje javnog saobraćaja iz čl.339 st.1 Krivičnog zakonika</span>
</p>
<p>
<span class="span2">- pa mu Sud primjenom citiranih zakonskih normi, te čl. 3, 4, 5, 13, 15, 36, 42, 52, 53,  i 54 Krivičnog zakonika, te čl. 226, 227, 229, 239 i 374 Zakonika o krivičnom postupku izriče,</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom mu prethodno utvrdjuje kaznu zatvora u trajanju od 30 (trideset) dana, i istovremeno odredjuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span2">Obavezuje se okrivljeni da na ime troškova krivičnog  postupka uplati na račun budžetskih sredstava Crne Gore iznos od 143,00 € (stotinučetrdesettrieura) kao i iznos od 50,00 € (pedeseteura) na ime sudskog paušala, a sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>
<span class="span2">Oštećeni R. M. i Z. J. se radi ostvarivanja imovinsko- pravnog zahtjeva upućuju na redovnu gradjansku parnicu.</span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>
<span class="span2">Optužnim predlogom ODT-a Podgorica Kt.br. 1624/12 od 05.11.2012 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom V. D. iz P. stavljeno je na teret izvršenje krivičnog djela ugrožavanje javnog saobraćaja iz čl. 339 st.1 Krivičnog zakonika, bliže opisanog izrekom ove presude.</span>
</p>
<p>
<span class="span2">Zastupnik optužbe je do kraja glavnog pretresa, ostala u cjelosti pri podnijetom optužnom predlogu, a u završnoj riječi ipredložila sudu da okrivljenog V.  D. oglasi krivim zbog krivičnog djela stavljenog mu na teret i osudi po zakonu u granicama koje zakon propisuje za navedeno krivično djelo.</span>
</p>
<p>
<span class="span2">Okrivljeni je u svojoj odbrani na glavnom pretresu naveo da se detalja predmetne nezgode ne sjeća, osim da zna da je vozio Džip Čiroki koji je  vlasništvo njegovog sina. Dalje je naveo da je išao ulicom Josipa Broza, da je bio sam u kolima i da je išao brzinom od 30-40 km/h. Pojasnio je da se odjednom od "Okova" sa njegove desne strane uključilo vozilo Reno, da je onda pokušao da zakoči, ali da je ostao bez kočnica, te da misli da je istočio glicerin. Izjavio je da je tada udario u vozilo Reno, kao i da je sačekao policiju na licu mjesta. Dalje je izjavio da za ostale ne zna, ali da je on bio povrijedjen. Istakao je da je sat vremena prije ove nezgode popio 5-6 čašica od 0,03l malih vinjaka, i da je to sve. Dodao je da je vozač B kategorije 30 godina, ali da mu je vozačka oduzeta davno na Kosovu. Još je dodao da sa ljudima iz Renoa nije kontaktirao, ali da zna da im je odšteta isplaćena od strane osiguranja. Na kraju je istakao da je predmetnog dana tokom upravljanja vozilom, a prije kritičnog dogadjaja, kočio i stajao na semaforima.</span>
</p>
<p>
<span class="span2">Okrivljeni je u završnoj riječi naveo da ostaje pri navodima svoje odbrane i da tvrdi da su mu predmetnog dana kočnice otkazale.</span>
</p>
<p>
<span class="span2">U dokaznom postupku Sud je: saslušao svjedoke- oštećene R. M. i  Z. J., pročitao zapisnik o uvidjaju UP PJ Podgorica br. 1967/12 od 20.06.2012 godine,  pročitao nalaz i mišljenje stalnog sudskog vještaka saobraćajne struke mr. Vučeljić Djordjija od 29.10.2012 godine, te istog neposredno saslušao na glavnom pretresu, pročitao nalaz i mišljenje stalnog sudskog vještaka medicinske struke dr. Budimira Borovinića od </span><span class="span2">07.09.2012 godine, pročitao izvod iz KE za okrivljenog izdat od MUP-a Republike Srbije KU za AP KiM, Policijska uprava za Peć br. PU-2293/12 od 27.11.2012 godine, izvršio uvid u medicinsku dokumentaciju na ime oštećenih, izvršio uvid u skicu lica mjesta predmetne saobraćajne nezgode.</span>
</p>
<p>
<span class="span2">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno tako i u njihovoj medjusobnoj povezanosti, Ovaj sud je utvrdio da je okrivljeni V. D. izvršio krivično djelo stavljeno mu na teret, na način, mjesto i u vrijeme kako je to bliže opisano dispozitivom ove presude, pa ga je iz tih razloga oglasio krivim i izrekao mu krivičnu sankciju kao u izreci presude.</span>
</p>
<p>
<span class="span2">Svjedok- oštećeni R. M. je u svojoj izjavi u prethodnom postupku naveo da se sjeća predmetne nezgode, da se ista desila 20.06.2012 godine, nije siguran koliko je tačno sati bilo, da je moguće da je bilo oko 19-20 časova, da je bio parkiran ispred prodavnice "Okov" na Starom Aerodromu i da je sa njim bila njegova koleginica J. Z. Dalje je naveo da su njih dvoje ušli u službeno vozilo "Reno Kangu", da je on sjeo za upravljač, a koleginica pored njega, kao i da se dobro sjeća da su oboje vezali sigurnosni pojas. Pojasnio je da je onda započeo lagano kretanje prema izlasku sa parkinga "Okov"-a sa namjerom da se uključi desno na Bulevar Josipa Broza Tita, jer se na tom mjestu može samo desno uključiti. Dalje je pojasnio da je na izlasku sa parkinga zaustavio svoje vozilo kako bi utvrdio saobraćajnu situaciju sa svoje lijeve strane, i da je onda vidio, na oko 120 metara vozilo "Džip" sive metalik boje, koje je išlo krajnjom desnom trakom, te da je on procijenio da se može bezbjedno uključiti u saobraćaj pa je zato dao desni žmigavac i uključio se, i da je tada počeo, takoreći, da hvata brzinu, da je uspio da predje 30 metara svojom trakom nakon čega je zadobio strahovit udarac u zadnji dio svog vozila. Istakao je da su on i njegova koleginica izbjegli teže povrede zato što su bili vezani sigurnosnim pojasevima. Dodao je da je, pošto je izašao iz svog vozila, vidio da ga je udario isti onaj sivi džip, ali da vozača u prvi mah nije vidio jer su mu bili otvoreni vazdušni jastuci. Naglasio je da, kada je vidio vozača vozila koje ga je udarilo, i kada se dohvatio za kvaku od vrata, taj čovjek je nekako odmah pao. Dalje je naveo da je neki čovjek koji se tu zadesio prihvatio vozača džipa, a da je on odmah osjetio zadah alkohola iz pravca vozača džipa. Na kraju je dodao da mu je radjen alko test, te da nije imao alkohola u organizmu, dok je prema njegovim saznanjima vozaču vozila koje ga je udarilo utvrdjena velika količina alkohola u krvi dva sata poslije nezgode. Naveo je i to da nije imao teže povrede i da mu je pružena pomoć u KBC-u.</span>
</p>
<p>
<span class="span2">Na glavnom pretresu svjedok-oštećeni R. M. je ponovio svoju izjavu iz prethodnog postupka, s tim što je dodao da se pridružuje krivičnom gonjenju prema okrivljenom i da postavlja imovinsko pravni zahtjev koji  nije mogao precizirati.</span>
</p>
<p>
<span class="span2">Svjedok- oštećena Z. J. je u svojoj izjavi u prethodnom postupku navela da je, što se tiče predmetne nezgode,  ona bila saputnik u vozilu R. M., ali da ne može da se izjasni kako je došlo do nezgode, jer je u tim trenucima razgovarala mobilnim telefonom i da joj je pažnja bila usmjerena na taj razgovor. Dalje je navela da se samo sjeća da je M. vozio sigurno nekih 30-ak metara Bulevarom kada je osjetila snažan udarac sa zadnje strane vozila, a da o jačini udarca govori i činjenica da joj je u tom trenutku ispao telefon iz ruke, kao i sve stvari iz torbe koja je stajala izmedju sjedišta. Istakla je da je bila vezana sigurnosnim pojasom, i da zbog toga nije imala težih povreda. Na kraju je dodala da posjeduje medicinsku dokumentaciju o povredama i o liječenju istih.</span>
</p>
<p>
<span class="span2">Na glavnom pretresu  svjedok-oštećena Z. J. je ponovila svoju izjavu iz prethodnog postupka, s tim što je dodala da se pridružuje krivičnom gonjenju protiv okrivljenog i da postavlja imovinsko pravni zahtjev koji nije mogla precizirati.</span>
</p>
<p>
<span class="span2">Iz uvidjajne dokumentacije-zapisnika o uvidjaju saobraćajne nezgode UP PJ Podgorica br. 1697/2012 od 20.06.2012 godine, te skice lica mjesta predmetne saobraćajne nezgode, proizilazi da se dana 20.06.2012 godine, oko 20,50 časova dogodila saobraćajna nezgoda u kojoj su učestvovali vozilo marke "Daimler- Chrysler" reg. oznaka PG ..., kojim je upravljao V. D., i vozilo marke "Renault Kangoo"  reg. oznaka NK ..., kojim je upravljo R. M., te da se u vozilu marke "Renault Kangoo" u svojstvu putnika nalazila Z. J., te da su uvidjaj predmetne nezgode izvršili ovlašćeni policijski  službenici  PJ Podgorica Š. J. i M. D. Dalje proizilazi da je lice mjesta predmetne sobraćajne nezgode na Bulevaru Josipa Broza Tita naspram "DOO Okov", a da se dvadeset tri metra neposredno ispred lica mjesta saobraćajne nezgode nalazi skretanje za parking prostor  firme "DOO Okov". Dalje je konstatovano da je kolovoz u ulici J.B. Tita asfaltni, prav, ravan, oivičen zemljanom površinom podijeljen na dvije kolovozne trake koje se dijele na po dvije saobraćajne trake, a da se sa obije strane kolovoza nalaze trotoari, da je put bio suv, da su uslovi vožnje bili noćni, te da postoji rasvjeta. Vozilo PG ... zatečeno je na desnoj saobraćajnoj traci desne kolovozne trake bul. J.B. Tita iskošeno u desno, prednjim desnim točkom na trotoaru, prednjim dijelom okrenuto u pravcu ul. Put Radomira Ivanovića, gledano od pravca bul. V Proleterske, a na njemu je konstatovana šteta na prednjem braniku, poklopcu motora, desnog fara, maske i hladnjaka. Vozilo NK ... zatečeno  je na desnoj saobraćajnoj traci desne kolovozne trake ulice J.B. Tita, prednjim dijelom okrenuto u pravcu ul. Put Radomira Ivanovića, gledano od pravca ul. V Proleterske, kao i da su na njemu konstatovana oštećenja zadnjeg branika, vrata prtljažnika, oba zadnja blatobrana, oba zadnja točka, prozora u tovarnom dijelu, prednjeg vjetrobranskog stakla i patosa. Konstatovano je i da je lice V. D., koji je upravljao putničkim motornim vozilom reg. oznaka PG ... u ovoj saobraćajnoj nezgodi zadobio lake tjelesne povrede, kao i lica R. M. koji je upravljao vozilom reg. oznaka NK ... i Z. J., koja je bila saputnik u vozilu reg. oznaka NK ... Od materijalnih tragova na licu mjesta zatečeni su tragovi krzanja, trag tečnosti iz vozila PG ..., zatim trag zanošenja zadnjeg lijevog točka vozila NK ..., trag blata i stakla. Dalje je utvrdjeno da je na licu mjesta radjen alkotest učesnicima nezgode i da je utvrdjeno da isti nijesu imali alkohola u krvi. Na kraju je konstatovano da lice V. D. nema položen vozački ispit.</span>
</p>
<p>
<span class="span2">U svom nalazu i mišljenju od  29.10.2012 godine stalni sudski vještak saobraćajne struke mr. Vučeljić Djordjije je našao da se vozilo "Renault Kangoo" reg. oznaka NK ... kretalo sa parkirališta firme "Okov" i uključivalo u saobraćaj u ul. J. Broza pored vidno postavljenog znaka STOP u pravcu ul. Put Radomira Ivanovića, skretanjem udesno, a da se vozilo "Chrysler" reg. oznaka PG ... kretalo ul. J. Broza, desnom saobraćajnom trakom desne kolovozne trake iz pravca ul. V Proleterske u pravcu ul. Put Radomira Ivanovića, zadržavajući pravac, te da je, a na osnovu materijalnih tragova, navedenih smjerova kretanja, evidentiranih oštećenja i zatečenih pozicija vozila poslije kontakta, do samog kontakta vozila došlo, gledano po uzdužnoj osi ul. J. Broza- na oko 1,00-1,50 (m) prije traga krzanja (na skici obilježeni sa 7), gledano iz pravca ul. V Proleterske u pravcu ul. Put R. Ivanovića, a gledano po poprečnoj osi J. Broza- na desnoj saobraćajnoj traci desne kolovozne trake, na oko 1,50- 2,00 (m) lijevo od desne ivice kolovoza, gledano u smjeru kretanja oba vozila, te da je do kontakta došlo udarom (naletom) prednjeg dijela </span><span class="span2">vozila "Chrysler" PG BJ 381 na zadnji dio vozila "Renault Kangoo" NK ..., koje se kretalo u istom smjeru, kao i da je nakon kontakta vozilo "Chraysler" PG ... potiskivalo (guralo ispred sebe) vozilo "Renault Kangoo" NK BM 182 oko 46,00m u smjeru kretanja, a zatim je skrenulo udesno i zaustavilo se u zatečenoj poziciji, dok je vozilo "Renault Kangoo" NK ... nastavilo kretanje još 14,00m do mjesta zaustavljanja. Vještak je dalje našao da je brzina vozila "Chrysler" PG BJ 381, a na osnovu materijalnih tragova, evidentiranih oštećenja i zatečene pozicije vozila,  neposredno prije kontakta iznosila oko 62 km/h, a da je brzina vozila "Renault Kangoo" NK ..., neposredno prije kontakta iznosila oko 35 km/h. Na osnovu prostorno- vremenske analize vještak je utvrdio da bi zaustavni put vozila "Chraysler" PG ..., pri posjedovanoj brzini od oko 17,29 m/s po suvom kolovozu iznosio oko 35,53m, a da bi vrijeme zaustavljanja trajalo oko 3,21 sekunde. Vještak je dalje našao da na kolovozu prije mjesta kontakta (naleta) na vozilo u istom smjeru, vozilo "Chrysler" PG ... nije ostavilo tragove kočenja, što znači da je vozač ovog vozila ostvario kontakt (nalet) posjedovanom brzinom na vozilo ispred sebe na istoj saobraćajnoj traci, na šta ukazuje mjesto kontakta i materijalni tragovi (trag zanošenja, krzanja, zemlje). Vještak je utvrdio da je od znaka STOP do mjesta kontakta skretanjem udesno, vozilo "Renault kangoo" NK ... prešlo rastojanje od oko 21,75m, za vrijeme od oko 5,44 sekundi, a da je za to vrijeme vozilo "Chrysler" PG ... bilo udaljeno od mjesta kontakta oko 94,00m, te da je rastojanje za bezbjedno uključivanje vozila "Renault kangoo" NK ... u saobraćaj iznosilo oko 93,36m, pa je, shodno tome, vozač vozila "Renault Kangoo" NK ... imao vremensko- prostornih uslova da se bezbjedno uključi u saobraćaj. Vještak je dalje konstatovao da, pod uslovom da se vozilo "Chrysler" PG ... kretalo brzinom ograničenja za gradske uslove sobraćaja, ne bi došlo u kontaktnu poziciju sustizanjem vozila koje se bezbjedno uključilo u saobraćaj, a zaustavni put iznosio bi oko 25,30m- tabelarna vrijednost. Vještak je našao da je, u konkretnoj situaciji, vozač vozila "Chrysler" PG BJ 381 imao vremensko- prostornih uslova da ostane na bezbjednom odstojanju iza vozila koje se uključilo u saobraćaj 5,44 sekunde prije nailaska na mjesto kontakta, ili 94,00m, odnosno da kočenjem zaustavi vozilo prije mjesta kontakta, jer bi mu zaustavni put bio kraći od rastojanja na kome se nalazilo u trenutku uključivanja vozila "Renault Kangoo" NK ..., zato što je ovo vozilo bilo u zoni bezbjednog uključivanja vozila. U konačnom, vještak je mišljenja da je opasna situacija pretvorena u saobraćajnu nezgodu nastala na način što se vozač vozila "Chrysler" PG ... u momentu kontakta kretao iza vozila "Renault Kangoo" NK BM 182 na nebezbjednom odstojanju brzinom većom od dozvoljene za gradske uslove saobraćaja i većom od brzine vozila ispred sebe, pri čemu u cilju izbjegavanja  naleta na vozilo ispred sebe, nije prilagodio brzinu uslovima saobraćaja, već je posjedovanom brzinom ostvario kontakt (nalet) na vozilo "Renault Kangoo" NK BM 182, koje se na bezbjedan način uključilo u saobraćaj.  Vještak je mišljenja da je ovakav način upravljanja vozilom od strane vozača vozila "Chrysler" PG ... posledica greške u upravljanju u dijelu nepoštovanja propisa koji obavezuju vozača da mora držati bezbjedno odstojanje i prilagoditi brzinu uslovima i stanju puta, kako bi mogao zaustaviti vozilo prije prepreke koju je imao uslova da pravovremeno uoči, što nije učinio, a što predstavlja osnovni i jedini uzrok nastanka nezgode. Na strani vozača vozila "Renault Kangoo" NK ... vještak nije našao uticaja na nastanak nezgode jer se isti uključio u saobraćaj u zoni bezbjednog uključivanja, tj. kada je vozilo "Chrysler" PG ... bilo udaljeno od mjesta kontakta oko 94,00m, a rastojanje za bezbjedno uključivanje vozila iznosilo je 93,00m.</span>
</p>
<p>
<span class="span2">U svom neposrednom izjašnjenju na glavnom pretresu stalni sudski vještak saobraćajne struke mr Djordjije Vučeljić je u svemu ostao pri svom pisanom nalazu i mišljenju od 29.10.2012 godine, a na prigovor okrivljenog da kočnice na njegovom vozilu nijesu bile dobre i da je par dana nakon nezgode auto povezao kod majstora koji je utvrdio da je glicerin istočio i da kočnice nijesu funkcionisale, te da on nije to znao prije nego što je otpočeo vožnju jer je to auto njegovog sina, vještak je naveo da u spisima predmeta nema podataka da je poslije predmetne nezgode vršen vanredni tehnički pregled vozila okrivljenog reg. oznaka PG ..., a da drugih podataka koji bi ukazivali na eventualnu tehničku neispravnost u spisima nema. Dalje je pojasnio da je iz prakse evidentno na svim tipovima vozila koji imaju samo hidraulične ili kombinovane hidraulično vazdušne kočnice da se skoro nikad ne desi da se iz oba  kružna sistema ispusti kompletna hidraulična tečnost, kao i da je to tehnička sigurnosna norma bez koje se vozilo ne može registrovati. Vještak je pojasnio da, u praksi, vozač prije ulaska u vozilo ima obavezu da vizuelno pregleda svoje vozilo, kao i da bi u, konkretnom slučaju, vozač ispod vozila uočio lokvu hidraulične tečnosti koja ima specifičan miris i boju. Naveo je da na kolovozu neposredno prije naleta vozila okrivljenog na vozilo ispred sebe nema tragova glicerina ili bilo kakve druge tečnosti, a da bi iste moralo ostati zbog toga što je vozač najvjerovatnije aktivirao radnu kočnicu u cilju izbjegavanja naleta pri čemu bi se i najmanja količina zaostale tečnosti istisla van, a što po uvidjajnoj dokumentaciji nije bio slučaj. Na kraju vještak je dodao da zbog nedostatka svih podataka na osnovu kojih bi se moglo utvrditi da li je u kočionom sistemu postojala tečnost ili ne, on iz razloga opreznosti ne može isključiti mogućnost da je neko drugi upravljao vozilom prije nezgode pa da ga je ostavio bez tečnosti u kočionom sistemu nakon čega ga je okrivljeni preuzeo.</span>
</p>
<p>
<span class="span2">Ovako dat nalaz i mišljenje vještaka saobraćajne struke, kao i njegovo pojašnjenje na glavnom pretresu Sud je u potpunosti prihvatio, obzirom da je vještak na vrlo jasan, stručan i precizan način objasnio dinamiku i tok predmetne saobraćajne nezgode. </span>
</p>
<p>
<span class="span2">Iz  nalaza i mišljenja od 10.09.2012 godine, sa medicinskom dokumentacijom izdatom na ime oštećenih, stalnog sudskog vještaka medicinske struke dr. Budimir Borovinić proizilazi da je R. M. predmetnom prilikom zadobio povrede desne ruke u vidu oguljotine kože nadlaktice, a koja je nastala povlačenjem pomenutim dijelom desne ruke o i po tvrdoj i ravnoj podlozi, kao što je dio unutrašnjosti zida motornog vozila u kom se vozilu povrijedjeni nalazio u momentu saobraćajnog udesa, desnom stranom tijela, tačnije nadlakticom desne ruke, okrenut ka pomenutoj podlozi. Osim oštećenja površinskog sloja kože, vještak je utvrdio da su dublje strukture nadlaktice ostale nepovrijedjene. Vješatak je dalje našao da je isto lice zadobilo i povredu grudnog koša  u vidu nagnječine kože i mekog tkiva koje je neposredno ispod kože grudnog koša, a nastala je udarom prednjom stranom tijela, tj. grudnog koša o tvrdu i ravnu podlogu, kao što je dio unutrašnjosti motornog vozila u kom se povrijedjeni nalazio (kao na primjer upravljač vozila i sl.) u momentu saobraćajnog udesa, te osim nagnječine kože, dublje strukture grudnog koša (kao na primjer organi grudnog koša, grudna kost, rebra i drugo) su ostale nepovrijedjene. Vještak je utvrdio da su ove povrede nastale ili istovremeno ili u vrlo kratkom intervalu jedna za drugom i predstavljaju i pojedinačno i u svom zbiru laku tjelesnu povredu. Vještak je dalje utvrdio da je Z. J. predmetnom prilikom zadobila povrede vrata u vidu istegnuća mišića i veza vrata, te da je ista nastala naglim, neodmjerenim i snažnim pokretanjem glave i vrata u momentu kada se povrijedjena nalazila u motornom vozilu prilikom saobraćajnog udesa, te osim istegnutosti mišića i </span><span class="span2">veza vrata druge strukture vrata su ostale nepovrijedjene. Vještak je takodje našao da je Zeković Jelena zadobila i povredu potkoljenice desne noge u vidu nagnječine kože koja je nastala udarom potkoljenicom o tvrdu i ravnu podlogu,  kao što je dio zida unutrašnjosti motornog vozila u kom se nalazila u momentu saobraćajnog udesa, te osim nagnječine kože dublje strukture potkoljenice su ostale nepovrijedjene. Vještak je utvrdio da su ove povrede nastale ili istovremeno ili u vrlo kratkom intervalu jedna za drugom i predstavljaju i pojedinačno i u svom zbiru laku tjelesnu povredu.Vještak je dalje našao da je V. D.  predmetnom prilikom zadobio povredu glave u vidu nagnječine kože kosmatog dijela glave koja je nastala udarom pomenutim dijelom glave o tvrdu i ravnu podlogu, kao što je dio unutrašnjosti motornog vozila u kom se povrijedjeni nalazio u momentu saobraćajnog udesa te osim nagnječine kože poglavine, dublje strukture glave su ostale nepovrijedjene, kao i to da se radi o jednoj povredi koja se kvalifikuje kao laka tjelesna povreda. Vještak se u svom nalazu i mišljenju dalje izjasnio da, imajući u vidu rezultat toksikološke analize, te činjenice da je od okrivljenog u konkretnom slučaju uzeta samo krv za toksikološku analizu i to samo u jednom navratu uzimanja krvi, ne može sa apsolutnom sigurnošću reći koliko je bilo prisustvo apsolutnog alkohola u krvi okrivljenog u momentu samog saobraćajnog udesa. Dalje je naveo da, koristeći se matematičkom metodom izračunavanja koncentracije apsolutnog alkohola u krvi ispitanika, i imajući u vidu protek vremena od 100 minuta od momenta samog saobraćajnog udesa do momenta uzimanja krvi na analizu, se može orijentaciono dobiti raspon vrijednosti koncentracije apsolutnog alkohola u krvi, i koji iznosi od najmanje 2,13 promila do najviše 2,47 promila apsolutnog alkohola u krvi, a što znači da se okrivljeni V. D. u momentu saobraćajnog udesa nalazio u pijanom stanju. Vještak je dalje naveo da vozači motornog vozila koji se nalaze u pijanom stanju su značajno umanjenih sposobnosti upravljanja motornim vozilom kako u smislu sposobnosti uočavanja svih elemenata saobraćaja tako i u smislu brzine njihove reakcije na uočene elemente saobraćaja u kom se nalaze.  </span>
</p>
<p>
<span class="span2">Iz izvoda iz KE za okrivljenog izdatog od MUP-a RS Direkcije policije KU za AP KiM- Policijske uprave za Peć br. PU-2293/12 od 27.11.2012 godine je proizilazi da okrivljeni nije ranije osudjivan.</span>
</p>
<p>
<span class="span2">Član 83 ZOBS-a na putevima  obavezuje vozača da drži potrebno odstojanje kada se kreće iza drugog vozila, tako da, obzirom na brzinu kretanja vozila i druge okolnosti saobraćaja, može bezbijedno da zaustavi vozilo u slučaju da vozilo ispred njega naglo preduzme radnju kočenja, a čl. 200 ZOBS-a na putevima  ga obavezuje da ne smije upravljati vozilom u saobraćaju na putu, niti početi da upravlja vozilom ako je pod dejstvom alkohola.</span>
</p>
<p>
<span class="span2"> Postupajući protivno naprijed citiranim saobraćajnim propisima okrivljeni je tog 20. juna 2012. godine, oko 21,00 sat, u Podgorici, tako ugrozio saobraćaj da je doveo u opasnost život i tijelo ljudi, na način što je upravljao vozilom marke "CHRYSLER", registarskih oznaka PG ..., ulicom Josipa Broza Tita iz pravca ulice V Proleterske u pravcu ulice Put Radomira Ivanovića, u pijanom stanju pri koncentraciji od 2,13% apsolutnog alkohola u krvi, i nije držao potrebno odstojanje kada se kretao iza drugog vozila tako da, obzirom na brzinu kretanja vozila i druge okolnosti saobraćaja, može bezbijedno da zaustavi vozilo, usljed čega je prednjim dijelom vozila udario u zadnji dio vozila marke "Renault Kangoo" registarskih oznaka NK ..., kojim je u istom pravcu i smjeru, a krećući se ispred vozila okrivljenog, upravljao oštećeni R. M., kojom prilikom su oštećeni R. M. i saputnik u </span><span class="span2">njegovom vozilu oštećena Z. J. zadobili lake tjelesne povrede, i to oštećeni R. M. u vidu nagnječenju grudnog koša i oguljotine nadlaktice desne ruke, a oštećena Z. J. u vidu istegnuća vrata i nagnječine desne potkoljenice. </span>
</p>
<p>
<span class="span2">Prednje je utvrdjeno iz uviđajne dokumentacije, te nalaza i mišljenja stalnog sudskog vještaka saobraćajne struke i njegovog pojašnjenja sa glavnog pretresa, kojima je Sud poklonio svoju vjeru iz kojih je utvrđeno da se predmetna saobraćajna nezgoda dogodila 20 juna 2012 godine u Podgorici, na način što se okrivljeni svojim vozilom "Chrysler" PG ... u momentu kontakta kretao iza vozila "Renault Kangoo" NK ... na nebezbijednom odstojanju brzinom većom od dozvoljene za gradske uslove saobraćaja i većom brzinom od vozila ispred sebe, pri čemu u cilju izbjegavanja naleta na vozilo ispred sebe nije prilagodio brzinu uslovima saobraćaja, već je posjedovanom brzinom ostvario kontak sa vozilom "Renault Kangoo" NK ... koje se na bezbijedan način uključilo u saobraćaj, te da je takav način upravljanja vozilom od strane okrivljenog osnovni i jedini uzrok nastanka predmetne nezgode, dok na strani oštećenog nije bilo doprinosa za nastanak saobraćajne nezgode. Takodje, naprijed navedeno je utvrdjeno i iz iskaza svjedoka- oštećenog R. M. koji je u svojoj izjavi, u bitnom, naveo da se predmetnog dana zajedno sa koleginicom, oštećenom Z. J., vozilom "Renault Kangoo" kretao parkingom ispred prodavnice "Okov" sa namjerom da se uključi desno na Bulevar Josipa Broza Tita, da je na izlasku sa parkinga zaustavio vozilo da bi procijenio saobraćajnu situaciju, da je ugledao "Džip" sive metalik boje koji je išao krajnjom desnom trakom , na udaljenosti  od oko 120 metara,  te da je on procijenio da se može bezbjedno uključiti na Bulevar Josipa Broza Tita, pa je dao desni žmigavac i uključio se, te da je nakon predjenih 30 metara osjetio  strahovit udar u zadnji dio svog vozila i nakon izlaska iz istog vidio je da ga je udario isti "Džip" kojeg  je prethodno vidio prilikom uključivanja; kao i iz iskaza svjedoka- oštećene Z. J. koja je u svojoj izjavi navela da se nalazila u kolima sa svojim kolegom, oštećenim R. M., te da je nakon nekih 30-ak metara vožnje bulevarom osjetila snažan udarac sa zadnje strane vozila, a koji iskazi su u potpunosti saglasni, kako medjusobno, tako i sa nalazom i mišljenjem vještaka saobraćajne struke, pa im je sud poklonio svoju punu vjeru. Da je okrivljeni predmetnom prilikom upravljao vozilom u pijanom stanju pri koncentraciji od najmanje 2,13% apsolutnog alkohola u krvi, utvrđeno je iz nalaza i mišljenja vještaka medicinske struke, a po osnovu analize krvi okrivljenog uzete dva sata nakon predmetne saobraćajne nezgode. Da je oštećeni R. M. predmetnom šprilikom zadobio tjelesne  povrede u vidu nagnječenja grudnog koša i oguljotine nadlaktice desne ruke, a oštećena  Z. J.  povrede u vidu istegnuća vrata i nagnječine desne potkoljenice, a koje povrede kod oba oštećena se kvalifikuju kao lake tjelesne povrede, Sud je utvrdio iz nalaza i mišljenja stalnog sudskog vještaka medicinske struke, koji je na jasan, stručan i precizan način utvrdio vrstu, težinu i mehanizam nanošenja navedenih tjelesnih povreda, i koji nalaz i mišljenje je Sud u potpunosti prihvatio.</span>
</p>
<p>
<span class="span2">Odbranu okrivljenog koji je naveo da se kritičnom prilikom vozio Džip Čiroki,  da se kretao ulicom Josipa Broza Tita brzinom od 30-40 km/h, te da je, nakon što se sa njegove desne strane uključilo vozilo Reno, on pokušao da zakoči, ali je ostao bez kočnica jer je valjda istočio glicerin, Sud nije prihvatio i cijenio je kao sračunatu sa ciljem izbjegavanja krivice a samim tim i irelevantnu u konkretnoj krivično-pravnoj stvari obzirom da je ista opovrgnuta nalazom i mišljenjem stalnog sudskog vještaka saobraćajne struke i njegovim pojašnjenjem na glavnom pretresu, kojima je Sud poklonio svoju punu vjeru, a koji vještak je utvrdio da je osnovni i jedini uzrok nastanka predmetne saobraćajne nezgode </span><span class="span2">način upravljanja vozilom od strane okrivljenog koji nije držao bezbjedno odstojanje u odnosu na vozilo ispred sebe, a takodje je vještak utvrdio da se okrivljeni neposredno prije kontakta kretao brzinom od oko 62 km/h. Vještak je takodje našao da je praktično nemoguće da je došlo do ispuštanja kompletne hidraulične tečnosti (glicerina) iz vozila okrivljenog, jer je na vozilima koja imaju samo hidraulične ili kombinovane hidraulično-vazdušne kočnice to tehnička sigurnosna norma bez koje se vozilo ne može registrovati, te da na kolovozu neposredno prije naleta vozila okrivljenog na vozilo "Renault Kangoo" nema tragova glicerina, a moralo bi biti zbog toga što bi aktiviranjem radne kočnice od strane okrivljenog i najmanja količina zaostale kočione tečnosti bila potisnuta napolje, a o čemu u uvidjajnoj dokumentaciji nema podataka. Vještak nije isključio mogućnost da je neko drugi upravljao vozilom prije nezgode, pa ga je ostavio bez tečnosti za kočenje, nakon čega ga je okrivljeni preuzeo, ali je tu mogućnost isključio sam okrivljeni koji je u svojoj izjavi naveo da je predmetnog dana, prije nezgode, kočio svojim vozilom i stajao na semaforima, što ne bi mogao uraditi da je u momentu kada je preuzeo auto isto bilo u potpunosti bez kočione tečnosti.</span>
</p>
<p>
<span class="span2">Pravno kvalifikujući utvrđeno činjenično stanje ovaj Sud nalazi da su se u radnjama okrivljenog V. D. stekli svi subjektivni i objektivni elementi bića krivičnog djela ugrožavanje javnog saobraćaja iz čl. 339 st.1 Krivičnog zakonika u odnosu na koje je okrivljeni postupao sa eventualnim umišljajem, obzirom da je bio svjestan da nepoštujući naprijed citirane saobraćajne propise  može učiniti djelo, pa je na to pristao.</span>
</p>
<p>
<span class="span2">Odlučujući o krivičnoj sankciji, Sud je cijenio sve okolnosti iz čl.42 KZ-a, pa je od olakšavajućih okolnosti na strani okrivljenog cijenio njegove lične i imovinske prilike, to da je isti otac troje djece, lošeg imovnog stanja, zatim njegovu raniju neosudjivanost što ukazuje da se radi o osobi neporočnog vladanja, dok otežavajućih okolnosti nije bilo, pa je okrivljenom najprije utvrdio kaznu zatvora u trajanju od 30 (trideset) dana, a zatim je, nalazeći da nije neophodno da okrivljeni kaznu zatvora utvrdjenu izrekom ove presude i efektivno izdržava, istu uslovio sa rokom provjere od 1 (jedne) godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl.4  st. 2 KZ-a CG.</span>
</p>
<p>&nbsp;</p>
<p>
<span class="span2">Sud je oštećene R. M. i Z. J. radi ostvarivanja imovinsko-pravnih zahtjeva uputio na redovnu gradjansku parnicu, u smislu čl. 239 Zakonika o krivičnom postupku, jer oštećeni nijesu mogli opredijeliti iznos imovinsko-pravnih zahtjeva, a dokazi provedeni u ovom postupku nijesu dali dovoljan osnov ni za potpuno ni za djelimično presudjenje, a pribavljanje novih dokaza vodilo bi odugovlačenju postupka.</span>
</p>
<p>&nbsp;</p>
<p>
<span class="span2">Odluku o troškovima krivičnog postupka Sud je donio primjenom odredbi čl. 226, 227 i 229 ZKP-a, a isti se odnose na troškove nastale povodom medicinskog vještačenja u iznosu od 60,50 eura, troškove nastale povodom saobraćajnog vještačenja u iznosu od 82,50 eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span2">Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana 10.10.2013. godine</span>
</p>
<p>&nbsp;</p>
<p>
<span class="span2">ZAPISNIČAR                                                                                   SUDIJA  </span>
</p>
<p>
<span class="span2">Radetić Lidija,s.r.                                                           Larisa Mijušković-Stamatović,s.r.                   </span>
</p>
<p>&nbsp;</p>
<p>
<span class="span2">PRAVNA POUKA : </span>
</p>
<p>
<span class="span2">Protiv ove presude može se izjaviti</span>
</p>
<p>
<span class="span2">žalba u roku od 8 (osam) dana od</span>
</p>
<p>
<span class="span2">dana prijema pismenog otpravka iste </span>
</p>
<p>
<span class="span2">Višem sudu u Podgorici,a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span2">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
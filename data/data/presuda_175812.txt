<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 163/2011</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog DJ.S.a iz Bijelog Polja, zbog krivičnog djela protivpravno priključenje gradilišta na tehničkoj infrastrukturi iz čl. 326-b. KZ, pokrenut Optužnim predlogom ODT iz B.Polja Kt.br.636/10 od 28.03.2011. godine, nakon održanog usmenog, glavnog i javnog pretresa u prisustvu Zamjenika ODT iz Bijelog Polja Zvrko Denisa, a u odsustvu uredno obaviještenog okrivljenog DJ.S.a, dana 08.06.2011. godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p7"></p>
<p class="p5">
<span class="s1">Okrivljeni DJ.S., </span><span>od oca V.i majke M. rodjene Š., rodjen ....godine u Bijelom Polju, živi u mjestu rodjenja - Ul. Lješnička, Ć., Crnogorac, državljanin Crne Gore, pismen, završio Srednju Školu, nezaposlen, oženjen, otac dvoje djece, lošeg imovnog stanja, osudjivan. </span>
</p>
<p class="p5"></p>
<p class="p5"></p>
<p class="p6">
<span class="s1">K r i v    j e</span>
</p>
<p class="p5">
<span class="s1">Što je :</span>
</p>
<p class="p5"></p>
<p class="p8">
<span>- neutvrdjenog dana marta mjeseca 2009.godine u ul. Lješničkoj, Opština Bijelo Polje, protivno čl. 75. Zakona o uredjenju prostora i izgradnji objekta ( ''Sl.list Crne Gore br. 51/08''), svoj poslovni objekat za koji nije izdata gradjevinska dozvola, priključio na tehničku infrastrukturu – elektroenergetsku mrežu '' E. '' Bijelo Polje, </span>
</p>
<p class="p5"></p>
<p class="p8">
<span>-čime je izvršio krivično djelo protivpravno priključenje gradilišta na tehničkoj infrastrukturi iz čl. 326-b.  Krivičnog Zakonika.</span>
</p>
<p class="p9"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199 i 364. ZKP-a, </span><span class="s1">i z r i č e :</span>
</p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p6"></p>
<p class="p5">
<span>Kojom mu utvrdjuje kaznu zatvora u trajanju od 3. ( tri) mjeseca, i istovremeno odredjuje da se ista neće izvršiti ako okrivljeni u roku od 1 ( jedne ) godine, po pravosnažnosti presude, ne izvrši neko novo krivično djelo.</span>
</p>
<p class="p9"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 40 € ( četrdeset eura), u roku od 15. dana po pravosnažnosti presude. Dok drugih troškova krivičnog postupka nije bilo. </span>
</p>
<p class="p8"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Optužnim predlogom ODT iz B.Polja Kt.br.636/10 od 28.03.2011.godine, okrivljenom DJ.S.u iz Bijelog Polja, stavljeno je na teret izvršenje krivičnog djela protivpravno priključenje gradilišta na tehničku infrastrukturu  iz čl. 326-b. Krivičnog Zakonika.</span>
</p>
<p class="p5"></p>
<p class="p5">
<span>Glavni pretres je održan i zaključen dana 08.06.2011.godine u odsustvu uredno obaviještenog okrivljenog DJ.S.a, shodno čl. 453.st.3. ZKP-a, a na predlog zamjenika ODT iz Bijelog Polja Zvrko Denisa koji je izjavio,  da imajući u vidu dopis Uprave Policije PJ B.Polje od 08.06.2011.godine,  predložio je da se glavni pretres održi u odsustvu okrivljenog DJ.S.a, obzirom da je isti saslušan tokom istrage, da je isti priznao izvršenje krivičnog djela i da njegovo saslušanje nije neophodno i da se izvedu predloženi  dokazi. </span>
</p>
<p class="p5"></p>
<p class="p8">
<span>Zamjenik ODT u završnoj riječi je izjavio, da ostaje u svemu pri podnijetom optužnom predlogu i predložio da sud okrivljenog za izvršeno krivično djelo oglasi krivim i osudi na kaznu po Zakonu. </span>
</p>
<p class="p8"></p>
<p class="p8">
<span>Okrivljeni DJ.S. u svojoj odbrani tokom istražnog postupka je naveo, tačno je da je u svoju stanbenu kuću u izgradnji 2009.godine a ne sjeća se tačnog datuma priključio na elektro mrežu bez saglasnosti ED B.Polje. To je uradio iz razloga što nije znao da mu je za to predhodno bila potrebna saglasnost ED, a mislio je da će to regulisati u trenutku kada električari dodju u popis mjernog mjesta. Istakao je da se iskreno kaje zbog predmetnog krivičnog djela i napomenuo, da nije znao da navedenom radnjom čini krivično djelo. Lice koje je angažovao kao električara, koje je izvršilo priključak na elektro mrežu bio je izvjesni D. iz Prijepolja, kojem nezna prezime, a kojeg je slučajno upoznao dok je izvodio radove kod njegovih komšija P., a priključenje je izvršio u martu mjesecu a ne sjeća se tačnog datuma 2009.godine.  </span>
</p>
<p class="p8"></p>
<p class="p8">
<span>Radi utvrdjivanja odlučnih činjenica i krivice okrivljenog, sud je na glavnom pretresu na predlog Zamjenika ODT –a, pročitao odbranu okrivljenog DJ.S.a, datu na zapisniku kod istražnog sudije od 25.11.2010.godine, pročitao iskaze svjedoka S.M.a, dat na zapisniku kod istražnog sudije od 14.12.2010.godine i N.V.a, dat na zapisniku kod istražnog sudije od 14.12.2010.godine, pročitao zapisnik o kontroli mjernog mjesta br. 3/15 od 15.03.2010.godine, pročitao dopis Sekretarijata za uredjenje prostora, stanbeno komunalne poslove, gradjevinarstvo i zaštitu životne sredine br. 06/6-140/1 od 22.03.2011.godine i izvršio uvid u izvod iz Kaznene evidencije izdat od strane Uprave Policije - PJ Bijelo Polje, na ime okrivljenog DJ.S.a br. 644 od 04.04.2011.godine. </span>
</p>
<p class="p5"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude, za koje ga je Sud oglasio krivim.</span>
</p>
<p class="p5"></p>
<p class="p5">
<span>Naime, odbranu okrivljenog na način kako je iznešena sud je cijenio kao priznanje. Tako i sam okrivljeni ne spori činjenicu tj. izmedju ostalog kazao je, da je tačno da je u svoju kuću u izgradnji marta mjeseca 2009.godine priključio na elektromrežu bez saglasnosti ED, ali da nije znao da mu je za to bila potrebna saglasnost ED. Mislio je da će to regulisati u trenutku kada dodju električari u popis mjernog mjesta. Izrazio je iskreno kajanje. A lice koje je angažovao – električara, koji je izvršio priključenje na elektro mrežu je bio izvjesni D. iz Prijepolja, kojeg je upoznao dok je izvodio radove kod njegovih komšija. </span>
</p>
<p class="p5"></p>
<p class="p5">
<span>Iz iskaza svjedoka S.M.a i N.V.a, se utvrdjuje, da su dana 15.03.2010.godine zajedno vršili kontrolu mjernih mjesta u naselju Lješnica, Opština B.Polje. Tom prilikom su pronašli da se potrošač DJ.S. nelegalno priključio na elektro mrežu, tj., svoj poslovni objekat priključio na elektro mrežu bez elektroenergetske saglasnosti i isti se ne vodi u evidenciji potrošača. </span>
</p>
<p class="p5"></p>
<p class="p5">
<span>Iskaze predhodnih svjedoka sud je prihvatio jer su isti jasni i dati u skladu sa radnim zadacima i obavezama, a vezano za zatečeno stanje prilikom kontrole. Pored toga isti su u punom saglasju sa pisanim dokazima. Tako se iz zapisnika o kontroli mjernog mjesta ED B.Polje br. 3/15. od 15.03.2010.godine, vidi da su električari S.M. i N.V. vršili kontrolu kod potrošača – tapetara DJ.S.a i konstatovali da se potrošač ne vodi u evidenciji potrošača ( tj. u bazi) i da je zapisnik podpisao DJ.S.. A iz dopisa Sekretarijata za uredjenje prostora, stanbeno - komunalne poslove, gradjevinarstvo i zaštitu životne sredine Opštine B.Polje br. 06/6-140/1 od 22.03.2011.godine, se vidi da je taj Sekretarijat utvrdio, da DJ.S. nema gradjevinsku dozvolu kako za stanbeni tako i za poslovni objekat u Ul. Lješnjačkoj u Bijelom Polju, koji nije useljiv, ali je priključen na distributivnu mrežu bez odobrenja nadležne ED iz B.Polja. </span>
</p>
<p class="p5"></p>
<p class="p8">
<span>Dakle, u konkretnom slučaju okrivljeni je postupao protivno čl. 75 Zakona o uredjenju prostora i izgradnji objekata (Sl. CG br. 51/2008), kojim je propisano,- gradilište, odnosno objekat na kome se izvode radovi bez gradjevinske dozvole i glavnog projekta ili objekat koji je izgradjen bez gradjevinske dozvole i glavnog projekta, ne može biti priključen na tehničku infrastrukturu ( elektro-energetsku, vodovodnu, kanalizacionu, putnu i dr.). Što jasno proizilazi iz svega izloženog da je okrivljeni počinio krivično djelo kako je to predstavljeno optužnim aktom Tužioca i time ostvario sve bitne elemente bića krivičnog djela protivpravno priključenje gradilišta na tehničku infrastrukturu iz čl. 326-b. Krivičnog Zakonika. Okrivljeni je postupio s umišljajem, svjestan da na taj način tj. preduzetim radnjama vrši krivično djelo. </span>
</p>
<p class="p5"></p>
<p class="p5">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 3. mjeseca do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti relativno stariji, porodičan, otac dvoje djece, nezaposlen, lošeg imovnog stanja, da se radi o bolesnom licu, dok posebno otežavajućih okolnosti nije našao. Sud je imajući u vidu predhodno utvrdjene okolnosti okrivljenom  za izvršeno krivično djelo utvrdio kaznu zatvora u trajanju od 3. mjeseca i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je mišljenja da u konkretnom slučaju radi krivično - pravne zaštite, prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ.  Ranija osudjivanost okrivljenog presudom Opštinskog suda B.Polje K.br.315/84 od 23.06.1987.godine po čl. 234 KZ, nije imala uticaja na drugačije odlučivanje, imajući u vidu protek vremena od ranije osude ( proteklo više od 23.godine). </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog. Dok drugih troškova krivičnog postupka nije bilo. </span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana : 08.06.2011.godine</span>
</p>
<p class="p7"></p>
<p class="p5">
<span class="s1">Zapisničar,							S u d i j a,</span>
</p>
<p class="p5">
<span class="s1">Ljiljana Popović s.r.       		                            Rahmo Banda s.r.</span>
</p>
<p class="p5"></p>
<p class="p5"></p>
<p class="p2"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:center;">
<span class="span2">U IME CRNE GORE</span>
</p>
<p style="text-align:right">
<span class="span2">K.475/12/12</span>
</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenih P D i S M zbog krivičnog djela teška tjelesna povreda iz člana 151 stav 1 Kz-a CG, koji se vodi po optužnom predlogu ODT Kotor Kt. broj 670/12 od 28.11.2012 godine, nakon glavnog i javnog pretresa održanog dana 12.09.2013 godine u prisustvu zamjenika ODT Kotor Jovanke Čizmović, okrivljenog S M, njegovog branioca advokata I Đ , okrivljenog P D i njegovog branioca advokata A Ž, istoga dana donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLJENI S M, JMBG, od oca M i majke A rođene O, rođen .... godine, stalno nastanjen u R, , državljanin CG, oženjen, otac dvoje maloljetne djece, ugostitelj, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v    j e</span>
</p>
<p>&nbsp;</p>
<p>
<span class="span2">Što je dana 12.10.2012 godine oko 20,50 časova u lokalu ,,Papilon" u Risnu, teško tjelesno povrijedio oštećenog P D, pri čemu je bio uračunljiv, svjestan značaja svog djela i njegove zabranjenosti, a čije  izvršenje je htio, na način što je, nakon što je oštećeni Ppitao ,,kada će mu vratiti aparat za roštilj, palačinkaru i fritezu" koju mu je prethodno pozajmio, istog udario zatvorenom šakom u predjelu glave, a zatim uhvatio u grif i oborio na pod, gdje mu je ponovo zadao  više udaraca u predjelu glave i tijela, kojom prilikom je oštećeni P zadobio teške tjelesne povrede u vidu potresa mozga, nagnječno razdrne rane iznad oka, dužine 3 cm, oguljotine kože u predjelu čela, nagnječno razderne rane iznad lijevog oka dužine 3 cm, oguljotine kože u predjelu čela, nagnječine u čeonom predjelu, krvnog podliva kože oko lijevog i desnog oka, nagnječine lijeve polovine grudunog koša, oguljotine kože u predjelu lijeve šake i nagnječenje desne šake sa oguljotinom kože u predjelu desne šake,</span>
</p>
<p>&nbsp;</p>
<p>
<span class="span2">- čime je učinio krivično djelo teške tjelesne povrede iz člana 151. stav 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Sud okrivljenom S M na osnovu naprijed navedene krivičnopravne odredbe i člana 3, 5, 8, 13, 15, 36, 42, 45, 46, 52, 53. i 54. Krivičnog zakonika CG i člana 368. i 374. Zkp-a  i z r i č e</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od četiri mjeseca i istovremeno određuje da se kazne neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužan je okrivljeni na ime troškova krivičnog postupka uplatiti iznos  299,75 eura i na ime sudskog paušala iznos od po 40,00 eura na žiro račun broj 832-16-52 u korist budžeta Crne Gore u roku od 15 dana od dana pravosnažnosti presude i dokaz o uplati dostaviti ovom sudu s pozivom na br. K. 475/12/12.</span>
</p>
<p>
<span class="span2">      </span>
</p>
<p style="text-align:center;">
<span class="span2">II</span>
</p>
<p>
<span class="span2"> </span>
</p>
<p>
<span class="span2">Prema okrivljenom P D, JMBG  od oca O i majke Z rođene P rođenom .....godine u K, stalno nastanjenom u R  , državljaninu CG, oženjenom, ocu troje maloljetne djece, ugostitelju, sa završenom SSS, srednjeg imovnog stanja,</span><span class="span2"> ranije osuđivanom Presudom Osnovnog suda u Kotoru K.247/96 od 31.03.1997 godine na kaznu zatvora u trajanju od 7 (sedam mjeseci) zbog krivičnog djela iz člana 36 stav 1 u sticaju sa krivičnim djelom iz člana 195 stav 1 KZ RCG, Presudom Osnovnog suda u Kotoru K.190/01 od 04.10.2001 godine zbog krivičnog djela iz člana 195 stav 2 u vezi stava 1 KZ RCG na kaznu zatvora u trajanju od 6 (šest) mjeseci i Presudom Osnovnog suda u Kotoru K.403/04 od 20.07.2007 godine zbog krivičnog djela iz člana 151 stav 1 KZ RCG na kaznu zatvora u trajanju od 30 dana, protiv koga se ne vodi postupak za drugo krivično djelo,</span>
</p>
<p>&nbsp;</p>
<p>
<span class="span2">Na osnovu člana 372. stav 1. tačka 1. Zkp-a</span>
</p>
<p>&nbsp;</p>
<p style="text-align:center;">
<span class="span2">OPTUŽBA SE ODBIJA</span>
</p>
<p>&nbsp;</p>
<p>
<span class="span2">Da je </span><span class="span2">dana 12.10.2012 godine oko 20,50 časova u lokalu "Papilon" u R lako tjelesno povrijedio S M, pri čemu je bio uračunljiv, svjestan značaja svog djela i njegove zabranjenosti, a čije  izvršenje je htio, na način što je, nakon što je  S pitao ,,kada će mu vratiti aparat za roštilj, palačinkaru i fritezu" koju mu je prethodno pozajmio, istog udario otvorenom šakom u predjelu usta, kojom prilikom je S M zadobio lake tjelesne povrede u vidu izbijanja i to prvog lijevog i drugog lijevog sjekutića i desnog sjekutića sa traumatskim izbijanjem dva korijena, ogrebotine u predjelu unutrašnje strane donje usne sa otokom donje usne, i ogrebotine u predjelu iznad gornje usne. </span>
</p>
<p>&nbsp;</p>
<p>
<span class="span2">- te da bi time učinio krivično djelo laka tjelesna povreda iz člana 152. stav 1. Krivičnog zakonika CG.</span>
</p>
<p>
<span class="span2">Troškovi postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT Kotor aktom Kt. broj 670/12 od 28.11.2012 godine optužilo je P D  i S M zbog krivičnog djela teška tjelesne iz člana 151 stav 1 Krivičnog zakonika CG. </span>
</p>
<p>&nbsp;</p>
<p>
<span class="span2">U svojoj odbrani okrivljeni S M je naveo da ne priznaje izvršenje krivičnog djela, niti krivicu za isto. Dana 12.10.2012 godine oko 20,50 časova sjedio je u lokalu ,,Papilon'' čiji je vlasnik i sjeća se da je u lokal ušao P D kojeg poznaje dugo vremena i koji je kum njegovom bratu, a sa istim je prethodno imao normalan razgovor, da bi </span><span class="span2">mu u jednom trenutku, kada je sjedio u lokalu prišao P D i rekao mu ,,Šta ti misliš špijunčino jedna, kako se ponašaš, ko si ti'' i odmah ga jednom udario stisnutom šakom u predjelu usta, od kojeg udarca je osjetio jake bolove, obzirom da je primjetio da su mu polomljena tri prednja zuba, nakon čega je krenuo u pravcu P D  u namjeri da se zaštiti i udario je istog nekoliko puta zatvorenom šakom u predjelu glave, dok su ležali na podu-pločicama, ali nije primjetio da P Dkrvari, a potom se povukao i ušao u kuću, a P D  je napustio lokal. Tom događaju su prisustvovali Ž Ć iz N i D B iz R Misli da je tom prilikom P D bio pod uticajem alkohola.  </span>
</p>
<p>
<span class="span2">Prilikom odgovora na pitanja na glavnom pretresu naveo je </span><span class="span2">da on nije prvi zadao udarac okrivljenom P D niti su imali bilo kakav konflikt prije toga. Prethodno je igrao karte na terasi svog lokala, nakon čega je ušao u unutrašnjost lokala i dok je čitao kvote naišao je okrivljeni P i sa terase ušao unutra, a bio je u vidno pijanom stanju i uhvatio ga za uši i upitao ga ,,što ti misliš ko si ti'' i tada ga je P D udario pesnicom u predjelu usta i tada su mu polomljena tri prednja zuba. Nakon što mu je P D zadao taj udarac pesnicom u predjelu lica, branio se, te se sada ne sjeća koje je udarce on zadao P D, ali u jednom momentu su se oba našli na podu. Njega i P D je razdvojio Ž Ć, a koji je u tom periodu radio kod njega kao sezonski radnik u lokalu, a ispred lokala je takođe bio B D. Međutim, B D sa mjesta gdje se nalazio nije mogao da vidi unutrašnjost lokala. Prije kritičnog događaja je popio par piva. Kad je bio dijete dok je vozio skirol slomio je dva prednja zuba i  prije ovog kritičnog perioda je imao urađene navlake na prednjim zubima, ali su urađene na njegovim korjenima. Predmetna tri zuba za koja govori da su mu polomljena kritične prilike su u stvari urađene navlake na njegovim korjenima zuba. Kritične prilike se branio nakon što mu je okrivljeni zadao udarac pesnicom u predjelu usta. Jeste okrivljenom P Dzadavao udarce pesnicom u predjelu glave. Dok je trajao ovaj događaj u lokal je bio Ž Ć čitavo vrijeme. Nakon što je okrivljeni S M upoznat sa odbranom P D, naveo je da se događaj odigrao upravo onako kako je on to objasnio, da je on bio napadnut od strane P D, te da se trebao braniti.</span>
</p>
<p>&nbsp;</p>
<p>
<span class="span2">U svojoj odbrani okrivljeni P D je naveo da ne priznaje djelo koje mu se stavlja na teret, niti krivicu za isto. Kritične prilike je prethodno popio više alkoholnog pića-piva i svratio je u lokal ,,Papilon'', pa je u jednom trenutku, kada je primjetio okrivljenog S M kojeg dugo poznaje, prišao je istom da ga pita kad će da mu vrati njegov roštilj, palačinkaru i fritezu, koje mu je pozajmio, a S M mu je na to odgovorio kad završi posao, da bi ga zatim S M iznenada udario stisnutom šakom u glavu, od kojeg udarca je pao na pod, a nakon toga dok je ležao na podu, udarao ga je još nekoliko puta u predjelu glave i tijela, a on je uspio da ga uhvati za nogu i tada je S M pao na njega, a on ga je tada udario otvorenom šakom u predjelu usta. Nije primjetio da je S M izbio zube, već je to naknadno saznao, a S M je odmah izašao iz lokala, a njega je B D povezao u Dom zdravlja radi pružanja medicinske pomoći. Događaju su prisustvovali B D i Ž Ć iz Nikšića. Nije se pridružio krivičnom gonjenju i nije postavio imovinsko pravni zahtjev. Povrede S M je nanio u fazi kada su se već nalazili na podu i to nadlakticom ruke, koja je bila otvorena i to samo da bi skinuo S sa sebe. Tačno je da je S izbio zube, ali je naveo da je okrivljeni S M već ranije imao polomljene zube i to u saobraćajnoj nezgodi koja se desila još davne 1997 godine, tako da su S M već bili ugrađeni zubi. Bio je u pijanom stanju kritične prilike. Nakon što je okrivljeni P D upoznat sa odbranom S M naveo je da se upravo on morao braniti zato što mu je okrivljeni S prvi zadao udarac.</span>
</p>
<p>&nbsp;</p>
<p>
<span class="span2">U dokaznom postupku koji je sproveden u cilju utvrđenja činjeničnog stanja i krivice okrivljenih, sud je proveo sledeće dokaze: saslušao svjedoke B D Ć Ž dr S V, pročitao nalaz i mišljenje vještaka medicinske struke dr K N od 22.11.2012 godine, saslušao vještaka dr K N, svjedoka S V, izvršio uvid u </span><span class="span2">izvod iz kaznene evidencije za okrivljene S M i P D UP I Kotor od 07.11.2012 godine, </span><span class="span2">izvršio uvid u službenu zabilješku od 15.10.2012 godine UP I Kotor, uvid u izvještaj ljekara jedinice za HMP specijalne bolnice "V Ć" R od 12.10.2012 godine na ime P D, uvid u otpusnu listu  specijalne bolnice "V Ć" R br. 1757 na ime P D, uvid u izvještaj ljekara jedinice za HMP u Kotoru od 12.10.2012 godine na ime M S, uvid u priložene fotografije i uvid u snimak gornje i donje vilice S M od  13.10.2012 godine. </span>
</p>
<p>&nbsp;</p>
<p>
<span class="span2">Svjedok B D je u svoj iskazu na zapisnik pred ODT Kotor dana 28.11.2012 godine naveo da je kritične prilike bio u bašti lokala ,,Papilon'' i čekao jednog druga, kada je primjetio da za jednim stolom sjede okrivljeni S M i P D i vode normalan razgovor, da bi potom ušli unutar lokala i stali jedan naspram drugog pored šanka i prvo je čuo da P D od S M traži da mu vrati nekakve aparate, zbog čega su se malo raspravljali, a potom je vidio kako S M zatvorenom šakom udara P u predjelu glave, a potom mu je rukom uhvatio glavu u grif i oborio ga na pod, gdje mu je ponovo zadao 7-8 udaraca u predjelu glave, dok je drugom rukom držao P D za vrat. Tada je pritrčao do njih i povukao S M, da ga makne sa P D i tada je primjetio krvarenje iz usta kod S M, dok je P D bio sav izubijan u predjelu glave, sa vidnim ranama i krvarenjem. Potom je poveo P D kući, da bi ga njegova sestra povezla u Dom zdravlja, a S M se povukao u svoju kuću.</span>
</p>
<p>
<span class="span2">Svjedok B D je na glavnom pretresu dana 24.01.2013 godine naveo </span><span class="span2">da je kritične prilike sjedao u bašti lokala "Papilon" i čekao jednog druga, a  u unutrašnjosti lokala su sjedali P D i S Mi nešto razgovarali. U jednom momentu čuo je viku i čuo je da se pominju neki aparati i vidio je momenat kada okrivljeni S M udara P D pesnicom u lice, a nakon toga mu glavu hvata rukom za vrat i drži ga u polusavijenom položaju. Nakon toga S M je obalio na pod P D i nastavio da mu zadaje udarce rukama. Kada je ovo vidio ušao je u unutrašnjost lokala i uhvatio S M sa leđa i vukao ga od P D koji je bio u ležećem položaju. Nije vidio da je P D ijedan udarac zadao S M. Kritične prilike sem P D i S M u lokalu nije bilo nikog a samo je on bio u bašti lokala. Sa mjesta gdje je sjedao u bašti lokala je mogao da vidi jasno unutrašnjost istog odnosno što se dešavalo između S M i P D. Nakon što ih je razdvojio uveo je P D u svoje vozilo i  krenuo da ga poveze u bolnicu ali P D je odbio da ide u bolnicu. Nakon što je razdvojio S M i P D nije obraćao pažnju na S M niti je istog gledao u lice tako da ne zna da li je isti imao povredu kritične prilike, dok je P D bio ,,nagrđen". Nakon što je svjedok B D upoznat  sa iskazom datim pred ODT Kotor kada je naveo da je vidio  krvarenje iz usta kod S M, a za razliku od iskaza na glavnom pretresu, svjedok je pojasnio da on u stvari nije vidio krvarenje iz usta kod S M, već da je moguće da je to bila krv P D.</span>
</p>
<p>
<span class="span2">Prilikom odgovora na pitanja na glavnom pretresu svjedok B D je naveo da je sjedao kritične prilike za stolom ispred lokala, a koji sto se nalazi neposredno 5 - 6  metara ispred vrata i da je kroz otvorena vrata lokala mogao da  vidi unutrašnjost  lokala i mjesto gdje su se nalazili P D i S M, prije kritičnog događaja. Lokal ima i vrata koja vode ka ispred i prozor koji se nalazi sa lijeve strane vrata gledajući sa terase i sa mjesta na kojem je on sjedao kritične prilike.</span>
</p>
<p>&nbsp;</p>
<p>
<span class="span2">Svjedok Ć Ž je naveo da je kritične prilike bio konobar u lokalu "Papilon", a koji je vlasništvo okrivljenog S M. U samom lokalu su se nalazili okrivljeni S M i P D i on </span><span class="span2">je u jednom momentu izašao ispred lokala da uzme jedno piće i kada se ponovo vratio u lokal vidio je kako se njih dvojica, guraju, čupaju i udaraju i on je na to govorio da prestanu. Pošto oni nisu prestajali sa tučom izašao je ispred lokala a ispred lokala se nalazio i Dejo, čijeg se prezimena sada ne sjeća. Ne zna da li je ovaj Dmogao da vidi sa mjesta gdje se nalazio unutrašnjost lokala. Nije vidio ko je prvi započeo tuču. Ne zna kako je tuča prestala jer je otišao sa lica mjesta. Prije samog događaja okrivljeni su razgovarali nešto u lokalu, ali nije čuo što, a možda se vani zadržao svega dva minuta dok je otišao po piće. Kada se vratio i kada je vidio kako se okrivljeni guraju i čupaju isti su stajali. Da bi nakon  nekog  vremena i pali na pod, jedan preko drugog, a nakon toga je on izašao ispred lokala. Kritične prilike je vidio povrede na okrivljenima i to P D je bio krvav po faci a krv je vidio nakon što su njih dvojica pali na pod. Vidio je i da su S M izbijeni zubi, ali se sada ne može sjetiti koliko zuba, a na podu je možda vidio svega jedan zub, a ovo je takođe vidio nakon što su okrivljeni pali na pod. Ovaj D je sjedao na terasi udaljen možda 2 metra od mjesta gdje se sve dešavalo a između su se nalazila vrata, a sa tog mjesta gdje je isti sjedao se mogla vidjeti unutrašnjost lokala i mjesto gdje se sve dogodilo.  Kada je  on izašao iz lokala tada se D ustao, došao do vrata a on je napustio lice mjesta. D je sjedao na terasi lokala za prvi stol sa desne strane odmah do ulaznih vrata lokala gledano iz vani. Drugih gostiju na terasi nije bilo. P D mu je kum, jer ga je isti vjenčao. Jeste pozvao D da mu pomogne da ih razdvoji, a nakon što je izašao iz lokala.</span>
</p>
<p>&nbsp;</p>
<p>
<span class="span2">Svjedok dr S V je naveo </span><span class="span2">da je dana 13.10.2012 godine,  nakon kritičnog događaja S M došao kod njega, obzirom da on ima stomatološku ordinaciju u pripremi i tražio od njega da mu pomogne odnosno uradi korekciju zuba obzirom da su mu prednji zubi i to koliko se sjeća dva sjekutića nedostajala sa mjesta gdje inače isti treba da se nalaze, zbog toga što se na desnima S M na mjestu sjekutića nalazila krv koja se zgrušavala i rane, pa je istog uputio kod Dr. V da izvrši snimanje kompletnih zuba, što je isti uradio i dana 14.10.2012 godine donio mu je snimak zuba. Kada je dana 13.10.2012 godine S M došao kod njega izvršio je pregled njegove  gornje vilice, ali ista nije bila značajno oštečena na mjestu gdje su nedostajali zubi. Kada mu je S M donio snimak vidio je na snimku da istome nedostaju prednji zubi i to tri sjekutića i da isti nemaju ni korjene, a to je sve vidio na osnovu snimka. Devedesetih godina je S M upravo on radio nadogradnju zuba gornje vilice i to sigurno 6 prednjih zuba, a time su obuhvaćeni bili svakako ova tri sjekutića koja su kritične prilike nedostajala. Sada se ne može izjasniti da li je to bila pojedinačna nadogradnja svakog zuba ili u bloku - povezano. Kada je vršio pregled gornje vilice S M i to dana 13.10.2012 godine, vidio je dvije rane, a ne sjeća se da je vidio treću ranu iz čega proizilazi da su možda dva zuba bila postavljena u mostu, odnosno na jednom korijenu.</span>
</p>
<p>
<span class="span2">Prilikom odgovora na pitanja na glavnom pretresu naveo je da je na osnovu vizeuelnog pregleda gornje vilice SM 13.10.2012 godine, primjetio je da nedostaju tri prednja zuba sa dva korijena, a ne može se izjasniti koja dva korijena, te je uputio istog na snimanje vilice, a ovo upravo iz razloga što je morao da provjeri da li je došlo do preloma kostiju, a sve radi dalje korekcije. Ne može da tvrdi, a na osnovu pregleda  vilice S M dana 13.10.2012 godine, te snimka koji mu je isti dostavio dan kasnije, da su korijenovi koji su nedostajali kritične prilike prethodno bili zdravi, ali zbog postojanja rana može da tvrdi da su korjenovi postojali  i to zbog postojanja  dvije unutrašnje rane. Nakon snimka je uradio otisak gornje vilice S M a sve radi izrade mobilne proteze od tri zuba skraćena za 12 žabica, te je na osnovu uvida u otisak gornje vilice primjetio da su rane bile pravilnog oblika na mjestu gdje su </span><span class="span2">prethodno postojali korjenovi. Nije bilo nagnječenja, loma neke kosti na kojima leže ti zubi. Ne sjeća se da mu je okrivljeni S M kritične prilike tj. dana 13.10.202 godine kada mu se javio radi ukazivanja pomoći, donio i pokazao ta tri izbijena zuba. S M mu se obratio kao hitan slučaj da mu uradi nadogradnju izbijenih zuba, te on zbog toga nije vodio komplet karton za istog.</span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke dr K N od 22.11.2012 godine utvrđeno je da je S M kritične prilike zadobio sledeće povrede: izbijen prvi desni sjekutić, ogrebotinu u predjelu unutrašnje strane donje usne sa otokom donje usne i ogrebotinu u predjelu iznad gornje usne. Navedene povrede predstavljaju u vrijeme nanošenja skupno procijenjeno tešku tjelesnu povredu i nanešene su dejstvom tupine aktivno zamahnutog mehaničkog oruđa, u što bi spadalo: stisnuta pesnica i slično. Izbijeni prvi desni sjekutić, prvi lijevi sjekutić i drugi lijevi sjekutić predstavlja sam za sebe pojedinačno procijenjen tešku tjelesnu povredu, dok ostale povrede koje je zadobio S M predstavljaju same za sebe pojedinačno procijenjene laku tjelesnu povredu.  P D je zadobio sledeće povrede: nagnječno-razdernu ranu iznad lijevog oka dužine 3 cm, oguljotinu kože u predjelu čela, nagnječinu u čeonom predjelu, krvni podliv kože oko lijevog oka, krvni podliv kože oko desnog oka, potres mozga, nagnječenje lijeve polovine grudnog koša, oguljotine kože u predjelu lijeve šake, nagnječenje desne šake sa oguljotinom kože u predjelu desne šake. Navedene povrede predstavljeju u vrijeme nanošenja skupno procijenjeno tešku tjelesnu povredu i nanešene su dejstvom tupine aktivno zamahnutog mehaničkog oruđa, u što bi spadalo: stisnuta pesnica i slično. Potres mozga predstavlja sam za sebe pojedinačno procijenjen tešku tjelesnu povredu, dok ostale povrede koje je zadobio P D predstavljau same za sebe pojedinačno procijenjene laku tjelesnu povredu.</span>
</p>
<p>
<span class="span2">Vještak dr K N je u svom iskazu naveo da je u izvještaju ljekara za hitnu pomoć u Kotoru Dr. S V dana 12.10.2012 godine decidno konstatovala da je S M lice iz tuče i da ima povredu usta. Takođe, konstatovala je i nedostatak tri prednja zuba /obje jedinice i lijeve dvojka/, a koja konstatacija sama po sebi je nemušta jer taj nedostatak može da postoji od samog rođenja. Međutim, da se radilo o povredi zuba, apsolutno govori konstatacija imenovane doktorke, da iznad gornje usne postoji ogrebotina 1 cm x 0,6 cm te da postoji otok donje usne i ogrebotina u predjelu unutrašnje strane donje usne. Na osnovu ortapanskog snimka zubala S M od 13.10.2012 godine, jasno se vidi da  kod imenovanog stvarno i nedostaju obje gornje jedinice i ljeva dvojka. A na osnovu iskaza kolege dr V S takođe apsolutno je jasno  da je nedostatak tih zuba povrijednog porijekla, kao što je jasno da su ti zubi izbijeni u predmetnom događaju. Sama činjenica da su navedeni zubi bili sa eventualno zdravim korijenima, na kojima je nadograđena ,,vještačka" krunica, ne mijenja ništa u konačnoj kvalifikaciji povreda. Dakle, u svemu je ostao kao u pismenom nalazu i mišljenju od 22.11.2012 godine.</span>
</p>
<p>
<span class="span2">Prilikom odgovora na pitanja na glavnom pretresu vještak je naveo da u slučaju da su  traumatski izvađena samo dva korjena, dva sjekutića sa prirodnom ili vještačkom krunicom, u tom slučaju po sudsko medicinskoj doktrini se radi o lakoj tjelesnoj povredi. Dr. S je detaljno opisao rane, zasigurno dvije rane a za treću se ne sjeća, koje se nalaze na desnima na mjestu navedenih zuba i koje su  relativno svježe i odgovaraju izvađenim zubima, doduše više odgovaraju zubima izvađenim od strane stručnjaka, nego zubima izvađenim usled udarca stisnutom pesnicom, ali u svakom slučaju apsolutno odgovaraju izvađenim zubima. U konkretnom slučaju je u pitanju loša stomatološka dokumentacija, te je dao nalaz na osnovu izvještaja ljekara iz hitne pomoći Kotor, a i na osnovu iskaza svjedoka dr  S V.</span>
</p>
<p>
<span class="span2"> </span>
</p>
<p>
<span class="span2">Svjedok S V je navela </span><span class="span2">da je kritičnog dana tj. 12.10.2012 godine radila kao ljekar u Domu zdravlja Kotor u hitnoj pomoći. Tačno da je tog dana pregledala pacijenta M S i da je ona sačinila izvještaj ali zbog proteka vremena to se više ne sjeća ni kako je pacijent izgledao, ni kakve su povrede bile obzirom da dnevno u hitnoj pomoći prime veliki broj pacijenata. Što se tiče samog izvještaja, tačno je da je evidentirala nedostatak tri prednja zuba, ali se sada više ne sjeća same povrede ni mjesta odakle su ti zubi nedostajali, niti da li je bilo tragova krvi. Ne sjeća se samog opisa mjesta odakle su zubi nedostajali.</span><span class="span2"> </span><span class="span2">Po njoj nedostatak zuba podrazumjeva potpuni nedostatak zuba iz vilice. S obzirom na praksu koju ima dešava se i da u slučajevima kada se kod nekog evidentira nedostatak dva ili tri zuba, da kod tog pacijenta postoji obilno krvarenje, ali ne u svakom slučaju, sve zavisi od vremena kada se pojavi kod ljekara radi ukazivanja pomoći.</span>
</p>
<p>&nbsp;</p>
<p>
<span class="span2">Uvidom u </span><span class="span2">izvod iz kaznene evidencije za okrivljene S M i P D UP I Kotor od 07.11.2012 godine utvrđeno je da okrivljeni Samardžić Miodrag ranije nije osuđivan, dok je okrivljeni P D ranije osuđivan Presudom Osnovnog suda u Kotoru K.247/96 od 31.03.1997 godine na kaznu zatvora u trajanju od 7 (sedam mjeseci) zbog krivičnog djela iz člana 36 stav 1 u sticaju sa krivičnim djelom iz člana 195 stav 1 KZ RCG, Presudom Osnovnog suda u Kotoru K.190/01 od 04.10.2001 godine zbog krivičnog djela iz člana 195 stav 2 u vezi stava 1 KZ RCG na kaznu zatvora u trajanju od 6 (šest) mjeseci i Presudom Osnovnog suda u Kotoru K.403/04 od 20.07.2007 godine zbog krivičnog djela iz člana 151 stav 1 KZ RCG na kaznu zatvora u trajanju od 30 dana.</span>
</p>
<p>&nbsp;</p>
<p>
<span class="span2">U</span><span class="span2">vidom u službenu zabilješku od 15.10.2012 godine UP I Kotor utvrđeno je da je ista sačinjena povodom prijave okrivljenog S M da je okrivljeni P D fizički nasrnuo na njega udarajući ga zatvorenom šakom u predjelu glave, kojom prilikom mu je polomio tri zuba, nakon čega je i on P D uzvratio udarce. OPS su otišli da kućnu adresu P D, gdje su istog zatekli kako leži na krevetu zamotane glave sa oblogama na očima, nakon čega je isti otišao u bolnicu u Risan radi ukazivanja ljekarske pomoći.</span>
</p>
<p>&nbsp;</p>
<p>
<span class="span2">Uvidom u izvještaj ljekara jedinice za HMP specijalne bolnice "Vaso Ćuković" Risan od 12.10.2012 godine na ime P D utvrđeno je da je isti primljen u u toj ustanovi u 22:30 časova, te mu je postavljena dijagnoza i utvrđena terapija.</span>
</p>
<p>&nbsp;</p>
<p>
<span class="span2">Uvidom u otpusnu listu specijalne bolnice "Vaso Ćuković" Risan br. .... na ime P D utvrđeno je da je isti liječen u periodu od 12.10.2012 godine do 13.10.2012 godine, nakon čega je otpušten kući u dobrom opštem stanju.</span>
</p>
<p>&nbsp;</p>
<p>
<span class="span2">Uvidom u izvještaj ljekara jedinice za HMP u Kotoru od 12.10.2012 godine na ime M S utvrđeno je da je istom konstatovan nedostatak 3 prednja zuba (obije jedinice i lijeva dvojka), te ostale zadobijene povrede.</span>
</p>
<p>&nbsp;</p>
<p>
<span class="span2">Uvidom u priložene fotografije utvrđen je izgled Pešikan Danila nakon predmetnog događaja.</span>
</p>
<p>&nbsp;</p>
<p>
<span class="span2">Uvidom u snimak gornje i donje vilice S M od  13.10.2012 godine utvrđen je izgled vilice istog nakon kritičnog događaja.</span>
</p>
<p>&nbsp;</p>
<p>
<span class="span2">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span2">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, sud je utvrdio činjenično stanje navedeno u izreci presude pod stavom I i II.</span>
</p>
<p>&nbsp;</p>
<p>
<span class="span2">Činjenično stanje navedeno pod stavom I izreke presude sud je utvrdio na osnovu ocjene odbrana okrivljenih S M i P D, iskaza svjedoka B D i nalaza i mišljenja vještaka medicinske struke dr Krsta Nikolića od 22.11.2012 godine.</span>
</p>
<p>&nbsp;</p>
<p>
<span class="span2">Naime, okrivljeni P D je u svojoj odbrani naveo da je kritične prilike svratio u lokal ,,Papilon'', te je prišao okrivljenom S M da ga pita kad će da mu vrati njegov roštilj, palančikaru i fritezu, koje mu je pozajmio, na šta mu je okrivljeni S M odgovorio ,,kad završi posao'', da bi ga zatim iznenada udario stisnutom šakom u glavu, od kojeg udarca je pao na pod, a nakon toga dok je ležao na podu okrivljeni S M ga je udarao još nekoliko puta u predjelu glave i tijela, koju odbranu okrivljenog P D je sud prihvatio jer je ista potvrđena iskazom svjedoka B D, koji je naveo da je prvo čuo da P D od S M traži da mu vrati nekakve aparate, a potom je vidio kako okrivljeni S M udara P D pesnicom u lice, a nakon toga mu glavu hvata rukom za vrat i drži ga u polusavijenom položaju, nakon čega je S M obalio na pod P D i nastavio da mu zadaje udarce rukama. Sud je u potpunosti prihvatio navode odbrane okrivljenog P D i iskaza svjedoka B D, jer su isti dati u ubjedljivom, jasnom i doslednom izlaganju, a u međusobnoj su saglasnosti u pogledu svih bitnih  i odlučnih činjenica, dok razlike koje se odnose na to da li je okrivljeni S M prije obaranja na pod uhvatio okrivljenog P D u grif, s obzirom da je svjedok B D naveo kako je okrivljeni S M uhvatio P D glavu rukom za vrat i držao ga u polusavijenom položaj, nakon čega je istog obalio na pod, a okrivljeni P D je naveo da ga je okrivljeni Samardžić Miodrag udario stisnutom šakom u glavu, od kojeg udarca je pao na pod, sud je cijenio kao različitosti koje predstavljaju lična sjećanja o toku kritičnog događaja, koja kao takva nijesu meritorana u pogledu zaključivanja o pojedinačnoj vjerodostojnosti iskaza okrivljenog P D i svjedoka B D. U pogledu te činjenice sud je prihvatio iskaz svjedoka B D, a ovo obzirom da je i svjedok Ć Ž naveo da je, kada je vratio u lokal, vidio da se okrivljeni S M i P D guraju i čupaju, da bi nakon nekog vremena i pali na pod.</span>
</p>
<p>&nbsp;</p>
<p>
<span class="span2">Odbranu okrivljenog S M u kojoj je naveo da je okrivljeni P D njemu prišao i rekao mu ,,Šta ti misliš špijunčino jedna, kako se ponašaš, ko si ti'' i odmah ga udario stisnutom šakom u predjelu usta, nakon čega je on krenuo u pravcu P sud nije prihvatio, jer je mišljenja da je ovakva odbrana usmjerena na ublažavanje sopstvene krivice, a ista je obezvrijeđena odbranom okrivljenog P D koji je naveo da je okrivljenom S M prišao i pitao ga ,,Kad će da mu vrati njegov roštilj, palančikaru i fritezu'', a okrivljeni S M mu je odgovorio ,,Kad završim posao'', nakon čega ga je isti udario stisnutom pesnicom, koji navodi odbrane okrivljenog P D su potvrđeni iskazom svjedoka B D, koji je naveo da je prvo čuo da okrivljeni P D traži od okrivljenog S M da mu vrati nekakve aparate, a potom je okrivljeni S M zatvorenom šakom udario P D u predjelu glave, čime su potvrđeni navodi odbrane okrivljenog P D o redosledu događaja kritične prilike.</span>
</p>
<p>&nbsp;</p>
<p>
<span class="span2">Teške tjelesne povrede koje je kritične prilike zadobio okrivljeni P D, bliže pobrojane u izreci presude pod stavom I, sud je utvrdio na osnovu nalaza i mišljenja vještaka medicinske struke dr K N od 22.11.2012 godine i iskaza istog, a koji nalaz i iskaz je sud prihvatio, jer njihova sadržina nije osporena na bilo koji način.</span>
</p>
<p>&nbsp;</p>
<p>
<span class="span2">Okrivljeni S M je postupao sa direktnim umišljajem, jer je bio svjestan da udaranjem zatvorenom šakom P D u predjelu glave i tijela, a zatim hvatanjem u grif i obaranjem na pod, gdje mu je ponovo zadao udarce u predjelu glave i tijela, istome može nanijeti tešku tjelesnu povredu, što je i htio.</span>
</p>
<p>&nbsp;</p>
<p>
<span class="span2">Time su se u radnjama okrivljenog S M ostvarili svi bitni elementi bića krivičnog djela teške tjelesne povrede iz člana 151 stav 1 KZ CG., pa ga je sud oglasio krivim za isto.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom S Mtreba izreći, sud je pošao od toga da je za predmetno krivično djelo u Krivičnom zakoniku Crne Gore propisana kazna zatvora u trajanju od šest mjeseci do pet godina. U smislu člana 42 KZ CG, sud je na strani okrivljenog D M kao olakšavajuće okolnosti cijenio da je isti porodičan čovjek, otac dvoje maloljetne djece, ranije neosuđivan, te okolnost da se P D nije pridružio krivičnom gonjenju, koje okolnosti je sud istovremeno cijenio i kao naročito olakšavajuće, dok otežavajućih okolnosti na strani okrivljenog S M sud nije našao. U konkretnom slučaju sud je okrivljenom S M utvrdio kaznu zatvora u trajanju od 4 (četiri) mjeseca i istovremeno odredio da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo. </span><span class="span2">Sud smatra da je izrečena krivična sankcija adekvatna težini učinjenog krivičnog djela, ličnosti učinioca i okolnostima pod kojima je krivično djelo izvršeno, te da će se upozorenjem uz prijetnju kaznom dovoljno uticati na okrivljenog da više ne vrši krivična djela tj. da će se ostvariti ciljevi specijalne prevencije.</span>
</p>
<p>&nbsp;</p>
<p>
<span class="span2">Na osnovu naprijed navedenih krivično pravnih odredbi, te odredbi člana </span><span class="span2">3, 5, 8, 13, 15, 36, 42, 45, 46, 52, 53. i 54. Krivičnog zakonika CG i člana 368. i 374. Zkp-a, sud je odlučio kao u izreci presude pod stavom I.</span>
</p>
<p>&nbsp;</p>
<p>
<span class="span2">Sud je obavezao okrivljenog S M da na ime troškova krivičnog postupka uplati iznos 299,75 eura, na ime troškova vještačenja po vještaku medicinske struke i na ime sudskog paušala iznos od po 40,00 eura na žiro račun broj 832-16-52 u korist budžeta Crne Gore u roku od 15 dana od dana pravosnažnosti presude i dokaz o uplati dostavi ovom sudu s pozivom na br. K. 475/12/12.</span>
</p>
<p>&nbsp;</p>
<p>
<span class="span2">Na osnovu člana 372. stav 1. tačka 1. Zkp-a, sud je donio odluku kojom se odbija optužba prema okrvljenom P D zbog krivičnog djela lake tjelesne povrede iz člana 152 stav 1 KZ CG ( stav II izreke presude).</span>
</p>
<p>&nbsp;</p>
<p>
<span class="span2">Naime, u završnoj riječi zamjenik ODT Kotor Jovanka Čizmović je izjavila da odustaje od krivičnog gonjenja protiv okrivljenog P D iz razloga što je nakon provedenog dokaznog postupka i iskaza ljekara koji su pregledali S M kao i iskaza vještaka medicinske struke proizilazi da S M kritičnom prilikom nije zadobio tešku tjelesnu povredu, već je zadobio lake tjelesne povrede, pa se u radnjama okrivljenog P D stiču obilježja bića krivičnog djela lake tjelesne povrede iz člana 152 stav 1 KZ, a </span><span class="span2">obzirom da su povrede S M nanijete pesnicom, a za koje djelo se gonjenje preduzima po privatnoj tužbi. </span>
</p>
<p>&nbsp;</p>
<p>
<span class="span2">Nakon odustanka zamjenika državnog tužioca ODT Kotor od krivičnog gonjenja prema okrivljenom P D na glavnom pretresu, sud je shodno članu 60 stav 1 Zkp-a pozvao S M da se odmah izjasni da li hoće da nastavi gonjenje, pa kako se isti izjasnio da neće, sud je shodno članu 372. stav 1. tačka 1. Zkp-a riješio kao u izreci presude pod stavom II.</span>
</p>
<p>&nbsp;</p>
<p>
<span class="span2">Odluka da troškovi krivičnog postupka u ovom dijelu padaju na teret budžetskih sredstava suda, donijeta je shodno čl. 230. stav 1  Zkp-a.</span>
</p>
<p>&nbsp;</p>
<p>
<span class="span2">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, 12. 09. 2013. godine</span>
</p>
<p>
<span class="span2">    Zapisničar,                                                                                               Sudija,</span>
</p>
<p>
<span class="span2">Ana Marija Petković,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Momirka Marović, </span>
</p>
<p>&nbsp;</p>
<p>
<span class="span2">PRAVNA POUKA:  Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
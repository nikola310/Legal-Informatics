<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 65/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 86/10 od 07.10.2010.g. podnijet protiv optuženog Ć. M. iz sela Štitari, Opština Berane, zbog krivičnog djela ugrožavanje sigurnosti iz čl. 168. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećenog N. D. R. i optuženog, dana 11.05.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi Ć. M.  JMBG . od oca R. i majke D., rodj. Š., rodjen 10.12.1954.g. u selo Štitari, Opština Berane, gdje i živi, drž. Cg, pismen, završio 8 razreda osnovne škole, nezaposlen, neoženjen, odslužio vojni rok 1979.g. u Pljevljima, vodi se pri VE Berane, siromašnog imovnog stanja, osudjivan presudom Osnovnog suda Berane K.br. 106/93 od 05.03.1993.g. zbog krivičnog djela iz čl. 48. KZ RCG na novčanu kaznu u iznosu od 50.000 dinara-osuda brisana, presudom Višeg suda Bijelo Polje K.br. 21/94 od 21.11.1994.g. zbog krivičnog djela iz čl. 30/1 KZ RCG u vezi čl. 19. KZ SRJ na kaznu zatvora u trajanju od 2 godine, presudom Osnovnog suda Berane K.br. 520/06 od 06.11.2006.g. zbog krivičnog djela iz čl. 324. st. 1. KZ CG na kaznu zatvora u trajanju od 3 mjeseca uslovno za 1 godinu, presudom Osnovnog suda Berane K.br. 356/09 od 08.10.2009.g. zbog krivičnog djela iz čl. 324. st. 1. KZ CG na kaznu zatvora u trajanju od 30 dana i novčanu kaznu u iznosu od 600,00 eura, presudom Osnovnog suda Berane K.br. 430/09 od 15.12.2009.g. zbog krivičnog djela iz čl. 168. st. 2. KZ CG na kaznu zatvora u trajanju od 30 dana i presudom Osnovnog suda Berane K.br. 195/10 od 11.10.2010.g. zbog krivičnog djela iz čl. 168. st. 1. KZ CG na  novčanu kaznu u iznosu od 400,00 eura,</span>
</p>
<p class="p1"></p>
<p class="p1"></p>
<p class="p1">
<span>					K R I V   J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 07.04.2010.godinne oko 9,45 h u Ul. "M.Pećanina" Opština Rožaje ugrozio sigurnost N. D. R. prijetnjom da će napasti na život i tijelo istog, na način što je sa svog mobilnog telefona br. 069/757-605 pozvao na fiksni telefon broj 051/273-847 vlasništvo N. Š. R. na koji se javila njegova supruga N. Dž.te je misleći da je dobio nekog od članova porodice N.D. R. istom uputio  prijeteće riječi: "jebaću mu majku, zaklaću njega i njegovu porodicu, platiće mi za ovo, jebem mu ono dijete što mu se udavilo u bunar", a nakon toga je ponovo pozvao na isti broj telefona, na koji se javio N. Š. R.te je misleći da razgovara sa oštećenim N. D.R. istom uputio prijeteće riječi: "jebaću ti majku, zaklaću tebe i tvoju porodicu, platićeš mi za ovo, jebem ti ono dijete što ti se udavilo u bunar", a koje riječi je njegov sin R. prenio oštećenom N. D. R.</span>
</p>
<p class="p1">
<span>	-čime je izvršio krivično djelo ugrožavanje sigurnosti iz čl. 168. st. 1. Krivičnog zakonika, </span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36. i 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 60 (šezdeset) dana.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Oštećeni N.D. R.se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 86/10 od 07.10.2010.g. protiv optuženog Ć. M. iz sela Štitari, Opština Berane, zbog krivičnog djela ugrožavanje sigurnosti iz čl. 168. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela iz optužbe, tako što je u 3 i 7 redu umjesto srednjeg slova-oznake imena oca "R" N. R. stavio srednje slovo "Š". Ostao je pri preciziranom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Oštećeni N. D. R. je u završnoj riječi istakao da se pridružuje krivičnom gonjenju ODT-a u odnosu na optuženog i postavlja odštetni zahtjev čiji iznos nije precizirao.</span>
</p>
<p class="p1">
<span>	Optuženi je u svojoj odbrani istakao: da nije ugrozio sigurnost reonskog lugara-oštećenog N. R. dana 07.04.2010.g., jer nije zvao mobilnim telefonom ni njega ni njegovog rodjaka N. Š. R. i njegovu suprugu Džanu i nije mu upućivao bilo kakve prijeteće riječi. Istakao je da je sa oštećenim bio u dobrim odnosima sve dok mu on nije podnio prijavu za šumsku krivicu zbog čega je osudjen na kaznu zatvora koju je izdržao 06.04.2010.g.. Da su se nakon toga njihovi odnosi poremetili, te je jedne prilike došlo i do svadje izmedju njih i tada je oštećeni potegao na njega pištolj i nož zbog čega se protivu njega vodi postupak pred Osnovnim sudom u Beranama. Istakao je da ne posjeduje mobilni telefon, niti SIM karticu sa brojem 069-757-605, tako da nije sa ovog broja pozivao fiksni broj telefona oštećenog, niti njegovog rodjaka N. Š. R. i njegovu suprugu koje ne poznaje, niti je prijetio oštećenom na bilo koji drugi način. Naglasio je da je SIM karticu sa navedenim brojem u Zatvoru Bijelo Polje koristio I. Ž. koji je izdržavao kaznu sa njim, te mu je ponekad davao telefon da nazove svog brata, a kada je izašao iz zatvora dana 06.04.2010.g. telefon je ostao kod Ž., tako da dana 07.04.2010.g. nije bio u posjedu ovog telefona i SIM kartice i nije sa istog zvao oštećenog i njegove rodjake i upućivao im riječi prijetnje koje mu se stavljaju na teret. Predložio je da ga sud oslobodi od optužbe, jer nije nije izvršio djelo koje mu je optužbom stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog N. D. R., svedoke N. Dž., N. Š. R., N. R., pročitao listing komunikacija za brojeve telefona 069-757-605 i 063-286-207 za period od 01.04.2010.g. do 01.09.2010.g., položaj-snimak u kojem se SIM kartica broja 069-757-605 nalazila dana 07.04.2010.g., dopis Zatvora Bijelo Polje broj ZBP-K 744/10 od 29.11.2010.g., izvještaj koji je podnio oštećeni N. R. šefu zaštite Direkcije šuma Pljevlja-Područna jedinica Berane br. 293. od 08.04.2010.g., izvršio uvid u presudu Osnovnog suda u Beranama K.br. 195/10 od 11.10.2010.g. i Višeg suda u Bijelom Polju Kž.br. 1109/10 od 30.12.2010.g. i uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl.  360. st. 2. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 187/11 od 11.04.2011.g., sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka-oštećenog N. D. R. proizilazi da od 2007.g. radi kao reonski lugar na području Opštine Berane, na reonu Gornje i Donje Zaostro i Štitari. Da je u toku 2009.g. optuženi vršio bespravnu sječu stabala na njegovom reonu, pa mu je podnio prijavu, nakon čega je odgovarao pred sudom i osudjen je na kaznu zatvora i novčanu kaznu. Nakon toga dana 07.04.2010.g. u gradu ga je sreo njegov rodjak N. R., a zatim i njegov otac R., od oca Š. i njegova majka Dž. i kazali mu da mu je neko lice prijetilo preko njihovog telefona tj. da je poizvalo na njihov fiksni telefon na koji se  javila Dž., te da je to lice misleći da je pozvalo njegov broj telefona i da je Dž. član njegove porodice uputio prijeteće riječi da će ga ubiti, zaklati, da će mu platiti, da mu je psovao majku i dijete što mu se udavilo u bunar, nakon čega je ponovo pozvao na isti broj telefona na koji se javio Dž. suprug R., od oca Š., te je i njemu uputio iste riječi. Da je odmah pomislio da mu je ove prijetnje uputio optuženi jer mu je dok su bili u dobrim odnosima pričao da mu se dijete utopilo prije 7 godina u bunar, te pošto nije znao njegov broj mobilnog telefona koji je koristio u tom periodu, verovatno je našao u imeniku fiksni broj telefona na ime N. R., te je mislio da je to njegov broj i isti je pozvao i prijetio mu, pa je slučaj prijavio u policiju. Nakon ovog dogadjaja krajem aprila mjeseca 2010.g. optuženi ga je napao na radnom mjestu u selu Štitare i uputio mu gotovo iste riječi prijetnje koje je naveo i preko telefona, pa se braneći se od njega mašio gasnog pištolja, te su zbog toga oboica osudjeni presudom Osnovnog suda u Beranama K.br. 195/10 od 11.10.2010.g. koja je potvrdjena u odnosu na optuženog Ć. M.presudom Višeg suda u Bijelom Polju Kž.br. 1109/10 od 30.12.2010.g., a u odnosu na njega je ukinuta i predmet vraćen na ponovni postupak Osnovnom sudu u Beranama koji je završio glavni pretres i očekuje presudu. Istakao je da se osjećao ugroženim kada je saznao za ove prijetnje, jer je iste shvatio ozbiljno i bilo ga je strah za svoj život i život svoje porodice, tim prije što ga je optuženi i nakon ovog dogadjaja napao krajem aprila mjeseca na radnom mjestu i uputio mu gotovo istovetne prijetnje, tako da je siguran da mu je on prijetio i preko telefona kritičnog dana.</span>
</p>
<p class="p1">
<span>	Iz iskaza svedoka N. Dž., N. (Š.) R. i N. R. proizilazi da žive u Ul. "Mustafa Pećanin" u Rožajama u porodičnoj kući. Posjeduju fiksni telefon broj 051-273-847 koji se vodi u imeniku na ime N. R.. Oštećeni N. (D.) R. im je rodjak i živi u naselju Baza, Opština Rožaje, a radi kao lugar na teritoriji Opštine Berane. Dana 07.04.2010.g. oko 9,45 časova neko je zvao na fiksni telefon na koji se javila Dž.. Tom prilikom neka muška osoba, koja nije htela da se predstavi, ju je pitala "je li živ R.", našta mu je ona odgovorila da je živ i on je prekinuo vezu. Nakon toga ponovo je pozvalo isto lice, te je Dž. uključila interfon, tako da su razgovor čuli  njen sin R., a zatim i muž R.. Da je ovo lice tom prilikom počelo da psuje govoreći "jebaću mu majku, zaklaću ga i njega i njegovu porodicu, platiće mi, jebem mu ono dijete što mu se udavilo u bunar", pa su pomislili da ovo lice traži oštećenog-lugara R., jer su znali da se njegovo dijete udavilo u bunar, pa pošto se Dž.uplašila spustila je slušalicu. Nakon kraćeg vremena ponovo je zazvonio telefon na koji se javio Dž. muž R. kojem je ovaj čovjek uputio iste riječi stim što se obraćao njemu govreći mu "jebaću ti majku, zaklaću tebe i tvoju porodicu, platićeš mi za ovo, jebem ti ono dijete što ti se udavilo u bunar", kojom prilikom je on pominjao i šumara, pa mu je R. kazao da on nije šumar već penzioner, nakon čega je on prijetio šumaru govoreći da će ga zapamtiti šumar i da će mu jebati dijete što mu se udavilo u bunar, tako da su shvatili da su prijetnje upućene oštećenom R., a ne njima. Nakon toga je R. pošao i slučaj prijavio u policiju i obavijestio oštećenog Rafeta o ovim prijetnjama.</span>
</p>
<p class="p1">
<span>	Iz listinga komunikacija za brojeve telefona 069-757-605 i 063-286-207 vidi se da je dana 07.04.2010.g. broj 069-757-605 pozivao broj telefona 051-273-847 u 9.24.06 h, 9.41.37 h, 9.54.35 h i 10.17.37 h i da je signal priman sa bazne stanice Godijevo C, te da je dana 15.06.2010.g. više puta ostvarena komunikacija izmedju brojeva 063-286-207 i 069-757-605.</span>
</p>
<p class="p1">
<span>	Iz dopisa Zatvora Bijelo Polje od 29.11.2010.g. utvrdjeno je da je Ć. M. u ovom zatvoru izdržavao kaznu u periodu od 11.02.2010.g. do 06.04.2010.g. po pravosnažnoj presudi Osnovnog suda u Beranama K.br. 356/09 od 08.10.2009.g. i rješenju o zamjeni novčane kazne u kaznu zatvora Kv.br. 43/10 od 08.02.2010.g. zbog počinjenog krivičnog djela šumske kradje iz čl. 324. st. 1. KZ. Da je u tom periodu kaznu izdržavao i I. Ž. iz Berana. Da je za vrijeme izdržavanja kazne I. Ž. koristio mobilni telefon sa SIM karticom 068-603-819, dok je Ć.M. koristio mobilni telefon sa SIM karticom 069-757-605.</span>
</p>
<p class="p1">
<span>	Iz izvještaja koji je podnio oštećeni N.D. R. šefu zaštite Direkcije za šume Pljevlja-Područna jedinica Berana 08.04.2010.g. utvrdjeno je da je oštećeni obavijestio šefa zaštite da mu je optuženi dana 07.04.2010.g. uputio prijetnje, te da je istog prijavio u Ispostavu Rožaje gdje je dao izjavu ističući da mu je i ranije u toku 2009.g. upućivao razne prijetnje, te je molio da preduzme mjere da se pokrene postupak protivu optuženog kako bi zaštitio njega i njegovu porodicu i mogao slobodno obavljati posao reonskog lugara.</span>
</p>
<p class="p1">
<span>	Iz presuda Osnovnog suda u Beranama K.br. 195/10 od 11.10.2010.g. i Višeg suda u Bijelom Polju Kž.br. 1109/10 od 30.12.2010.g. utvrdjuje se da je optuženi Ć.M. navedenom presudom Osnovnog suda u Beranama oglašen krivim zbog krivičnog djela ugrožavanje sigurnosti iz čl. 168. st. 1. KZ CG izvršenog dana 27.04.2010.g. u selu Štitari, jer je ugrozio sigurnost oštećenog N. R. upućujući mu ozbiljnu prijetnju "platićeš mi, zaklaću te, a ako mi pridješ ubiću te" i osudjen na novčanu kaznu u iznosu od 400,00 eura. Istom presudom oglašen je krivim i N. R. zbog krivičnog djela ugrožavanje opasnim orudjem pri tuči ili svadji iz čl. 154. KZ CG, jer se u svadji sa Ć. M. mašio gasnog pištolja marke "Blow" koji je repertirao i cijev usmjerio u pravcu M.i osudjen na novčanu kaznu u iznosu od 600,00 eura, te da je prvostepena presuda u odnosu na optuženog Ć. M. potvrdjena presudom Višeg suda u Bijelom Polju, dok je ista presuda ukinuta u odnosu na optuženog N. R. i predmet vraćen prvostepenom sudu na ponovno sudjenje.</span>
</p>
<p class="p1">
<span>	Na osnovu dokaza izvedenih u postupku, sud je nesumnjivo utvrdio da oštećeni N. D. R. u kritičnom periodu radio kao reonski lugar na reonu Štitari gdje živi optuženi. Da je oštećeni bio u dobrim odnosima sa optuženim, sve dok mu nije podnio krivičnu prijavu za šumsku krivicu, nakon čega je osudjen pravosnažnom presudom Osnovnog suda u Beranama na kaznu zatvora i novčanu kaznu koju je izdržao 06.04.2010.g.. Nakon izdržane kazne zatvora optuženi je dana 07.04.2010.g. sa svog mobilnog telefona broj 069-757-605 pozvao fiksni telefon broj 051-273-847 koji se vodi na ime N. Š. R., na koji se javila njegova supruga Dž., misleći da je to broj telefona vlasništvo oštećenog N. D. R.i da je dobio nekog od članova njegove porodice, te je istu pitao "je li živ R.pa pošto mu je ona odgovorila da je živ spustio je slušalicu. Da se nakon toga ponovo javio telefonom, te je Džana uključila interfon, kojom prilikom je optuženi uputio prijeteće riječi "jebaću mu majku, zaklaću njega i njegovu porodicu, platiće mi za ovo, jebem mu ono dijete što mu se udavilo u bunar", te pošto je znala da se oštećenom R. dijete udavilo u bunar shvatila je da su ove prijetnje upućene njemu, a ne njenom mužu. Nakon toga optuženi je ponovo pozvao na isti broj telefona, na koji se javio njen muž N.Š. R., te je misleći da razgovara sa oštećenim lugarom N. D. R. istom je uputio prijeteće riječi "jebaću ti majku, zaklaću tebe i tvoju porodicu, platićeš mi za ovo, jebem ti ono dijete što ti se udavilo u bunar", kojom prilikom je pominjao da će ga zapamtiti šumar, te su shvatili da se ove prijetnje ne odnose na vlasnika telefona N. Š. R., već na lugara N. D. R., nakon čega je njegov sin R.koji je čuo ove prijetnje preko interfona, pošao u stanicu policije i prijavio slučaj i obavijestio tj. prenio oštećenom prijeteće riječi, pa je oštećeni podnio prijavu protivu optuženog, jer je znao da je njemu pričao da mu se dijete udavilo u bunar dok su bili u dobrim odnosima i da mu je on uputio ove prijetnje. Utvrdjeno je da su prijetnje koje je iznosio optuženi ozbiljne i da su kod oštećenog izazvale osjećaj nespokojstva, straha i ugroženosti za svoj život i život svoje porodice, te da su iste podobne da izazovu osjećanje ugroženosti kod istog, tim prije što je nakon ovog dogadjaja optuženi ponovo upućivao ozbiljne prijetnje oštećenom dana 27.04.2010.g. zašta je oglašen krivim pravosnažnom presudom Osnovnog suda u Beranama.</span>
</p>
<p class="p1">
<span>	Ove činjenice nesumnjivo se utvrdjuju kako iz iskaza saslušanih svedoka, tako i iz navoda iz pismeno izvedenih dokaza. Naime, svedok-oštećeni N. D. R. i svedoci N. Dž., N. R. R. i R. su veoma jasno, objektivno, uvjerljivo i medjusobno saglasno u bitnom opisali cijeli tok dogadjaja, a dovodeći njihove iskaze u vezu sa navodima iz listinga komunikacija, navodima iz izvještaja oštećenog upućenog šefu zaštite Područne jedinice Berane, dopisa Zatvora Bijelo Polje iz kojih se jasno utvrdjuje da je optuženi vlasnik SIM kartice 069-757-605, da je kritičnog dana sa ovog broja telefona više puta pozivan fiksni telefon sa brojem 051-273-847 vlasništvo N. Š. R. kojom prilikom su oštećenom upućene navedene prijeteće riječi, te da je optuženi u kratkom vremenskom periodu krajem mjeseca aprila 2010.g. ponovo uputio oštećenom ozbiljne prijetnje zašta je oglašen krivim i osudjen pravosnažnom presudom Osnovnog suda u Beranama, jasno se zaključuje da je optuženi kritičnog dana uputio navedene prijeteće riječi oštećenom sa ovog broja telefona na naprijed opisani način. </span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori činjenice koje su utvrdjene u postupku. Medjutim, iskaz optuženog, u dijelu u kojem ističe da ne posjeduje mobilni telefon i SIM karticu sa brojem 069-757-605, te da kritičnog dana nije pozivao sa ovog broja fiksni broj telefona vlasništvo N. Š. R. i nije upućivao prijeteće riječi navedene u dispozitivu ove presude, sud nije prihvatio, obzirom da je njegov iskaz, u ovom dijelu, neobjektivan, neuvjerljiv i u cjelosti opovrgnut iskazima saslušanih svedoka i navodima iz pismeno izvedenih dokaza, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 07.04.2010.godinne oko 9,45 h u Ul. "M.Pećanina" Opština Rožaje ugrozio sigurnost N. D. R. prijetnjom da će napasti na život i tijelo istog, na način što je sa svog mobilnog telefona br. 069/757-605 pozvao na fiksni telefon broj 051/273-847 vlasništvo N. Š. R. na koji se javila njegova supruga N. Dž., te je misleći da je dobio nekog od članova porodice N. D. R. istom uputio prijeteće riječi: "jebaću mu majku, zaklaću njega i njegovu porodicu, platiće mi za ovo, jebem mu ono dijete što mu se udavilo u bunar", a nakon toga je ponovo pozvao na isti broj telefona, na koji se javio N. Š. R.te je misleći da razgovara sa oštećenim N.D. R. istom uputio prijeteće riječi: "jebaću ti majku, zaklaću tebe i tvoju porodicu, platićeš mi za ovo, jebem ti ono dijete što ti se udavilo u bunar", a koje riječi je njegov sin R. prenio oštećenom N. D. R.. </span>
</p>
<p class="p1">
<span>	Imajući u vidu ovakvo utvrdjeno činjenično stanje, sud je djelimično izmijenio činjenični opis djela iz optužbe, kao u dispozitivu ove presude i prilagodio ga utvrdjenom činjeničnom stanju, smatrajući da time nije povrijedjen identitet optužbe i presude.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da je preduzimanjem opisanih radnji i upućivanjem navedenih ozbiljnih prijetnji da će napasti na život i tijelo oštećenog, ugrozio njegovu sigurnost, i to je htio, pa je krivično djelo izvršio sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela ugrožavanje sigurnosti iz čl. 168. st. 1. KZ za koje djelo je istog oglasio krivim i osudio ga na kaznu zatvora u trajanju od 60 (šezdeset) dana.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti uzeo u obzir njegovu nezaposlenost i siromašno imovno stanje, dok je kao otežavajuću okolnost istom cijenio njegovu raniju osudjivanost zbog istog i drugih krivičnih djela.</span>
</p>
<p class="p1">
<span>	Cijeneći navedene okolnosti, kao i stepen nastupele posledice, okolnosti pod kojima je djelo izvršeno, držanje optuženog nakon izvršenog djela, sud je optuženog osudio na kaznu zatvora u naznačenom trajanju, nalazeći da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da više ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećeni N. D. R. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 11.05.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.							Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p4"></p>


</body>
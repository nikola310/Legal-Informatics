<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span></span><span class="span1">K.br.73/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara u krivičnom predmetu protiv okrivljenog Š. B. iz P., zbog dva krivična djela falsifikovanje isprave iz čl. 412 st.2 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br.431/14 od 10.02.2016.godine, kojeg je na glavnom pretresu zastupao Vučinić Zoran, državni tužilac u Osnovnom državnom tužilaštvu u Podgorici, nakon glavnog i javnog pretresa održanog dana 27.12.2016.godine, u prisustvu zastupnika optužbe, okrivljenog sa braniocem po izboru P. S. advokatom iz P., donio je, a dana 30.12.2016.godine i javno objavio ,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Š. B., JMB xxxxx, od oca Č. i majke Lj. rođene P., rođen xx.xx.19xx.godine u P., gdje i prebiva, Ul. K. N. br.xxx, xxx, završio srednju školu, crnogorski državljanin, zaposlen u C. n pu, oženjen, otac troje djece, pismen, lošeg imovnog stanja, ranije neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Neutvrđenog dana u vremenu između početka decembra 2013.godine i prve polovine aprila 2014.godine u Podogrici, svjestan svog djela čije je izvršenje htio znajući da je njegovo djelo zabranjeno, napravio lažne javne isprave u namjeri da se takve isprave upotrijebe kao prave, na način što je sačinio navodni notarski zapis ugovora o fiducijarnom prenosu prava svojine, predstavljajući da je sačinjen kod notara K. R. iz P. pod nepostojećim brojem UZZ575/2014 od 04.02.2014. godine, kojim se S. S. kao navodni fiducijarni dužnik obavezuje da prenese pravo na Š. B. kao navodnog fiducijarnog povjerioca, na nepokretnosti upisanoj u listu nepokretnosti - izvod xxxx KO Podgorica III - PJ Podgorica, označenoj kao katastarska parcela br. xxx/x dvorište 500 m2, livada xxx, porodična stambena zgrada xxx, ukupno 1106 i navodni notarski zapis ugovora o zajmu, takođe predstavljajući da je sačinjen kod notara K. R. iz P., a kojim je S. S.navodno pozajmio xx.xxx eura sa obavezom vraćanja do 04.04.2014.godine, iako S. nikada nije pozajmio navedeni novac, da bi potom predmetne lažne notarske zapise upotrijebio kao prave predajući ih dana 15.04.2014.godine Dž. Ž. prilikom zaključenja ugovora o ustupanju potraživanja na ime prethodne pozajmice od xx.xxx eura, </span>
</p>
<p>&nbsp;</p>
<p>
<span class="span1">-čime je izvršio dva krivična djela falsifikovanje isprave iz čl.412 st.2 u vezi st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu sud primjenom citiranog zakonskog propisa te čl. 3, 4, 5, 13, 15, 32, 33, 36, 42 i čl. 48 st.1  Krivičnog zakonika Crne Gore prethodno utvrđuje:</span>
</p>
<p>&nbsp;</p>
<p>
<span class="span1">- za krivično djelo falsifikovanje isprave iz čl. 412 st. 2 u vezi st.1 Krivičnog zakonika Crne Gore u odnosu na notarski zapis ugovora pod brojem UZZ575/2014 kaznu zatvora u trajanju od 3 (tri) mjeseca; </span>
</p>
<p>&nbsp;</p>
<p>
<span class="span1">- za krivično djelo falsifikovanje isprave iz čl. 412 st. 2 u vezi st.1 Krivičnog zakonika Crne Gore u odnosu na notarski zapis ugovora o zajmu kaznu zatvora u trajanju od 3 (tri) mjeseca; </span>
</p>
<p>&nbsp;</p>
<p>
<span class="span1">Za ovim sud primjenom člana 48 st.2 tač.2, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku  i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje jedinstvenu kaznu zatvora u trajanju od 5 (pet) mjeseci i istovremeno određuje da se utvrđena kazna neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore uplati iznos od 50,00€ (pedeseteura) na ime sudskog paušala, u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.431/14 od 10.02.2016.godine, kojeg je na glavnom pretresu zastupao Vučinić Zoran, državni tužilac u Osnovnom državnom tužilaštvu u Podgorici, okrivljenom Š. B., stavljeno je na teret izvršenje dva krivična djela falsifikovanje isprave iz čl.412 st.2 u vezi st.1 Krivičnog zakonika Crne Gore, činjenično bliže opisanih izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa ostao pri podnijetom optužnom predlogu, i u završnoj riječi naveo da dokazima koji su provedeni tokom postupka, a prevashodno iskazima saslušanih svjedoka, po mišljenju optužbe nesumnjivo je utvrđeno da je okrivljeni učinio krivična djela stavljena mu na teret, kako je to i opisano u optužnom aktu. Istakao je da je svjedok R. K. detaljno objasnila činjenicu da je okrivljeni neposredno prije toga bio njen klijent u notarskoj kancelariji i tom prilikom decembra 20xx.godine izvršena je notarska ovjera sasvim drugog ugovora. Nakon toga, početkom maja 20xx.godine Dž. Ž. je čim je dobio od okrivljenog navedena dva navodna ugovora, kod imenovanog notara obavio provjere, i tom prilikom je bez ikakve sumnje utvrđeno da su poslovni brojevi naznačeni na navodnim ugovorima neki sasvim drugi brojevi koji se po evidenciji notara, ni po datumu ni po poslovnom broju ne poklapaju, datumima i poslovnim brojevima koji su navedeni u navodnim ugovorima. Pojasnio je da je svjedok Dž. Ž. detaljno objasnio svoje poznanstvo i poslovnu saradnju sa okrivljenim, pritom kategorično negirajući da mu je okrivljeni ustupao svoju dokumentaciju, posebno dokumentaciju koja sadrži notarske zapise, što je u suprotnosti sa odbranom okrivljenog. Realno je i životno logično da svjedok Dž. Ž. nije imao nikakav neposredni ili posredni pravni interes da vrši uvid u notarsku dokumentaciju okrivljenog, koji okrivljeni je neposredno prije par mjeseci bio klijent istog notara, pa je okrivljeni jedini bio u posjedu originalnih obrazaca notarskih zapisa notarke R. K.. Svjedoci S. S.i V. su objasnili da nikakvih poslovnih aranžmana sa okrivljenim nijesu imali van ugovora o zakupu kuće na navedenoj lokaciji. Dovođenjem u </span><span class="span1">vezu ovih svjedočkih iskaza međusobno se izvlači sasvim određen i nesumnjiv zaključak da je okrivljeni napravio dva navodna notarska zapisa i da je na taj način ostvario elemente bića krivičnih djela koja su mu stavljena na teret sa kojih razloga je predložio da se okrivljeni oglasi krivim i da mu se izrekne krivična sankcija u zakonom propisanim okvirima za predmetna krivična djela.  </span>
</p>
<p>&nbsp;</p>
<p>
<span class="span1">Okrivljeni Š. B. je u navodima odbrane u prethodnom postupku pred ODT-om Podgorica naveo da nije sporno da je P.K. 20xx-te godine predao tu stambenu jedinicu koja se pominje u ul. K. N., i da je tom prilikom između njih sačinjen pisani ugovor o kupoprodaji, a da je cijena koju su dogovorili bila xx.xxx eura. Njihove obaveze su u cjelosti regulisali odredbama tog ugovora i ovjerili ga kod suda, i tada mu je dao xx.xxx eura, dok je ostatak novca dobio naknadno, i K. na volju ostavio da on sam odluči kada će i na koji način prevesti stan na svoje ime i uknjižiti se u Upravi za nekretnine. Vezano za predugovor od marta 20xx-te godine sa R. Z., on je sa svojim kumom R. V. imao zajednička ulaganja, zbog kojih je prema njemu imao dug u iznosu od xx.xxx eura. Naveo je da pomenuti dug on nije sporio, zbog čečga su on i R. ovjerili dokument o prizanju njegovog duga pred notarom u D.,lici, pri čemu je njegova obaveza bila da u slučaju nevraćanja duga, nekretninu, odnosno stan u ul. K. N prenese na njegovog kuma R.Z., na čemu je R. insistirao. Izjavio je da je netačno da je predugovorom koji se pominje dva puta prodavao isti stan, te da je sporni predugovor bio fiktivan, već je pomenuo da je R insistirao da se u tom ugovoru navede da se stan prenosi na R. Z.. Pretpostavlja da je razlog tome taj što je R. insistirao, da je činjenica da su jedan prema drugom imali određena potraživanja, a on im je objasnio da mora rasčistiti sa investitorom Lj.Z.. Dakle, taj predugovor napravljen je na insistiranje R. i R., a isti su tražili da taj predugovor ovjere kod notara, i u istom je stajalo da mu je R. navodno kao kupac dao xx.xxx eura za stan koji stoji u preugovoru, a da će njih dvojica te papire držati isključivo kod sebe, što su isti kasnije zloupotrijebili i protiv njega podnijeli prijavu. Istakao je da je sa K. i R. riješio sporove u sudskom postupku na način što je početkom januara 20xx-te godine postigao sudsko poravnanje, na osnovu kojeg je K. priznato 100 % prava svojine na spornoj nekretnini, a krajem marta 2015-te godine R. je povukao tužbu protiv njega, jer je postignut dogovor o vansudskom rješenju spornog odnosa. Napomenuo je da u odnosu na prijavu koju je podnijela notarka K. R. može da kaže da on poznaje Dž. Ž., da su se otprilike krajem 20xx-te godine ili početkom 20xx-te upoznali i počeli da se druže. Nakon što su se upoznali, on je Dž.a zamolio za novčanu pozajmicu, a radilo se o xx.000 eura, pa mu je D. iz dva navrata dao taj novac, odnosno jednom xx.000, a drugi put xx.000 eura. Nije se mogao potpuno tačno sjetiti kada mu je dao taj novac, ali misli da je to bilo 20xx-20xx godine i isplata je bila na ruke. Naglasio je da sa Dž. nije imao zajednička ulaganja u poslove, već su se družili i nekada mu je davao pozajmice, kao što je već objasnio. Napomenuo je da kada mu je Dž. pozajmio novac, on je istom objasnio da njegova porodica vodi spor sa Opštinom, i da očekuju isplatu od xx.000 eura, kao i novac za naknadu zemljišta iza stadiona Budućnosti, ali da ne zna o kojoj se sumi tačno radi, jer će to tačno odrediti Opština u postupku koji još traje. Naveo je da je poznavao i njegovu suprugu i bila mu je poznata činjenica da se bavi advokaturom, mada je tada radila u kancelariji advokata R.. Pominjući tu njegovu problematiku u postupku sa Opštinom, došli su do neke priče da on i njegova supruga preuzmu angažman u njegovom postupku i da mu pravno pomognu, od čega bi dobili određeni procenat od novca koji dobije od Opštine nakon čega bi se izmirio i njegov dug prema Dž.. Naglasio je da je kroz ulaganja u Sutomore prilikom izgradnje kuće njegove poznanice i koleginice P Rnjoj pozajmio xx.xxx eura i imao je po tom osnovu potraživanje od nje. Kada je komunicirao sa Dž. vezano za tu problematiku koju je rekao, pomenuo je i to svoje potraživanje prema P. i prihvatio je da on njemu ustupi potraživanje koje je imao prema P., kako bi mu izmirio xx.xxx eura. Napravili su cesiju on i Dž., zapravo ovlastili njegovu suprugu da obavi taj posao, i misli da su onda to obavili kod notara, kao i da je R. P. nakon prodaje kuće Dž. izmirila xx.xxx eura. Dodao je da je </span><span class="span1">on papire dao njemu i njegovoj ženi da ih zastupa i pred sudom u sporu sa Opštinom, tako da je tada počeo postepeno da im daje njegovu i očevu dokumentaciju. Nije sporno da je on početkom decembra 20xx-te godine išao kod notarke K. R. i da je tada napravljen notarski zapis ugovor o fiducijanom prenosu prava svojine, ali se taj pravni posao odnosio na nešto sasvim drugo, nevezano za Dž. i druge osobe koje se pominju. Naglasio je da je i taj notarski zapis poslije otprilike mjesec dana odnio Dž., a u sklopu odnošenja dokumentacije vezano za zastupanje od strane njegove supruge u sporovima koje je objasnio. Pojasnio je da je Dž. zapis odnio na uvid, te da ne zna zbog čega je njemu taj notarski zapis trebao, iako se nije odnosio na bilo šta oko njegovog duga prema Dž.. Trebalo mu je formalno kako je on objasnio, da bi imao svu dokumentaciju koja bi mu pomogla da se naplati od njega i da riješi njegov spor sa Opštinom, preko njegove supruge. Izjavio je da je notarski zapis ostao kod njega i da mu ga nije vraćao, nakon čega je notarka podnijela prijavu. Naglasio je da je njegovo mišljenje da su ti papiri koje je Dž. donio notarki K., a gdje se pominje da on ustupa neko potraživanje gdje se prenosi fiducijarno pravo svojine između njega, S. S.i S. Ž. pokušaj Dž. da mu smjesti. Napomenuo je da poznaje S.S. da je kod njega bio podstanar i da su imali zaključen ugovor o rentiranju njegove kuće. Nije znao odakle ti dokumenti Dž. koje je donio notarki, ali je rekao da on sa njihovim sastavljanjem nema nikakve veze, te da nije bilo nikakvog ustupanja potraživanja između njega i S. S. Dodao je da je prijava koja je podnijeta protiv njega za navodnu prijetnju od 01.06.2014. godine neosnovana, i da to što je citirao u prijavi da mu je rekao preko telefona, odnosno preko poruke, bio zapravo njegov odgovor na njegove ranije prijetnje da će mu pucati u glavu i da će se iživljavati nad njegovom ženom. U znak revolta mu je poslao tu poruku, kao odgovor na njegove prijetnje, i poručio mu da će doći kod njega da mu puca u glavu. Što se tiče P. K. prethodno je objasnio na koji način je riješen spor sa njim, odnosno zaključeno je poravnanje, te da je R. Z. dana 27.03.2015.godine povukao tužbu protiv njega. </span>
</p>
<p>
<span class="span1">Na glavnom pretresu okrivljeni je ponovio navode odbrane iz prethodnog postupka pred ODT-om Podgorica i dodao da priznaje da je on potpisao cesiju, ali ne i original, jer original ne postoji kod notarke K., već je on potpisao kopiju. Istakao je da ne zna kako je rađena ta cesija, obzirom da ugovor koji je ovjeren od strane notarke K. ne postoji, već se radi samo o običnim fotokopijama, i da to zna jer se sa sestrom lično interesovao kod notarke K.. Naveo je da je istu molio da ne pokreće ništa protiv njega, jer ne postoji nigdje da je on falsifikovao original pečat ili nešto tako, već je on naprosto potpisivao sve što mu je Dž. donosio, sa razloga što mu je vjerovao, a i iz razloga jer mu je bio dužan. I pored toga što je sve izmirio od svojih dugovanja, suočio se sa postupkom protiv njega. Odgovarajući na pitanja svog branioca okrivljeni  je naveo da je on vidio navedeni ugovor, da mu ga je Dž. pokazao, ali tek pošto je potpisao cesiju. </span>
</p>
<p>&nbsp;</p>
<p>
<span class="span1">Branilac okrivljenog po izboru P. S.advokat iz P. je u završnoj riječi naveo da se sud prilikom donošenja odluke treba osvrnuti na ličnost Š. B., odnosno na to da je njegov branjenik mlad čovjek, ranije neosuđivan, kao i da je u zadnjih 6-7 godina uspio da otuđi svu očevu imovinu, a iz kojih razloga vjerovatno ni on sam ne zna. Napomenuo je da su mu bez sumnje u tome pomogli i njegovi navodni prijatelji ili neke druge okolnosti koje su vezane za psihološko stanje samog okrivljenog, radi čega bi jedina efikasna kazna za njegovog branjenika bila uslovna osuda, kako isti ne bi išao nekom stranputicom, jer u ljudskim kriterijumima njegov branjenik vjerovatno i ne snosi neku krivicu, ali se živi u takvom svijetu da ako se čovjek ne snađe on je propao. </span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima odbrane, istakao da nije saglastan sa završnom riječju tužioca, jer mu neke njegove tvrdnje u smislu "nesumnjivo" i nijesu baš najjasnije. U svemu ostalom je prihvatio završnu riječ svog branioca. </span>
</p>
<p>
<span class="span1">Sud je u dokaznom postupku: saslušao svjedoke K. R., Dž. Ž., S. S.i S. V. pročitao izvod iz registra kaznenih evidencija na ime okrivljenog izdat od Ministarstva pravde Crne Gore zaveden pod brojem KE 280/2016 od 15.02.2016. godine, izvršio uvid u notarski zapis ugovora o fiducijarnom prenosu prava svojine xxxxxxxxxxxx sa datumom xx.xx.20xx. godine, izvršio uvid u notarski zapis ugovora o zajmu sa datumom xx.0x.20xx. godine, izvršio uvid u ugovor o ustupanju potraživanja od xx.0x.20xx.godine. </span>
</p>
<p>&nbsp;</p>
<p>
<span class="span1">Cijeneći cjelokupne rezultate dokazivanja, Ovaj sud zaključuje da su se u radnjama okrivljenog stekli svi subjektivni i objektivni elementi bića krivičnih djela koja mu se činjeničnim navodima ovlašćenog tužioca ODT-a Podgorica stavljaju na teret, sa kojih razloga je sud prevashodno utvrdio krivicu okrivljenog, a potom vrjednjujući prirodu, karakter, te međusobni odnos otežavajućih i olakšavajućih okolnosti koje stoje na strani okrivljenog, ocijenio da će se i mjerom upozorenja na način i u trajanju kao u dispozitivu ove presude, ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Saslušana u prethodnom postupku pred ODT-om Podgorica svjedok K. R.a je posvjedočila da je dana 05.05.2014. godine u njenu notarsku kancelariju došao izvjesni gospodin, koji se predstavio kao Dž. Ž. iz P., prezentirao joj ličnu kartu, pa je ona navela sve njegove identifikacione podatke. Istakla je da je ta osoba bila u društvu jedne ženske osobe koja se takođe predstavila, i čije podatke je ona provjerila na osnovu putne isprave, a ta osoba je navela da je supruga Dž. i da je advokat. Sa sobom je taj čovjek donio neke papire, na istim je pisalo ugovor o fiducijarnom prenosu prava svojine, sa brojem UZZ 575/2014  i datumom 04.02.2014. godine. Pojasnila je da je uvidom u te papire, odmah utvrdila da je u pitanju falsifikat, a na istima je pisalo da je ugovor navodno sačinjen kod notara R. K., između Š. B., S. S.i S. Ž. iz P. Među papirima je bio i navodni ugovor o zajmu između tih lica, takođe navodno sačinjen kod istog notara. Taj Dž.joj je objasnio da je ugovor dobio od Š. B. iz P., kojem je pozajmio 37.000 eura, a za koji iznos je kao vid obezbjeđenja vraćanja novca ustupio potraživanje koje navodno ima, prema S.S. iz P.. Kada je Dž. ustupljeno potraživanje potražio od S. S. kojem je pokazao taj ugovor, isti mu je rekao da se radi o falsifikatu, jer nikad nikakav ugovor nije sačinjavao sa Š., niti mu šta duguje, kao i da nikada nije bio kod notara K. R. i da ništa nije potpisivao. Naglasila je da je čim je pogledala na dostavljene papire od Dž., odmah vidjela da je u pitanju falsifikat, i to po više detalja: broj UZZ koji je stajao - 575, apsolutno ne odgovara, bio je lažan, tim prije što se taj broj naročito početkom februara u godini ne može postići, zatim cjelokupna forma i sadržina ugovora vidjela se odmah, bili su nestručno napisani, a kompletna forma tog navodnog ugovora nije odgovarala. Na navodnom ugovoru u donjem desnom uglu, pokušano je neuspješno imitiranje parafa notara, dok je okrugli pečat sa potpisom notara, tj. nje , takođe bio iskopiran. Ono što još ukazuje na očiglednost falsifikata jesu i činjenice da na zadnjoj strani mora da bude utisnut štambilj, dok su parafi na svakoj od stranica na donjem desnom uglu lažni. Objasnila je da kada sačinjavaju pismena, nikada im ne stoji puna linija, već su to isprekidane linije, a i svaka stranica u gornjem desnom uglu mora da nosi oznaku UZZ. Činjenica je da na okruglom iskopiranom pečatu postoji njen iskopirani svojeručni potpis, kao i sam pečat, i to govori u prilog činjenici da je posjedovan original nekog njenog ranije notarskog zapisa. Napomenula je da je izvršila uvid u svoju dokumentaciju klijenata, pa je utvrdila da je Š. Č. B. dana xx.12.20xx.godine kod nje sačinio notarski zapis ugovora o fiducijarnom prenosu prava svojine, u svojstvu fiducijarnog dužnika, a koji zapis mu je očito poslužio za sačinjavanje falsifikata koji je njoj dostavio Dž. Ž.. Navela je da sve izvornike ugovora čuvaju, tako da je to sve veoma lako provjeriti. Dana xx.0x.20xx. godine u njenu kancelariju je došao S.S. iz P., koji je posvjedočio o svemu onome što joj je predočio Dž. Ž.. Ona je u saznanju da je stan koji je služio kao obezbjeđenje fiducijarnog prenosa svojine  u </span><span class="span1">notarskom zapisu sačinjenom kod nje, Š. B. prodao trećem licu, sačinjavajući kod notara S. A. ugovor o prodaji predmetnog stana, koji je začuđujućom ažurnošću Uprave za nekretnine, za samo četiri dana od sačinjavanja tog notarskog zapisa bio uknjižen na novog vlasnika, iako je notarski zapis koji je sačinjen kod nje prethodno dostavljen Upravi za nekretnine. Istakla je da je tu čak i povrijeđen zakonski rok od 8 dana, od dobijanja rješenja o uknjižbi, do dobijanja lista nepokretnosti na svoje ime. Takođe, S. D. D. ju je obavijestio da notarski zapis o fiducijarnom prenosu prava svojine, sačinjen kod nje, gdje je fiducijarni povjerilac S., a fiducijarni dužnik Š., nije uknjižen i da da isti stan koji je služio kao obezbjeđenje za pozajmljeni novac S.D., Š. je prodao trećem licu (notarski zapis o prodaji nepokretnosti sačinjen kod notara S. A.), za samo 4 dana od sačinjavanja tog zapisa, kupac je uknjižen na stan, što ukazuje i na zaključak da je neko iz katastra, bez obzira na postojanje notarskog zapisa R. K., ishitreno uknjižio i pomogao da uknjiži Š. B.. </span>
</p>
<p>
<span class="span1">Na glavnom pretresu ovaj svjedok je ostala pri iskazu iz prethodnog postupka pred ODT-om Podgorica i odgovarajući na pitanja branioca okrivljenog i okrivljenog objasnila da je sve detalje i pitanja vezano za konkretni predmet detaljno navela u svojoj izjavi, i da je osim toga okrivljeni lično došao kod nje u kancelariju, sve joj ispričao i priznao. Navela je da je okrivljeni prilikom tog dolaska kod nje priznao činjenični opis krivičnog djela koje mu se stavlja na teret. </span>
</p>
<p>&nbsp;</p>
<p>
<span class="span1">Svjedok Dž. Ž. je kako u prethodnom postupku pred ODT-om Podgorica, tako i na glavnom pretresu naveo da je Š. B. upoznao preko njegovog kuma koji im je bio zajednički drug, V. R., prije nekoliko godina. Naveo je da sa Š. nije imao poslovne odnose u smislu nekih zajedničkih ulaganja, a što se tiče njegovih pozajmica Š., dva puta mu je za vrijeme njihovog poznanstva pozajmio novac. Prvi put je pozajmica bila u iznosu od xx.000 eura, i to je bilo 20xx-te ili 20xx-te godine, odnosno oko godinu dana prije te druge pozajmice. I ta prva pozajmica je bila pretočena u ugovor, dakle nije bila na ruke predaja novca bez papira, već postoji sve napismeno i ovjereno kod notara. Istakao je da mu je drugi put pozajmio novac xx.0x.20xx.godine u iznosu od xx.000 eura. On je Š. uredno predao taj novčani iznos, a Š. se obavezao ugovorom da će, ako novac ne vrati u ugovorenom roku, njemu obezbijediti dugovani novac. Međutim, kad je došao rok da po ugovoru njemu vrati novac, isti nije bio u prilici da ispuni svoju obavezu, pa su se sporazumjeli u pisanoj formi, da to njegovo potraživanje u iznosu od xx.000 eura obezbijedi ugovorom o prenosu potraživanja, odnosno njemu je Š. rekao da ima potraživanje prema S.S., za kojeg se naknadno prisjetio, da je bio njegov komšija na ranijoj adresi. Naglasio je da je dana 15.04.2014.godine, sa Š. zakjlučio ugovor o ustupanju potraživanja koje je on imao prema S. S., a ugovor su ovjerili kod Osnovnog suda u Podgorici pod brojem Ov. 1142/2014. Tim ugovorom Š. je njemu ustupio potraživanje koje ima prema S. S. i S. Ž., i tom prilikom mu predao nekoliko papira, govoreći mu da se radi o ugovoru o fiducijarnom prenosu prava svojine, na kojem je stajala oznaka OZZ  575/2014, a predao mu je i primjerak ugovora o zajmu na kojem je pisalo da je zaključen xx.02.20xx.godine između njega i S. S.. Prema tom ugovoru o zajmu koji mu je predao Š., stajalo je da je Š. S. pozajmio 85.000 eura i nakon što mu je dao sve te papire i pošto su zaključili ugovor o ustupanju potraživanja, na određeni način mu je bilo malo sumnjivo to što je pročitao u papirima koje mu je dao Š.. Zbog toga je prvo pošao da se informiše kod S. S. i pita ga za pomenuti dug koji je pisao, da bi se S. iznenadio na to pitanje pa je rekao da između njega i Š. ne postoji ta pozajmica, niti bilo kakav ugovor o zajmu ili o fiduciji. Takođe mu je S. kazao da je Š. kod njega samo podstanar pod kiriju, i da je to jedini ugovorni odnos između njih. Nakon što je to saznao od S. pošao je i kod notara R. K. i na tim papirima koje mu je dao Š. vidio je da ima kopija okruglog pečata i naziv notara, pa je po dolasku kod notarke K. R. istoj pokazao te papire koje je dobio od Š., nakon čega je notarka veoma iznenadila i prisjetila se B. Š., a  zatim i provjerila kroz njenu evidenciju. Napomenuo je da je notarka utvrdila da je nekoliko mjeseci pije njegovog dolaska u kancelariju kod nje, dolazio Š. i da mu je ovjeravala neki ugovor, te da je prema riječima </span><span class="span1">notarke, najvjerovatnije iskoristio njen okrugli pečat i potpis da napravi te navodne ugovore koje je njemu dao. Tada je bilo očigledno da je to falsifikovano nakon tih provjera kod pomenute notarke. Naglasio je da je tokom njihovog poznanstva Š. njemu pominjao da ima neke sporove sa Opštinom, tražio je određene konsultacije od njegove supruge koja se bavi advokaturom, te sa potpunom sigurnošću ustvrdio da niti njemu, niti njegovoj supruzi Š. niti je davao, niti su mu oni to tražili, svoju dokumentaciju. Objasnio je da je Š. nekoliko puta dobio besplatne pravne savjete od njegove supruge, ali da nikad ni on ni njegova supruga kod njih kući nijesu nosili ni jedan njegov dokument, niti ga zadržavali kod sebe, kao i da ne vidi razlog zbog čega bi to činili.  Istakao je da se to odnosi i na njegov notarski zapis koji je imao kod notarke K., kao i da je Š. stalno mahao nekim papirima o sporu sa Opštinom. Dodao je da je njegovo potraživanje prema Š. djelimično nadoknađeno, posredstvom advokatice P. J., kao i da je tu u pitanju bilo potraživanje koje je regulisano ugovorom i ovjereno kod notara. Na taj način njemu je nadoknađeno 25.000 eura, a ostatak njegovog potraživanja prema Š. u iznosu od 10.000 eura, on će ostvarivati tako što će Š. teretiti i tražiti povraćaj navedenog novca.</span>
</p>
<p>&nbsp;</p>
<p>
<span class="span1">Svjedok S. S. je saslušan kako u prethodnom postupku pred ODT-om Podgorica, tako i na glavnom pretresu naveo da je Š. B., koliko se sjeća upoznao februara ili marta 20xx-te godine kada se isti javio na oglas, jer je izdavao kuću u Zagoriču, u ul. Saše Božovića br.9/e. Tom prilikom Š. je počeo da živi kao podstanar u njegovoj kući , o čemu su imali regularni i pisani ugovor o zakupu, koji je bio zaključen na dvije godine. Pojasnio je da je isti stanovao sa svojom porodicom - suprugom, troje djece, i koliko se on sjeća ocem, sve do jula 20xx-te godine. Tokom trajanja tog ugovora isti nije redovno izmirivao obaveze za kiriju koju je ostao dužan u iznosu od ukupno 800 eura, zatim neizmirene obaveze prema distribuciji za struju od 350 eura, kao i telefon u iznosu od 150 eura, zbog čega je bio prinuđen da mu da otkaz o čemu su se dogovorili u pisanoj formi, kojom prilikom je Š. potpisao da će isplatiti sve obaveze prema njemu i iseliti se u dogovorenom roku. Ni taj dogovor Š.  nije ispoštovao , osim u dijelu poštovanja roka za iseljenje iz kuće. Naglasio je da je tokom maja 20xxte godine u njegov lokal u Ul. Kralja nikole došla muška osoba koja mu se predstavila kao Dž. Ž. i pitala ga da li poznaje Š. B. Tom prilikom ta osoba mu je pokazala neke papire na kojima je pisala fiducija, pitao ga da li ima dug prema Š. od 80.000 eura, na ime prodaje njegove kuće, koju je u vidu kapare Š. njemu isplatio, kao i to da i je potpisao fiduciju o prenosu prava svojine između Š., S. S.i S. Ž., koji je ugovor je navodno potpisan i ovjeren kod notara K. R., a na kom papiru je pisalo da se on obavezuje da Dž. Ž. isplati 30.000 eura. Pojasnio je da je tada Dž. objasnio da on ni jedan od tih ugovora nije pravio sa Š. niti je S. Ž.njegova supruga kako to piše u tim papirima, već je njeno ime S. V. Nakon toga su pošli kod pomenutog notara, jer je on bio iznenađen tim što mu je pokazao Dž., i kada su to predočili notaru, ista se iznenadila i zaprepastila dokumentom, tvrdila da nema nikakvog udjela u sačinjavanju tog ugovora, te da je isti falsifikovan. Predložila je da prijave Š., što je i ona najavila da će uraditi. Što se tiče toga odakle je Š. mogao imati na raspolaganju njegov jedinstveni matični broj, to je mogao učiniti na dva načina, i to najprije kada su zaključili ugovor o zakupu i gdje je nakon njegovog imena i prezimane kao zakupodavca naveden njegov matični broj. Drugi način je taj da kada su razgovarali o plaćanju zaostalih kirija, nekih 2-3 mjeseca prije nego što mu je dao otkaz, Š. ga je kontaktirao telefonom i tražio da mu pošalje svoj JMB i broj žiro računa gdje je trebao da uplati novac. Naveo je da osim tog zakupa iz 20xx-te godine od pravnih poslova ništa nije sklapao sa Š. B.. Takođe ni sa Dž. nikada nije imao bilo kakve poslovne odnose iz kojih bi proisticala međusobna potraživanja, kao i da on u konkretnom slučaju nigdje nije oštećen. Dodao je da on nikakvih potraživanja nema prema Š. B., a da ne zna da li Š. prema njemu ima nekih potraživanja. </span>
</p>
<p>
<span class="span1">Saslušana kako u prethodnom postupku pred ODT-om Podgorica, tako i na glavnom pretresu svjedok S. V. je posvjedočila da je Š. B. bio podstanar u kući koju je izdavao njen suprug, te da o detaljima trajanja tog zakupa više je saopštio njen suprug. Za vrijeme dok je Š. bio podstanar, </span><span class="span1">ona nije imala sa njim konkretnije kontakte, tako da je njen utisak da Š. nije znao kako se zove. O onome što je predmet svjedočenja saznala je od supruga koji je, kada je došao sa posla objasnio da ga je posjetio izvjesni Dž. Ž. i pokazao mu neke papire, po kojima su ona i njen suprug uzeli kaparu od Š. B., odnosno da su mu prodali kuću, kao i da je navodno potpisan fiducijarni ugovor između Š. B., S. S. i S. Ž.. Za tu S. Ž. na papirima koje joj je donio suprug od Dž. stajao je JMBG xxxxx, a kada je to vidjela iznenadila se. Izjavila je da lično nije bila uključena u ta dešavanja između njenog supruga, Dž. Ž. i Š., te da se ona ne zove S. Ž., već S. V., kao i da ima sasvim drugi JMBG koji se može vidjeti iz njene lične karte - xxxxxxxxxxxxx. Naglasila je da nikog u porodici nemaju sa imenom S.Ž. a nakon što su to saznali, njen suprug je Š. dao otkazni rok u kojem je trebalo da ispoštuje obaveze prema njima, te da su odlučili da sačekaju kraj školske godine, kada se isti iselio iz njihove kuće. Dodala je da je Š. očigledno zloupotrijebio podatke njenog supruga, a da su podaci koji su u tim ugovorima navedeni za nju, netačni, kao i da nikakve ugovore o bilo čemu nijesu zaključivali sa Š., osim ugovora o zakupu između njega i njenog supruga. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija na ime okrivljenog izdatog od Ministarstva pravde Crne Gore zaveden pod brojem KE 280/2016 od 15.02.2016. godine, proizilazi da okrivljeni Š. B. ranije nije osuđivan. </span>
</p>
<p>&nbsp;</p>
<p>
<span class="span1">Uvidom u notarski zapis ugovora o fiducijarnom prenosu prava svojine UZZ xxxxxxxx sa datumom xx.0x.20xx. godine, proizilazi da se u istom pojavljuje S. S.kao navodni fiducijarni dužnik, i koji se obavezuje da prenese pravo na Š. B. kao fiducijarnog povjerioca na nepokretnosti upisanoj u listu nepokretnosti - izvod xxxx KO P. III - PJ P., označenoj kao katastarska parcela br. xxx/x, dvorište 500 m2, livada xxx, porodična zgrada xxx.</span>
</p>
<p>&nbsp;</p>
<p>
<span class="span1">Uvidom u notarski zapis ugovora o zajmu sa datumom 04.02.2014. godine, proizilazi da je isti sačinjen između B. Č. Š. kao zajmodavca, S.M. S.kao zajmoprimca, i u kojem se zajmodavac obavezuje da zajmoprimcu preda u zajam iznos od xx.000 eura, a zajmoprimac se obavezuje da zajmodavcu vrati istu količinu novca odjednom, najkasnije do xx.0x.20xx. godine. </span>
</p>
<p>&nbsp;</p>
<p>
<span class="span1">Uvidom u ugovor o ustupanju potraživanja od 15.04.2014.godine, proizilazi da je isti zaključen između Š. B.kao cedenta sa jedne strane i Dž. Ž. kao cesionara sa druge strane, i u kojem cedent ustupa cesionaru svoje potraživanje koje ima na osnovu ugovora o zajmu Ov.br.xxxx/20xx od xxx02.20xx.godine, prema S. S.i S. Ž., kao dužniku (cesusu), u iznosu od xx.000 eura, i ovlašćuje cesionara da ustupljeno potraživanje naplati umjesto njega do iznosa dugovanog. </span>
</p>
<p>&nbsp;</p>
<p>
<span class="span1">Okrivljeni </span><span class="span1">Š. se tokom postupka  branio </span><span class="span1">da je njegovo mišljenje da su ti papiri koje je Dž. donio notarki K., a gdje se pominje da on ustupa neko potraživanje gdje se prenosi fiducijarno pravo svojine između njega, S. S.i S Ž, pokušaj Dž da mu smjesti.Takođe se branio da poznaje S. S., da je kod njega bio podstanar i da su imali zaključen ugovor o rentiranju njegove kuće, i nije znao odakle ti dokumenti Dž. koje je donio notarki, ali je rekao da on sa njihovim sastavljanjem nema nikakve veze, te da nije bilo nikakvog ustupanja potraživanja između njega i S. S..Ovakvi navodi odbrane okrivljenog Š. B. su neosnovani, i bez utemeljenja u provedenim dokazima, i isti dosledno ocjeni suda, nastaju kao rezultat bezuspješnog pokušaja da se izbjegne krivica, i da teret odgovornosti za učinjeno prevali na nekog drugog, radi čega ih sud ne prihvata, i cijeni ih naknadno pripremljenim i očito konstruisanim u svrhu ublažavanja sopstvenog procesnog položaja.</span>
</p>
<p>&nbsp;</p>
<p>
<span class="span1">Krivica okrivljenog prema ocjeni suda počiva na cjelokupnim rezultatima dokazivanja, a prvenstveno iskazu svjedoka R. K., koji sud cijeni istinitim, a koja je tokom postupka dosljedno svjedočila da je 05.05.2014. godine u njenu notarsku kancelariju došao izvjesni gospodin, koji se predstavio kao Dž. Ž. iz P., i sa sobom je donio neke papire, na kojima  je pisalo ugovor o fiducijarnom prenosu prava svojine, sa brojem UZZ xxx/xxxx  i datumom xx.xx.xxxx. godine, te da je uvidom u te papire, odmah utvrdila da je u pitanju falsifikat, a na istima je pisalo da je ugovor navodno sačinjen kod notara R.K., između Š. B., S.S. i S. Ž.iz P. kao i da je među tim papirima,  bio i navodni ugovor o zajmu između tih lica, takođe navodno sačinjen kod istog notara. Nasuprot navodima odbrane okrivljenog, svjedok R. K. je na glavnom pretresu bila još decidnija, kada je na pitanja odbrane navela da je upravo okrivljeni lično došao kod nje u kancelariju, sve joj ispričao i priznao, odnosno priznao je činjenični opis krivičnog djela koje mu se stavlja na teret.Stoji činjenica da se takva vrsta priznanja ne može koristiti kao dokaz, budući da  isto nije dato pred sudom, i u postupku sa svim procesnim garancijama za okrivljenog, međutim, navedeno nesumnjivo pokazuje neosnovanost odbrane okrivljenog, i tendenciozno usmjeravanje navoda svoje odbrane u pravcu koji je, u datoj fazi postupka, okrivljeni Š. B. smatrao najpovoljnijim.Sa druge strane, svjedok Dž. Ž. je u svim stadijumima postupka objasnio svoje poznanstvo i poslovnu saradnju sa okrivljenim, kategorično negirajući da mu je okrivljeni ustupao svoju dokumentaciju, posebno dokumentaciju koja sadrži notarske zapise, radi čega se navodi odbrane okrivljenog dodatno pokazuju neosnovanim.Osim toga, svjedok  Dž. Ž., po uvjerenju suda, nije imao nikakav  pravni interes da vrši uvid u notarsku dokumentaciju okrivljenog, pa ako se uz navedeno, ima u vidu i činjenica da je okrivljeni  prethodno, a neposredno prije odnosnog životnog događaja, bio klijent notarke R. K., tada se kao logičan nameće zaključak, da je on bio u posjedu originalnih obrazaca notarskih zapisa notarke R. K., čijom upotrebom i falsifikovanjem je ostvario obilježja bića krivičnih djela koja mu se stavljaju na teret, pa sud iskaz svjedoka Dž. Ž. cijeni istinitim, i međusobno saglasnim sa iskazom svjedoka R. K.</span>
</p>
<p>&nbsp;</p>
<p>
<span class="span1">Svjedočki iskaz S. S. doprinosi stvaranju još skladnije i vjerodostojnije dokazne cjeline, budući da je ovaj svjedok posvjedočio da sa okrivljenim Š., izuzev ugovora o zakupu kuće, nikakvih drugih pravnih poslova nije imao, te da je jednog dana kod njega došla osoba koja  mu se predstavila kao Dž. Ž. i pitala ga da li poznaje Š. B.. Tom prilikom ta osoba mu je pokazala neke papire na kojima je pisala fiducija, i pitala ga da li ima dug prema Š. od xx.xxx eura, na ime prodaje njegove kuće, koju je u vidu kapare Š. njemu isplatio, kao i to da i je potpisao fiduciju o prenosu prava svojine između Š., S. S. i S. Ž. koji je ugovor je navodno potpisan i ovjeren kod notara K. R., a na kom papiru je pisalo da se on obavezuje da Dž. Ž. isplati xx.xxx eura.Takođe, ovaj svjedok je objasnio da on ni jedan od tih ugovora nije pravio sa Š., niti je S. Ž. njegova supruga kako to piše u tim papirima, već je njeno ime S. V., što je uostalom i svjedok S. V. potvrdila, koja zasigurno bolje od okrivljenog zna kako se zove, dajući pritom u iskazu kod tužioca svoj pravi matični broj, a ne onaj koji je bio naveden u ugovorima, falsifikovanim od strane okrivljenog Š. B., što dodatno ide u prilog rezonovanju suda, da je okrivljeni Š. u citirane ugovore, unio podatke koji ne odgovaraju činjeničnom stanju, sa kojih razloga je za sud, relevantan i vjerodostojan i iskaz svjedoka S. V.Osim toga, svjedok S. S., je nakon što mu je predočeno da navodno postoje ugovori koje je sačinio navodno sa okrivljenim Š., otišao zajedno sa Dž. Ž., kod pomenutog notara, i kada su to predočili notaru, ista se iznenadila i zaprepastila dokumentom, tvrdila da nema nikakvog udjela u sačinjavanju tog ugovora, te da je isti falsifikovan.</span>
</p>
<p>&nbsp;</p>
<p>
<span class="span1">Dakle, za sud nema nikakve sumnje da je upravo okrivljeni Š. B., </span><span class="span1"> neutvrđenog dana u vremenu između početka decembra 2013.godine i prve polovine aprila 2014.godine u Podogrici, svjestan napravio lažne javne isprave u namjeri da se takve isprave upotrijebe kao </span><span class="span1">prave, na način što je sačinio navodni notarski zapis ugovora o fiducijarnom prenosu prava svojine, predstavljajući da je sačinjen kod notara K. R.iz P. pod nepostojećim brojem UZZxxx/20xx od 0x.0x.20xx. godine, kojim se S. S.kao navodni fiducijarni dužnik obavezuje da prenese pravo na Š. B. kao navodnog fiducijarnog povjerioca, na nepokretnosti upisanoj u listu nepokretnosti - izvod xxxx KO Podgorica III - PJ Podgorica, označenoj kao katastarska parcela br. xxx/x dvorište 500 m2, livada 532, porodična stambena zgrada xxx, ukupno xxxx i navodni notarski zapis ugovora o zajmu, takođe predstavljajući da je sačinjen kod notara K. R. iz Podgorice, a kojim je S. S. navodno pozajmio xx.000 eura sa obavezom vraćanja do 04.04.2014.godine, iako S. nikada nije pozajmio navedeni novac, da bi potom predmetne lažne notarske zapise upotrijebio kao prave predajući ih dana xx.0x.20xx.godine Dž. Ž. prilikom zaključenja ugovora o ustupanju potraživanja na ime prethodne pozajmice od xx.000 eura.</span><span class="span1"> </span>
</p>
<p>&nbsp;</p>
<p>
<span class="span1">Sud posebno cijeni navode branioca okrivljenog apostrofirane u završnoj riječi  da se sud prilikom donošenja odluke treba osvrnuti na ličnost Š. B., odnosno na to da je njegov branjenik mlad čovjek, kao i da je u zadnjih 6-7 godina uspio da otuđi svu očevu imovinu, a iz kojih razloga vjerovatno ni on sam ne zna.Ovakvi navodi branioca okrivljenog prema ocjeni suda, predstavljaju doživljaj i opis samog branioca u odnosu na svog branjenika – okrivljenog Š. B., i isti nemaju nikakvog oslonca najprije u utvrđivanju subjektivnog identiteta okrivljenog, odnosno njegovih ličnih podataka, (okrivljeni je u vrijeme izvršenja krivičnog djela imao navršenih xx godina života), pa ostaje upitno po kojim kriterijumima se radi o “mladom” čovjeku, ako se zna da se mladost, s aspekta opšteprihvaćene sudske prakse, može tretirati olakšavajućom okolnošću, ako se radi o licu koje ima  između 15 i 30 godina života, a što je sve normirano i posebnim zakonom (Zakonom o mladima).U odnosu na navode branioca da je okrivljeni u  zadnjih 6-7 godina uspio da otuđi svu očevu imovinu, a iz kojih razloga vjerovatno ni on sam ne zna, sud ukazuje da se navedeno nikako ne može cijeniti olakšavajućom okolnošću u sklopu ocjene ličnosti, prevashodno što to predstavlja privatnost svakog pojedinca, i isto se eventualno može ticati odnosa između bioloških predaka i potomaka, a nikako odnosa utvrđivanja svih olakšavajućih ili otežavajućih okolnosti iz čl.42 Krivičnog zakonika Crne Gore.Nadalje, u odnosu na navode branioca da  u ljudskim kriterijumima njegov branjenik vjerovatno i ne snosi neku krivicu, sud ukazuje da njegova uloga nije ispitivanje moralnog, ljudskog ili bilo kog drugog kredibiliteta, bilo koje stranke ili učesnika u postupku pred sudom, već se njegova uloga sastoji u ispitivanju odlučnih činjenica, i odmjeravanju kazne odnosno krivične sankcije, ako utvrđivanje odlučnih činjenica pruži nedvosmislenu dokazanost po pitanju krivice određenog lica, što je u konkretnom slučaj.Osim toga navodi branioca da se živi u takvom svijetu da, ako se čovjek ne snađe on je propao, imaju utemeljenja u heterogenosti najraznovrsnijih životnih situacija, i snalažljivost može predstavljati pozitivnu ljudsku osobinu, ali sve do trenutka, dok se “snalažljivošću” ne uđe u kriminalnu zonu izvršenja krivičnog djela, kada je međutim, takve vrste “snalažljivosti” neophodno spriječiti i adekvatno sankcionisati. </span>
</p>
<p>&nbsp;</p>
<p>
<span class="span1">Rezimirajući sve činjenične i pravne aspekte predmetne krivično-pravne stvari, sud je neosporno zaključio da je okrivljeni u mjestu, vremenu i na način predstavljen u dispozitivu presude, preduzeo inkriminisane radnje kojim je ostvario kako subjektivna, tako i objektivna obilježja bića dva krivična djela falsifikovanje isprave iz čl. 412 st. 2 u vezi st.1 Krivičnog zakonika Crne Gore, pa je okrivljeni u odnosu na krivična djela koja mu se stavljaju na teret, na subjektivnom planu postupao sa direktnim umišljajem, kao oblikom krivice budući da je bio svjestan svog djela i htio njegovo izvršenje. Kvalifikatorna okolnost u odnosu na predmetno krivično djelo očitava se u činjenici što je okrivljeni</span><span class="span1"> napravio lažne javne isprave u namjeri da se takve isprave upotrijebe kao prave, odnosno sačinio navodni notarski zapis ugovora o fiducijarnom prenosu prava svojine, predstavljajući da je sačinjen kod notara K. R. iz P. pod nepostojećim brojem xxxxxxxxxxx od xx.0x.20xx. godine, i napravio notarski zapis ugovora o </span><span class="span1">zajmu, takođe predstavljajući da je sačinjen kod notara K. R. iz P., a kojim je S. S. navodno pozajmio xx.000 eura sa obavezom vraćanja do 04.04.20xx.godine.</span>
</p>
<p>&nbsp;</p>
<p>
<span class="span1">Sud je prilikom odmjeravanja vrste i visine krivične sankcije uzeo u obzir sve okolnosti iz čl.42 Krivičnog zakonika Crne Gore koje su od uticaja da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je u odsustvu otežavajućih okolnosti, na strani okrivljenog kao olakšavajuće cijenio njegove porodične prilike, odnosno okolnost da je otac troje djece, imovinske prilike, odnosno okolnost da je isti lošeg imovnog stanja, a posebno njegovu  raniju neosudjivanost utvrdjenu uvidom u izvod iz registra kaznenih evidencija, koja ukazuje da se radi o licu koje nije sklono vršenju krivičnih djela, radi čega je sud imajući u vidu uz navedeno i stepen krivice okrivljenom, prevashodno primjenom člana 48 st.1 Krivičnog zakonika Crne Gore, okrivljneom za</span><span class="span1"> krivično djelo falsifikovanje isprave iz čl. 412 st. 2 u vezi st.1 Krivičnog zakonika Crne Gore u odnosu na notarski zapis ugovora pod brojem UZZ575/2014 utvrdio kaznu zatvora u trajanju od 3 (tri) mjeseca,  za krivično djelo falsifikovanje isprave iz čl. 412 st. 2 u vezi st.1 Krivičnog zakonika Crne Gore u odnosu na notarski zapis ugovora o zajmu, utvrdio kaznu zatvora takođe u trajanju od 3 (tri) mjeseca, a potom je sud prmjenom čl.48 st.2 tač.2 Krivičnog zakonika Crne Gore okrivljenom utvrdio jedinstvenu kaznu zatvora u trajanju od 5 (pet) mjeseci, nakon čega je, imajući u vidu međusobni odnos olakšavajućih i otežavajućih okolnosti koje stoje na strani okrivljenog, sud stanovišta da nije neophodno da radi krivično – pravne zaštite naprijed utvrđenu kaznu zatvora okrivljeni i efektivno izdržava, istu uslovio rokom probacije u trajanju od 1 (jedne godine), čime će se pored propisivanja i izricanja uslovne osude iz čl.52 Krivičnog zakonika Crne Gore, ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako nije bilo stvarnih troškova krivičnog postupka, to je Sud, na osnovu čl. 226,227 i 229 Zakonika o krivičnom postupku, obavezao okrivljenog da na račun budžetskih sredstava Crne Gore, a na ime sudskog paušala, uplati iznos od 50,00 €, koji paušal je odmjeren shodno složenosti predmeta, dužini trajanja postupka i imovnom stanju okrivljenog. </span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 Zakonika o krivičnom postupku, odlučeno je kao u izreci.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 30.12.2016.godine</span>
</p>
<p>&nbsp;</p>
<p>
<span class="span1"> ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">            S U D I J A,</span>
</p>
<p>
<span class="span1">Marina Sekulić</span><span class="span1"></span><span class="span1"></span><span class="span1"></span><span class="span1">                              Larisa Mijušković-Stamatović </span>
</p>
<p>&nbsp;</p>
<li>
<span class="span2">DN-a</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenom</span>
</li>
<li>
<span class="span2">- Braniocu okrivljenog</span>
</li>
<li>
<span class="span2">- a/a </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">    S u d i j a, </span>
</li>
<li>
<span class="span2"></span><span class="span2"></span><span class="span2"></span><span class="span2"></span><span class="span2">___________________</span>
</li>
<li>
<span class="span2">Postupljeno dana______________</span>
</li>
<p>&nbsp;</p>
</div>
</div>


</body>
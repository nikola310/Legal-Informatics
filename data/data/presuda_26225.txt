<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>				</span><span class="s1">																		K.br.29/13</span>
</p>
<p class="p1"></p>
<p class="p1"></p>
<p class="p2">
<span class="s1">U IME  CRNE GORE</span>
</p>
<p class="p2"></p>
<p class="p1"></p>
<p class="p1"></p>
<p class="p3">
<span>		Osnovni sud u Pljevljima, kao prvostepeni krivični sud, po sudiji Ljiljani Popović,     uz sudjelovanje zapisničara Zore Leković, u krivičnom predmetu protiv optuženog V. J. iz Priboja koga brani M.J.advokat iz P., zbog krivičnog  djela  kradje  iz čl.239 st.1 Krivičnog Zakonika a po optužnom predlogu ODT Pljevlja Kt.br.189/12 od 06.09.2012.godine, na glavnom pretresu održanom dana 15.05.2013. godine u prisustvu zamjenika ODT Pljevlja Golubović Sanje,zakonskog zastupnika oštećenog T. D., optuženog V.J. i njegovog branioca advoka M.J., donio je  i javno objavio </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span class="s1">	 	 Optuženi V.J., JMBG ..., </span><span> od oca Jefta i majke D. rodjene Š., rodjen  u selu G. opština P. dana 02.05.1954.godine, sa prebivalištem  u P., Ul.N., Republika Srbija, državljanin Crne Gore i Republike Srbije,  oženjen, otac dvoje punoljetno djece, penzioner, pismen, završio srednju školu, govori  srpski i crnogorski jezik, srednjeg imovnog stanja,  neosudjivan. 	 </span><span class="s1"> </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">K R I V   J E</span>
</p>
<p class="p2"></p>
<p class="p3"></p>
<p class="p3">
<span class="s1">		 Što je:</span>
</p>
<p class="p3"></p>
<p class="p3">
<span class="s1">		 </span><span> Dana 25.07.2012.godine  u selu G. opština P.,  u neposrednoj blizini betonskog mosta na G.rijeci oduzeo metalnu konstrukciju koju su mještani MZ G. dobili  za izgradnju mosta, u namjeri da sebi  pribavi protivpravnu imovinsku korist, na način što je istu isjekao na dijelove  a zatim utovario na TMV  vlasništvo C. za r.  iz N.  i prodao  otkupnom  centru  sekundarnih sirovina u selu L., opština P.  za iznos od  638,40 € i time sebi pribavio protivpravnu imovinsku korist  u ukupnom iznosu od 638,40 € za koji  iznos su oštećeni mještani  MZ G.,  </span>
</p>
<p class="p3">
<span>		   </span>
</p>
<p class="p3">
<span class="s1">		 čime je  izvršio  krivično djelo  kradje iz čl.239  st.1  Krivičnog Zakonika,</span>
</p>
<p class="p3"></p>
<p class="p3">
<span class="s1">		  pa mu sud na osnovu već citiranog zakonskog propisa te primjenom čl.4,5,13,  15,33,36, 42,52,53 i 54  Krivičnog zakonika te čl.226, 229,239  i  374  ZKP-a   i z r i č e </span>
</p>
<p class="p3">
<span class="s1"> </span>
</p>
<p class="p3"></p>
<p class="p3"></p>
<p class="p3">
<span class="s1">					 USLOVNU OSUDU </span>
</p>
<p class="p3"></p>
<p class="p3"></p>
<p class="p3">
<span class="s1">		  </span><span>Sa kojom se  optuženom</span><span class="s1">   V.J. </span><span>utvrdjuje kazna zatvora  u trajanju od 30 (trideset) dana  i istovremeno odredjuje  da se ista neće izvršiti  ako optuženi u roku od jedne godine dana ne izvrši novo krivično djelo. </span>
</p>
<p class="p3"></p>
<p class="p3">
<span class="s1">		</span><span>Optuženi je dužan platiti  Budžetu Crne Gore  na ime paušala iznos od  27,50  €,</span>
</p>
<p class="p3"></p>
<p class="p3">
<span>		 a ovo u roku od 15. dana po pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p1">
<span class="s1">                          </span><span>Obavezuje se optuženi da</span><span class="s1"> </span><span>oštećenoj  MZ G.  na ime imovinsko pravnog zahtjeva  plati iznos od 638,40 €,</span>
</p>
<p class="p3"></p>
<p class="p3">
<span class="s1"> 									</span>
</p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">            	</span><span>Osnovno državno tužilaštvo u Pljevljima optužnim predlogom Kt.br.189/12 od  06.09.2012.godine  optužilo je V.J. iz P. da  je izvršio krivično djelo  kradje  iz čl.239 st.1  Krivičnog zakonika a na način,mjesto i vrijeme bliže opisano izrekom ove presude. U završnoj riječi  ODT Pljevlja  je ostao pri optužnom predlogu  i predložio da sud optuženog  oglasi krivim i osudi po zakonu. </span>
</p>
<p class="p3"></p>
<p class="p3">
<span>		 Zakonski zastupnik oštećene MZ G. u završnoj riječi  je istakao  da se ne pridružuje krivičnom gonjenju  niti postavlja imovinsko pravni zahtjev prema optuženom.</span>
</p>
<p class="p3"></p>
<p class="p3">
<span>		Optuženi V.J. u odbrani datoj tužilaštvu  navodi  da živi u P. a da u selu G.  ima porodičnu kuću vlasništvo svog pok.oca V.J.te da je negdje  izmedju 20 i 23.07.2012. godine otišao u selo Lj. kod D. D.  koji radi na otkupnoj  stanici sekundarnih sirovina i sa njim se dogovorio  da u selo G.  pošalje  jedno teretno motorno vozilo  na koje bi se utovarila  metalna konstrukcija  koja se nalazila  u  blizini betonskog mosta na G. r. jer je imao namjeru  da proda  ovu  metalnu konstrukciju. D. je dana 25.07.2012.godine obezbijedio TMV nikšićkih reg.oznaka  pa je otišao u Lj.  i u pratnji ovog TMV došao u G. gdje je vozaču TMV pokazao mjesto  gdje se nalazila  metalna konstrukcija i svu metalnu konstrukciju koja je bila iz jednog dijela a nalazila se u blizini  betonskog mosta na G.r. radnici koji su došli sa vozačem  TMV isjekli su na četiri dijela i utovarili na TMV i odvezli u naselje R.gdje je ova metlana konstrukcija  izmjerena na terminalskoj vagi.Ukupna količina izmjerene metalne konstrukcije iznosila je  negdje oko 3360  kg. pa je nakon tog mjerenja otišao u Lj.  kod D.D. kome je prodao djelove te metalne konstrukcije  za iznos od 638,40 € od kojih je D. odbio 56 € za uslugu rezanja. Ovo je uradio  iz razloga što je  bio jako revoltiran jer je maja ili juna ove godine  neko ukrao  trafostanicu kao i sve instalacije koje su u sastavu krečane u G.  a vlasništvo su njega i njegove braće  a i ranije se dešavalo više puta  da se krade alat  kao i druge  stvari iz krečane. Kad je vidio da na metalnoj konstrukciji koja se nalazila u blizini betonskog mosta na G.r. fale dijelovi  odnosno  da se i sa nje kradu dijelovi  odlučio je da ovu metalnu konstrukciju proda  što je i uradio. Njegov poč.otac J.  i poč.rodjak V. su  ovu metalnu konstrukciju dobili od C. odnosno isposlovali od C.  da se dobije ova metlana konstrukcija  jer su imali namjeru da od iste o svom trošku i za svoje potrebe kao i za potrebe ostalih mještana sela G.  naprave most  na G. r.. Ovu metalnu konstrukciju  uzeo je  sa namjerom da je proda i prodao je  smatrajući  tu metalnu konstrukciju vlasništvom svoga oca i rodjaka V.  zašta nema nikakve papire  jedino  svjedoka V.B.. Njegov otac i rodjak V. nijesu kupili ovu konstrukciju već im je dala C.  ali od nje nikad nije napravljen most jer je u medjuvremenu napravljen betonski most a metalna konstrukcija stajala u blizini betonskog mosta  sve do 25.07.2012.godine kada je on odnio i prodao. Optuženi je kazao da nikad nije osudjivan, da nikad ništa nije ukrao niti  nezakonito uradio  te da je metalnu konstrukciju  smatrao vlasništvom  svoga oca  i rodjaka V.  pa je zbog toga prodao.Na glavnom pretresu  ne priznajući izvršenje krivičnog djela ni krivicu i ostajući pri odbrani  datoj tužilaštvu  kazao je da MZ G. nema ništa sa tom konstrukcijom niti je to njeno vlansištvo već vlasništvo njegovog oca i rodjaka  V.  te da je njegov otac umro 2001.godine  a rodjak V. prije 4 do 5 godina. Dodao je da je iza smrti njegovog oca proveden ostavinski postupak ali da metalna konstrukcija nije bila predmet  zaostavštine  a tu metalnu konstrukciju je po njegovom saznanju  C. 1990.godine  dala njegovom ocu i Vojimiru radi izgradnje mosta  i od kad je dotjerana konstrukcija je stajala  u koritu rijeke a odatle  do kuće njegovog oca ima od prilike 500 do 600 m. Konstrukcija je data radi izgradnje  mosta za zaseok G. u kome žive 7 domaćinstava  porodice V.a njegov otac i rodjak V. nikad nisu ni pokušali da naprave most i upotrebe ovu konstrukciju.N. iz MZ  G.  se nije protivio izgradnji tog mosta za koga je data  ta metalna konstrukcija  a most nije napravljen  jer ni  Mjesna zajednica  ni njegov otac ni V. nisu imali novca za izgradnju mosta u to vrijeme. </span>
</p>
<p class="p3"></p>
<p class="p3">
<span>		 Branilac optuženog u završnoj riječi je istakao da je zakonski zastupnik oštećene bio prinudjen da optuženog prijavi policiji zbog ove metalne konstrukcije a pod pritiskom V. R. rodjaka optuženog koji očigledno ima neke svoje razloge a iz izvedenih dokaza osim izjave V.R. zaključuje  se nesumnjivo da  metalna konstrukcija koja je bila navodno predmet otudjenja nema svog vlasnika i da je u pitanju očigledno napuštena stvar od njegovog vlasnika a mogući vlasnik je bila kako to upućuju pojedini dokazi bivša fabrika C., pravno lice koje više ne postoji a shodno propisima Zakona o osnovnim svojinsko pravnim odnosima radi se o napuštenoj stvari odnosno stvari bez vlasnika i okrivljenom se ne može staviti  u biće krivičnog djela otudjenje tudje pokretne stvari  u konkretnom slučaju upravo iz razloga što to nije tudja stvar, stvar koja ima odredjenog titulara jer je ovaj elemenat bića krivičnog djela jedan od osnovnih koji mora biti ispunjen da bi postojalo krivično djelo kradje. Od strane tužilaštva se pokušava svojinsko pravno na metalnoj konstrukciji pripisati MZ G. a iz izjava gotovo svih saslušanih svjedoka od kojih  su većina aktuelni članovi savjeta MZ G. je iznijeta tvrdnja da ništa neznaju o vlansištvu MZ na ovoj metlanoj konstrukciji  pa čak i najbitniji svjedok predložen odstrane tužilaštva B.Lj. je decidno istakao da metalna konstrukcija nije svojina MZ i iz svih ovih dokaza jasno je da se vlasništvo  na metalnoj konstrukciji nemože pripisati  MZ kao titularu kao i da iz svih ovih razloga smatra da treba donijeti oslobadjajuću odluku odnosno optuženog osloboditi od odgovornosti da je izvršio krivično djelo koje mu se stavlja na teret i nadoknaditi mu troškove krivičnog postupka. </span>
</p>
<p class="p3"></p>
<p class="p3"></p>
<p class="p3">
<span>	 	Optuženi V.J. u završnoj riječi u cjelosti je prihvatio odbranu svog branioca dodajući da nikada nije bio lopov, da metalna konstrukcija nije bila kompletna a njemu se stavlja na teret kompletna iako je i ranije neko sa iste otudjivao dijelove.</span>
</p>
<p class="p3"></p>
<p class="p3"></p>
<p class="p3">
<span>		 U  dokaznom postupku  sud je saslušao zakonskog zastupnika oštećene T. D.,saslušao svjedoke B.Lj.,L. M.,D.D., V. V., L.M. i V. B.,T.M.,L.Ž.,G.Sl.,K.B., M.M. i Jašović D.,pročitao iskaz svjedoka V. R., izvršio uvid u otkupni list DOO "C. z. r."  N. broj 0000660 od 25.07.2012. godine, izvršio uvid u otpremnicu broj  891/2012 od 25.07.2012.godine,izvršio uvid u fotoelaborat UP PJ P. broj 320/12 od 25.07.2012. godine, pročitao potvrdu o privremeno oduzetim predmetima UP PJ P.a broj  03-240/12-sl od 25.07.2012.godine i pročitao  izvod iz KE za optuženog. </span>
</p>
<p class="p3"></p>
<p class="p3">
<span>                         Nakon provedenog dokaznog postupka i ocjene izvedenih dokaza i to kako  svakog pojedinačno  tako  i u medjusobnoj povezanosti a pri tom cijeneći  odbranu optuženog ovaj sud   je  utvrdio  da je optuženi izvršio  krivično djelo kradje  iz čl.239 st.1 Krivičnog zakonika  kako mu je to  javnom optužbom stavljeno na teret  pa ga je oglasio krivim i osudio po zakonu.</span>
</p>
<p class="p3"></p>
<p class="p3"></p>
<p class="p3">
<span>		Naime,optuženi V.J. ne priznaje izvršenje krivičnog djela ni krivicu navodeći da je tačno da je dana 25.07.2012.godine metalnu konstrukciju koja se nalazila u blizini  betonskog mosta  na G. r. prodao  DOO "C.z. r."  iz N.za iznos od 638,40 € od kog  iznosa  je to preduzeće  odbilo iznos od 56,00 € za uslugu rezanje. Metalna konstrukcija  koju je  prodao  je vlasništvo  njegovog  sada poč.oca J.  i poč.rodjaka V.V.. Nema  nikakve papire  da su vlasnici konstrukcije njegov otac  i  rodjak V.. </span>
</p>
<p class="p3"></p>
<p class="p3"></p>
<p class="p3">
<span>		Radi utvrdjivanja  osnovanosti javne optužbe kao i radi provjere  navoda odbrane  sud je izveo naprijed navedene dokaze.</span><span class="s1">Svjedok D.D. </span><span> je kazao  da je zaposlen  u DOO "C.z. r." N., da obavlja poslove šefa  otkupnog centra  sekundarnih sirovina u selu Lj., da je negdje  oko 20.07.2012.godine  kod njega došao V.J. i rekao  da ima da proda  metalnu konstrukciju za most, da je ta metalna konstrukcija vlasništvo  njegovog  djeda i oca i da on snosi odgovornost za prodaju  te metalne konstrukcije. Dana 25.07.2012.godine kad su došli kamioni iz N.i radnici rezači  obavijestio je o tome   optuženog  koji je došao u Lj. pa je u pratnji optuženog u MZ G. poslao kamion i rezače i kad je metalna konstrukcija  izrezana  i utovarena  na  kamion vlasništvo DOO "C. z. r."odvezena je na R. gdje je izvagana na terminalskoj vagi pa je V.J. za tu metalnu konstrukciju platio iznos od 638,40 €. Zakonski zastupnik oštećene MZ G. </span><span class="s1">T.D.</span><span> kazao  da je  predsjednik MZ G.  te  da ga je dana 25.07.2012. godine  pozvala  telefonom V.T.  koja radi kao konobarica u kafani na S.G.i obavijestila  ga da su neki ljudi odnijeli metalnu konstrukciju  koja se nalazila u  blizini betonskog mosta  na G. r. te da su  je utovarili na kamion i odvezli za P..O kradji je odmah obavijestio policiju  a od kad zna  za sebe  ova metalna konstrukcija je stajala  neupotrijebljena  u blizini betonskog mosta  na G.r. a mještani su pričali  da su od iste trebala da se naprave dva mosta. Od bivšeg predsjednika MZ G.V.R.čuo je  da je  ovu metalnu konstrukciju MZ G.dala C. ili R.u. P. za potrebe izgradnje mosta.Smatrajući da je metalna konstrukcija vlasništvo Mjesne zajednice slučaj je prijavio policiji.Dalje je kazao da MZ G.nema pisani dokaz da je predmetna konstrukcija vlasništvo Mjesne zajednice kao i da postoji stav manjeg broja mještana ove mjesne zajednice da je konstrukcija vlasništvo MZ i da treba da se postavi imovinsko pravni zahtjev prema optuženom mada postoje mještani koji kažu da je tu metalnu konstrukciju nabavio otac optuženog. Jedino R.V.tvrdi da je metalna konstrukcija vlasništvo Mjesne zajednice. </span><span class="s1">Svjedok V.R.</span><span> je  kazao  da je  od  1995.godine do 2007.godine  bio  predsjednik MZ G. te da je metalna konstrukcija koja je bila namijenjena za izgradnju mosta  konstrukcija sa stare R.  se.  i ta  metalna konstrukcija  je 1992 ili 1993.godine data MZ G. za izgradnju mosta  i vlasništvo je  MZ G.. Nikad nije bila u svojini oca optuženog  niti pok.V.V.a tačno je da je R.u.tu metlanu konstrukciju isporučio  pok.V.V. na osnovu potvrde MZ G. a zahtjev je V. kucao  sekretar MZ  Č.S.. </span><span class="s1">Svjedok L. M.</span><span> je kazao  da živi u selu G., da mu se kuća nalazi u blizini G.m.  kao i da je prije 20 godina C.S.i poč.Č.R. dovezli jednu metalnu konstrukciju u selo G.za izgradnju mosta na G.r.i i istovarili  je u blizini rijeke gdje je trebao da se gradi  most. Most nije izgradjen  a prije 14.godina Opština P. je napravila  betonski most.Metalna konstrukcija je stajala pored tog mosta sve do kraja jula ove godine a namjera mještana MZ G. je bila da od ove metalne konstrukcije naprave dva mosta. Metalna konstrukcija je data MZ G. i on kao i svi stanovnici G. su oštećeni  kradjom ove  metlane konstrukcije. Ovaj  svjedok je kazao  da mu je poznato  da je  ta metalna konstrukcija data MZ G.  na osnovu toga  što je pomagao  prilikom njenog istovara  kao i na osnovu toga  što mu je tašnji predsjednik MZ sada poč.C. R.rekao da  je konstrukcija data MZ a to je rekao i vozač C.. Od predsjednika MZ  T. i inspektora K.  saznao je da je tu konstrukciju isjekao i otjerao V.J..Kazao je da tvrdi kao i mještani pet sela koji pripadaju MZ G. da je ta metalna konstrukcija vlasništvo MZ G.i da je data  Mjesnoj zajednici a otac optuženog učestovovao prilikom dobijanja iste.</span><span class="s1">Svjedok B.Lj.</span><span> je u iskazu  datom tužilaštvu kazao  da je njegov  sada poč. kolega V.V. 1990.godine  zamolio  R.C.  koji je radio na R. u.P. da pomogne  odnosno obezbijedi metalnu konstrukciju za izgradnju mosta  koja  će biti podloga  za izgradnju mosta na rijeci G.. C. je izašao u susret V. i preko R. u. nabavio - poklonio metalnu konstrukciju mještanima  zaselaka B.i G.  koje pripadaju MZ G.. Most od ove metalne  konstrukcije nikad nije napravljen  jer je Opština P. vrlo brzo izgradila betonski most. Poč.V.V.samoincijativno je tražio  i dobio  prevashodno za potrebe ovih zaseoka od R. u.metalnu konstrukciju za most, nije je kupio  niti je ona bila njegovo vlasništvo a metalna konstrukcija se nizašta  drugo nije mogla upotrijebiti osim za izgradnju mosta  jer je takav bio dogovor izmedju V. i R.. V.  čak nije mogao  ovu konstrukciju  koristiti  za lične potrebe već za izgradnju mosta i niko od mještana je nije mogao upotrijebiti za druge svrhe. Na glavnom  pretresu je kazao da zna da  tu metalnu konstrukciju nije poklonio R.u.jer nezna  otkud ta metalna konstrukcija samo zna da nije vlasništvo pok.V.V.  a to zna jer je pok.V. rodjeni brat  njegove supruge.On tu konstrukciju smatra napuštenom stvari. V. je nudio mještane da prave most od te metlane konstrukcije  i niko nije pristao  osim pok.Jefto a ta metalna konstrukcija je data za izgradnju mosta pok.V.V.koji je angažovao J. kao radnika  za nadgledanje izgradnje mosta  pošto se V. ne razumije u to. </span>
</p>
<p class="p3"></p>
<p class="p3">
<span>		Cijeneći  iskaze zakonskog zastupnika  oštećene MZ G.T. D. te iskaze svjedoka V.R.,L.M. i svjedoka B.Lj. sud je stekao ubjedjenje  da su zakonski zastupnik  oštećene T. te svjedoci V. i L.  bili  krajnje istiniti  i nepristrasni  u svom kazivanju  te da su posvjedočili samo ono što im je  i to svjedocima T. i V.R.  poznato kao predsjednicima MZ G. a L. M.kao  mještaninu  MZ G. koji je pomagao  prilikom istovara  te metalne konstrukcije. Svjedok B.Lj. je po mišljenju suda  bio  krajnje istinit  i nepristrasan  u svom kazivanju datom tužilaštvu. Medjutim, na glavnom pretresu  je kazao  da  metalnu konstrukciju  smatra napuštenom stvari i da nezna da je istu poklonio R. u. ali ove njegove navode  sud ne prihvata  iz razloga  što je mišljenja  da  je ovakvim svojim  navodima  svjedok B. htio da pomogne  optuženom koji je u srodstvu sa njegovom suprugom. Navode svjedoka B. date na glavnom pretresu  da  metalna konstrukcija  nije vlasništvo  njegovog šure  sada poč.V.V.  sud prihvata kao istinite smatrajući da je ovaj svjedok obzirom da je u tazbinskom srodstvu  sa  pok.V.V. kazao činjenicu koja mu je dobro poznata  upravo  zbog tog srodstva sa pok.V.. Na to upućuju i navodi ovog svjedoka dati u ponovnom postupku gdje on kaže da metalna konstrukcija nije pripadala nikome. Sud je cijenio i iskaz svjedoka D. D. i isti prihvatio u cjelosti  obzirom da je  sam optuženi  priznao  da je navedenu metalnu konstrukciju prodao otkupnoj stanici sekundarnih sirovina u Lj.za iznos od 638,40 € od čega je odbijeno 56,00 € za usluge rezanja. Navode ovog svjedoka potvrdjuju i  otkupni list  broj 0000660 od 25.07.2012. godine i otpremnica broj 891/2012 takodje od 25.07.2012.godine. </span>
</p>
<p class="p3"></p>
<p class="p3"></p>
<p class="p3">
<span>		</span><span class="s1">Svjedok V.V.</span><span>brat optuženog  je kazao  da je  njegov otac J.bio  organizator  i inicijator izgradnje  puta za  zaseok G. na kom putu  je bio most od brvana  koji je trebalo zamijeniti  pa se njegov otac raspitivao  gdje bi se mogla nabaviti metalna  konstrukcija  i čuo da u tome može pomoći sada pok.R.C.koji je radio na R.u. pa je zamolio  rodjaka  V.V.da pita R. može li pomoći  i R.C.  je  metalnu konstrukciju  dao njegovom ocu  J.. Sve je to bilo  prije 22 do 23 godine  i metalna konstrukcija je istovarena pored rijeke  gdje je trebalo da se pravi most a nakon toga je Opština napravila  betonski most a po projektu  ta metalna konstrukcija se nije uklapala  u botonski  most i metalna konstrukcija je ostala pored rijeke gdje je  istovarena. Koliko je njemu poznato MZ G. nema ništa  sa tom metalnom konstrukcijom koja je bila namijenjana za izgradju mosta  za potrebe bratstva  V.  koji žive u zaseoku G. a taj zaseok pripada MZ G. i u vrijeme kad je nabavljena ta metalna konstrukcija u zaseoku G.je bilo 7 domaćinstava. Iza smrti njegovog oca proveden je ostavinski postupak ali metalna konstrukcija nije bila predmet zaostavštine. Bratu - optuženom J.nije tražio novac od te metalne konstrukcije obzirom da J.dosta teško živi. N.sa braćom nije pričao  šta će sa tom metalnom konstrukcijom. </span><span class="s1">Svjedok V. B.</span><span> je izjavio  da je  iz zaseoka G. ali da živi u  P.i pošto često prolazi u G.poznata mu je metalna konstrukcija koja se nalazi pored rijeke u blizini betonskog mosta  koji je prije deset a možda i više godina  izgradila  Opština. Kazao je da su prije 20 a možda i više godina  mještani zaseoka G. počeli  sa prokopavanjem puta za G. te da je otac  optuženog  J. nabavio metalnu konstrukciju za izgradnju mosta za potrebe  svih iz zaseoka G.a tada je bilo u tom zaseoku 7 domaćinstava. Misli da je J.tu metalnu konstrukciju nabavio od R.  a da niko iz MZ G. kojoj  pripada zaseok G. nije učestvovao u proboju puta  niti u nabavljanju metalne konstrukcije za most  koja nije  plaćana. On tu metalnu konstrukciju nesmatra ničijom,  bila je odbačena  20 i više godina, da je bila nečija valjda bi je koristio nebi je držao tu  a najviše je bila Jeftova  jer je J. tražio i dobio je. Čuo je da je Jezdimir isjekao tu metalnu konstrukciju  i prodao je na otpad. Svjedok V.B. je kazao i to da  nebi  se bunio  da je ta metalna konstrukcija  data T.  i ako po njegovom mišljenju  predsjednik MZ je za to trebao   tražiti saglasnost ako nikog drugog onda mještana zaseoka G.. </span><span class="s1">Svjedok L. M.</span><span> je izjavio  da živi u MZ G. i da  je bio predsjednik ove MZ  u periodu  od 2007.godine  do 2011.godine, da je prije njega predsjednik MZ bio V.R. a poslije njega T.D.. Optuženi mu je daljnji rodjak. Ovaj svjedok je kazao da niko nezna i da nema tragova čija je metalna konstrukcija  koju je  R. u. dao prije 20 i nekolke godine, pričalo se  da je data V.J. a nije se pričalo  da je data V.V.. Ta metalna konstrukcija  je istovarena kod rijeke  gdje je trebao da se pravi most ali kako je napravljen  drugi, betonski  most od strane  Opštine  ta metalna konstrukcija je ostala pored rijeke a od kuće J. udaljena oko  kilometar ipo. Kazao je da u MZ  nema traga čija je to metalna konstrukcija  kao i da su njega, kao predsjednika MZ  T.S. i M. pitali  da im da tu  metalnu konstrukciju  kako bi i ona napravili most  i on im je obećao  tu metalnu konstrukciju a oni  kako nijesu mogli da je prenesu  nijesu je ni uzeli. T. žive u MZ G.. Kada je izabran za predsjednika MZ V.R. kao predsjednik MZ ga ništa nije  upoznao  u vezi sa tom  metalnom konstrukcijom  niti je on imao službene prostorije niti išta od dokumetnacije naslijedio od predhodnog predsjednika Vraneš Ratka. </span><span class="s1">Svjedoci T.M., L. Ž., G. S. i M. Milanko </span><span>su izjavili da od rodjenja žive u selu K.MZ G.  i da su unazad dvije godine  članovi savjeta MZ G..Svjedok T.je kazao da mu je poznato da je metalna konstrukcija za most dotjerana prije 20 a možda i više godina i to u virjeme kad je predsjednik MZ bio sada pok.R.C.te da nezna ko je dotjerao smao zna da je dotjerana da bi se napravio most. Most od ove konstrukcije nikad nije napravljen već je  napravljen betonski most.Čuo je da su tu metlanu konstrukciju nabavili sada pok.V.J. i V.. od kad je  on član savjeta MZ u vezi te metalne konstrukcije se nije raspravljalo. I svjedok L. Ž. je kazao da mu je poznato da je postojala metalna konstrukcija koja je u G. dotjerana  prije sigurno više od 25 godina, da je dotjerana za pravljenje mosta i valjda je taj most trebala da pravi MZ  ali most nikad nije napravljen.Čuo je da je nestala odnosno otudjena ali nezna ko je otudjio a od kad je član savjeta MZ nijesu raspravljali  u vezi te metalne konstrukcije. Svjedok Gogić je izjavio da zna da je metalna konstrukcija stajala na državnoj livadi pored rijeke i da je tu stajala zadnjih petnest a možda i više godina,da nezna čija je ali da zna da je dotjerana za izgradnju mosta koji nije napravljen već je napravljen betonski most.Nezna ko je nabavio tu metalnu konstrukciju a o istoj nijesu raspravljali na savjetu MZ. Svjedok M. je kazao da mu je poznato da je u G. postojala metalna konstrukcije koja je ima više od 20 godina dotjerana i prvo je bila sa jedne strane rijeke na državnoj zemlji pa kada je J. B.kupio kuću od K. R. smetala mu je pa je utovarnom kašikom prenio na drugu stranu rijeke i opet na državno zemljište.Nezna čija je to metalna konstrukcija ali po pričanju starijih to je J. konstrukcija koju je on nabavio da napravi most za selo. Kako je napravljen betonski most ova konstrukcija nije iskorištena već je stajala,zarasla i zna da je neko makao ali nezna ko.Na savjetu MZ nijesu raspravljali o ovoj metalnoj konstrukciji.</span><span class="s1">Svjedoci K.B. i J.D. </span><span>su izjavili da žive u selu V.K. koje pripada MZ G..Svjedok K. je kazao da mu nije poznato da je u G. postojala metalna konstrukcija za izgradnju mosta niti je kada bio u odboru oko izgradnje tog mosta i nabavljanja metalne konstrukcije. Nije rekao L. M. niti ga je on pitao da je metalna konstrukcija vlasništvo MZ G.a L.nebi trebalo da je imao bilo kakav razlog  da nešto kaže da je rekao što nije rekao jer su u dobrim odnosima. Svjedok J.je kazao da je od prije dvije godine član savjeta MZ G.i da mu je poznato da je u G.postojala metalna konstrukcija koja je nabavljena prije više od 20 godina a da je otudjena saznao je tek kad je dobio poziv za sudjenje. Nezna čija je to metalna konstrukcija ali je čuo da je istu nabavio sada pok.V.J.kako bi za sebe i selo napravio most na G.r.. Od te metalne  konstrukcije nije napravljen most već je napravljen betonski most. Na savjetu MZ nijesu raspravljali o toj metalnoj konstrukciji od kad je on član. </span>
</p>
<p class="p3"></p>
<p class="p3">
<span>		Cijeneći iskaz svjedoka V.V.,V.B., L.M.,J.D., M.M.,G.S., K.B.,L. Ž. i T. M. sud je stekao ubjedjenje  da su ovi  svjedoci  bili pristrasni  u svom kazivanju  te da su  svojim iskazom  htjeli da pomognu i olakšaju položaj optuženog koji je svjedoku V. rodjeni brat  a svjedoku  B. i L.M. rodjak a ostalim svjedocima komšija da optuženi  izbjegne odgovornost  za počinjeno  krivično djelo. Iz ovih razloga  sud  iskaze svjedoka V.V.i B. da  je metalna konstrukcija vlasništvo oca optuženog J.  ne prihvata. Navode svjedoka L.M. da niko nezna i da nema tragova čija je  metalna konstrukcija  te da se pričalo da je data  ocu optuženog J. sud nije mogao prihvatiti iz razloga  što je svjedok L.M.kazao da su od njega kao predsjednika MZ G.T.M.i S. tražili tu metalnu konstrukciju  a  on im je obećao  što sve upućuje  na logičan zaključak da je metalna konstrukcija vlasništvo MZ G. inače T.istu nebi  tražili od predsjednika MZ niti bi im L. je mogao dati.Iz ovih razloga sud iskaze svjedoka V.V., V.B. i L.M. nije prihvatio. Po mišljenju suda svjedoci J.,M.,G.,K., L. i T.znaju čija je metalna konstrukcija odnosno znaju da je metalna konstrukcija vlasništvo MZ G. ali to nijesu htjeli kazati da se nebi zamjerali sa optuženim pa njihove iskaze sud nije mogao prihvatiti kao iskrene i nepristrasne.</span>
</p>
<p class="p3"></p>
<p class="p3">
<span>		Optuženi  navodi da je sporna metalna konstrukcija  vlasništvo njegovog oca  sada poč.J.  i rodjaka  sada poč.V.V.. Svjedok D. je kazao  da mu je optuženi  rekao da je  metalna konstrukcija  vlasništvo djeda i oca  optuženog  a svjedok B. je bio decidan  da je  predmetna metalna konstrukcija  poklonjena  njegovom poč.šuri V.  za potrebe izgradnje mosta  na G. r.  mještanima zaseoka G. te da  njegov  poč. šura V.nije vlasnik te metalne konstrukcije. Svjedoci V.R. i L.M. kao i zakonski zastupnik oštećene MZ G. su  izjavili  da  je metalna konstrukcija vlasništvo  MZ G. a na to upućuju i navodi bivšeg predsjednika MZ G.L.M. kome su kao predsjedniku MZ T.tražili tu metalnu konstrukciju za izgradnju mosta.Predmetna metalna konstrukcija  nije bila  predmet  zaostavštine iza smrti  oca optuženog  i  više od 20 godina  stajala  na istom mjestu  što upućuje na zaključak  da je zaista bila  vlasništvo  poč.V.J. onda bi bila predmet zaostavštine i dotjerana kući a ne ostavljena  kilometar ipo  od kuće. Dakle,  iskazima zakonskog zastupnika oštećene MZ G., svjedoka B.Lj., V.R., L.M., D.D. kao i djelimično iz iskaza svjedoka L.M. negirani su navodi optuženog da je sporna metalna konstrukcija vlasništvo  njegovog oca i rodjaka V.. Naprotiv, utvrdjeno je  da je ta metalna konstrukcija  vlasništvo  MZ G.. Optuženi  je dana 25.07.2012.godine iako je znao da ta konstrukcija nije ni njegovo vlasništvo ni vlasništvo njegovog oca već vlasništvo MZ G.istu isjekao i prodao DOO"C. za reciklažu"N.- Otkupna stanica sekundarnih sirovina u Ljući  za iznos od 638,40 €. Namjera optuženog je bila  pribavljanje protivpravne imovinske koristi obzirom da nije vlasnik te metalne konstrukcije. Optuženi  je bio svjestan  da  metalna konstrukcija  nije  njegovo  vlasništvo  ali uprkos tome  prodao je istu  u namjeri  da sebi pribavi protipravnu imovinsku korist koju je i pribavio, dakle djelovao je sa direktnim umišljajem  i u ovim radnjama optuženog  stoje svi bitni  elementi bića krivičnog djela  kradje  iz čl.239 st.1 KZ pa ga je  sud kao umišljajnog  učinioca  oglasio krivim  i osudio po zakonu. </span>
</p>
<p class="p3"></p>
<p class="p3">
<span>		Prilikom  donošenja ovakve  odluke  sud je cijenio i navode branioca optuženog da  metalna konstrukcija  nije imala  vlasnika  te da se radi  o napuštenoj stvari. Medjutim, ove navode branioca optuženog  sud nije mogao prihvatiti. Ovo sa razloga  što se u konkretnom slučaju  po mišljenju suda ne radi o  napuštenoj stvari  niti stvari  za koju se nezna  čija je odnosno ko je njen vlasnik jer je u postupku utvrdjeno da je sporna metalna konstrukcija data mještanima MZ G.za izgradnju mosta  pa dakle i vlasništvo  MZ G. bez obzira na činjenicu  da  ista nije upotrijebljena za izgradnju mosta te da je optuženi znao da je metalna konstrukcija vlasništvo MZ G. a njegovi navodi daje vlasništvo njegovog poč.oca pa onda da se radi o napuštenoj stvari odnosno stvari koja nema vlasnika samo smišljeni u cilju izbjegavanja odgovornosti za izvršeno krivično djelo. </span>
</p>
<p class="p3"></p>
<p class="p3">
<span>		  Kako je dakle u postupku utvrdjeno da je optuženi V.J. počinio krivično djelo kradje  iz čl.239 st.1 Kz  kako mu je to javnom optužbom i stavljeno na teret  to ga je sud oglasio krivim i osudio po zakonu a prilikom odlučivanja o vrsti i visini kazne sud je u smislu čl.42  Krivičnog zakonika cijenio  sve okolnosti  koje utiču  kako na vrstu  tako i na visinu kazne. Optuženi  je  porodičan čovjek, penzioner i lošeg imovnog stanja. Do sada  nije osudjivan što je utvrdjeno iz izvoda iz KE. Oštećeni se nije pridružio krivičnom gonjenju. Ove okolnosti a prevashodno dosadašnji neporočni život optuženog sud je uzeo kao olakšavajuće okolnosti na strani optuženog.Obzirom na ove olakšavajuće okolnosti a i nedostatku otežavajućih okolnosti i obzirom da optuženi za svojih 58 godina nije dolazio  u sukob sa zakonom  sud je mišljenja da  u konkretnom slučaju radi krivično pravne zaštite nije neophodno prema optuženom V.J. izricati efektivnu kaznu zatvora koja je predvidjena za ovo krivično djelo već da se u smislu čl. 52 Kz opravdano može očekivati  da će se i samim upozorenjem uz prijetnju kaznom dovoljno uticati na ovog optuženog da više ne vrši krivična djela pa mu je sud utvrdio kaznu zatvora u trajanju od 30 (trideset) dana  istovremeno odredjujući da se ista neće izvršiti ako optuženi  u roku od jedne  godine dana  ne izvrši novo krivično djelo  te da će se  u cjelosti postići  svrha kažnjavanja  zakonom predvidjena. </span>
</p>
<p class="p3"></p>
<p class="p3"></p>
<p class="p3">
<span>		U smislu čl.226 i 229 ZKP-a  sud je  obavezao optuženog  da budžetu Crne Gore na ime paušala  plati iznos od 27,50 eura  koji iznos je odmjeren obzirom na dužinu trajanja i složenost krivičnog  postupka  te imovno stanje optuženog. </span>
</p>
<p class="p3"></p>
<p class="p3"></p>
<p class="p3">
<span>		 Zakonski zastupnik oštećene MZ G. je prilikom saslušanja u tužilaštvu  postavio imovinsko pravni zahtjev prema optuženom navodeći  da visinu istog ne može precizirati. Na glavnom pretresu je istakao da ne postavlja imovinsko pravni zahtjev prema optuženom. U postupku je medjutim, utvrdjeno da je vrijednost  metalne konstrukcije 638,40 € za koji iznos  je optuženi sebi  pribavio protivpravnu imovinsku korist odnosno iznos za koji su oštećeni mještani MZ G. pa kako je  u postupku utvrdjena visina imovinsko pravnog zahtjeva to je sud optuženog shodno čl.239 ZKP-a obavezao da oštećenoj MZ G. na ime imovinsko pravnog zahtjeva  plati iznos od 638,40 €. </span>
</p>
<p class="p3"></p>
<p class="p3">
<span>		 									</span>
</p>
<p class="p3">
<span>		 </span><span class="s1">OSNOVNI SUD U PLJEVLJIMA, dana 15.05.2013.godine.</span>
</p>
<p class="p3"></p>
<p class="p3"></p>
<p class="p3">
<span>Zapisničar, 						         		            S u d i j a ,</span>
</p>
<p class="p3">
<span>Zora Leković 						       		       Ljiljana Popović  </span>
</p>
<p class="p3">
<span> </span>
</p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span class="s1">		Protiv  ove presude  dozvoljena je žalba u roku od 8.dana po prijemu</span>
</p>
<p class="p3">
<span class="s1">		iste Višem sudu B. Polje, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span class="s1">DOSTAVITI:</span>
</p>
<p class="p3">
<span class="s1">1 x ODT Pljevlja</span>
</p>
<p class="p3">
<span class="s1">1 x Optuženom</span>
</p>
<p class="p3">
<span class="s1">1 x Braniocu optuženog </span>
</p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
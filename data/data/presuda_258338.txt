<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 29/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje samostalnog referenta Martinović Aleksandre, u svojstvu zapisničara, u krivičnom postupku protiv okrivljenog Ć. P. iz C., zbog krivičnog djela izazivanje opšte opasnosti iz člana 327 stav 1 Krivičnog zakonika Crne Gore, odlučujući o podnijetom  Optužnom predlogu ODT Cetinje Kt.br. 183/16 od 10.04.2017. godine, nakon glavnog i javnog pretresa održanog dana 19.07.2017. godine, u prisustvu državnog tužioca u ODT Cetinje Padalica Katarine i branioca okrivljenog po službenoj dužnosti N. M. adv. iz C., dana 21.07.2017. godine, donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: Ć. P., JMBG ..., od oca V. i majke Lj., rođene V., rođen ... godine u C., sa poslednjim poznatim boravištem u C., osuđivan presudom Osnovnog suda u Cetinju K.br.218/13 od 15.05.2015. godine, zbog krivičnog djela sprječavanje službenog lica u vršenju službene radnje u pokušaju iz člana 375. stav 3. u vezi stava 1., a u vezi člana 20. KZ-a, na kaznu zatvora u trajanju od 6 (šest) mjeseci, uslovno na 1 (jednu) godinu,</span>
</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>
<span class="span1">Dana 28. maja 2016. godine, oko 02,45 časova, u naselju "Donje polje" u C., svjestan svog djela čije je izvršenje htio, znajući da je njegovo djelo zabranjeno, opšteopasnom radnjom izazvao opasnost za imovinu čija vrijednost prelazi iznos od dvadeset hiljada eura, i to: za teretno motorno vozilo marke "Scania", reg. oznaka CT ..., vlasništvo oštećenog privrednog društva "B. o." DOO C., dio elektrodistributivne mreže ispod koje je vozilo bilo parkirano i kontejner koji se nalazio pored desne strane vozila, na način što je na desnom prednjem pneumatiku teretnog motornog vozila marke "Scania" ,reg. oznaka CT ..., postavio plastičnu flašu sa naftnim derivatom - benzinom, i na prednjem desnom blatobranu navedenog vozila, krpu-čarapu bijele boje, natopljenu naftnim derivatom - benzinom, koje je zapalio, te je na prostoru između kabine i sanduka vozila bacio drvenu palicu, na čijem se vrhu nalazila zapaljena tkanina koju je prethodno natopio naftnim derivatom-benzinom, što je prouzrokovalo požar na vozilu oštećenog, koji je u daljem širenju spriječen intervencijom građana, kojom je prilikom na teretnom motornom vozilu marke "Scania", reg. oznaka CT ..., nastupila imovinska šteta od 1.800,00 eura,</span>
</p>
<p>
<span class="span1">- čime je izvršio krivično djelo izazivanje opšte opasnositi iz člana 327. stav 1. Krivičnog zakonika Crne Gore.</span>
</p>
<p>
<span class="span1">Pa ga sud, primjenom citiranog zakonskog propisa, te čl. 3., 4., 5., 13., 15., 32., 36. i 42 KZCG, te čl. 226-229, 239 i 374 Zakonika o krivičnom postupku  </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>
<span class="span1">Na kaznu zatvora u trajanju od 6 (šest) mjeseci, koju je okrivljeni dužan izdržati po pravosnažnosti ove presude.</span>
</p>
<p>
<span class="span1">Obavezuje se okrivljeni da na ime troškova postupka uplati iznos od 471,00 eura, i na ime paušala iznos od 30,00 eura,kao i troškove na ime angažovanja branioca po službenoj dužnosti o kojima će biti donijeto posebno rješenje u korist Budžeta Crne Gore, u roku od 15 dana po pravosnažnosti presude, pod prijetnjom prinudne naplate.</span>
</p>
<p>
<span class="span1">Okrivljeni se obavezuje da oštećenom privrednom društvu „B. o.“ doo C., na ime postavljenog imovinskopravnog zahtjeva isplati iznos od 1.800,00 eura, u roku od 15 dana po pravosnažnosti ove presude.  </span>
</p>
<p>&nbsp;</p>
<p style="text-align:center;">
<span class="span1">O B R A Z L O Ž E N J E</span>
</p>
<p>
<span class="span1">Optužnim predlogom ODT Cetinje Kt. br. 183/16 od 10.04.2017. godine, okrivljenom Ć. P. stavljeno je na teret da je izvršio krivično djelo izazivanje opšte opasnosti iz člana 327 stav 1 KZCG.</span>
</p>
<p>
<span class="span1">Ostajući u cjelosti pri podnijetom optužnom predlogu, zastupnik optužbe je u završnoj riječi predložio da sud okrivljenog oglasi krivim i osudi u skladu sa zakonom.</span>
</p>
<p>
<span class="span1">Rješenjem krivičnog vanraspravnog vijeća ovog suda Kv. br. 69/17 od 18.05.2017. godine, usvojen je predlog ODT Cetinje da se okrivljenom sudi u odsustvu, a rješenjem predsjednika Osnovnog suda u Cetinju Su V br. 138/17 od 18.05.2017. godine, okrivljenom je za branioca po službenoj dužnosti postavljen advokat N. M., iz C.  </span>
</p>
<p>
<span class="span1">Branilac okrivljenog Ć. P., adv. N. M. iz C. u završnoj riječi je naveo da tokom postupka nije dokazano da je okrivljeni počinio krivično djelo koje mu je stavljeno na teret, tim prije što tužilaštvo zasniva dokaze na nalazu i mišljenju vještaka iz oblasti DNK-a, s obzirom da i u nalazu stoji da se na "materijalnom dokazu" nalazi više tragova DNK-a, a ne samo okrivljenog tako da postoji mogućnost da je i neko drugi počinio krivično djelo.</span>
</p>
<p>
<span class="span1">Radi rasvjetljenja i razjašnjenja predmetne krivičnopravne stvari sud je u dokaznom postupku, izveo sljedeće dokaze: saslušao ovlašćenog predstavnika oštećenog privrednog društva „B. o.“ doo C. S. D., svjedoke S. D., S. D., Đ. J., Ć. V. i K. B., vještaka forenzičke genetike K. S., vještaka iz oblasti zaštite od požara, eksplozija i eksplozivnih sredstava P. R., vještaka ekonomsko-finansijske struke Đ. M., pročitao službenu zabilješku – Zapisnik o uviđaju Uprave policije OB Cetinje broj 62/02-KU-151/2016 od 28.05.2016. godine, nalaz i mišljenje sudskog vještaka iz oblasti forenzičke genetike K. S. dat na zapisniku kod ODT Cetinje Kt. br. 183/16 od 23.01.2017. godine, izvještaj Forenzičkog centra CG o DNK-a vještačenju broj 2328/16 broj 238-2/16 i broj 232-3/16, izvještaj Forenzičkog centra Crne Gore o hemijskom vještačenju broj 2329/16, nalaz i mišljenje sudskog vještaka iz oblasti zaštite od požara, eksplozija i eksplozivnih sredstava P. R., specijaliste ZOP-a od 04.06.2016. godine, nalaz i mišljenje sudskog vještaka ekonomsko-finansijske struke Đ. M. Kt. br. 183/16 od februara mjeseca 2016. godine, izvještaj Odsjeka za posebne provjere Uprave policije od 21.03.2017. godine, izvršio uvid u fotodokumentaciju Uprave policije Odjeljenje bezbjednosti Cetinje broj 84/16 od 28.05.2016. godine i pročitao izvještaj Ministarstva pravde Crne Gore iz registra kaznenih evidencija na ime okrivljenog Ke. br. 43/17 od 10.04.2017. godine.  </span>
</p>
<p>
<span class="span1">Iz iskaza ovlašćenog predstavnika oštećenog privrednog društva „B. o.“ doo C. S. D. proizilazi da je on izvršni direktor privrednog društva "B. o." DOO C., i dana 28.05.2016. godine, negdje poslije 02,00 časova,  zajedno sa ocem S. D. i bratom S. D., došao je kući. Tom prilikom su prošli ulicom gdje je bilo parkirano vozilo firme marke "Scania" registarskih oznaka CT ... i to na makadamskom proširenju pored ulice. Prilikom dolaska kući ništa neobično nijesu primijetili, niti su vidjeli bilo koga na </span><span class="span1">ulici. Inače, mjesto gdje se nalazio kamion je udaljeno nekih 100 metara od kuće u kojoj oni stanuju. Kamion obično parkiraju u dvorišnom prostoru firme "B.", a samo kad ujutru rano treba da se ide na put onda ga parkiraju bliže kući, da ne bi budili stražara na kapiji "B.". Nekih 20 minuta nakon što su došli kući došao je komšija J. Đ. i zavikao da kamion gori. On, njegov otac i brat su odmah otišli do kamiona i vidjeli da ga je zahvatio plamen, a neko od komšija je lavorom donosio vodu i tu vodu su posipali po vatri. Uspjeli su da ugase plamen, a ubrzo je došla i policija. Koliko se sjeća kamion je kupljen 2008. godine za 130.000,00 eura, ali sve račune imaju kod knjigovođe. Što se tiče osiguranja, zna da su im sva vozila osigurana, a cjelokupna dokumentacija vezana za osiguranje se nalazi kod knjigovođe. Takođe, kamion su popravili, i računi su kod knjigovođe.</span><span class="span2"> </span><span class="span1">U blizini mjesta gdje je bio parkiran kamion, na nekih možda dva metra je i trafostanica, i kablovi od elektro mreže, tako da je pukom srećom izbjegnuta tragedija.</span><span class="span2"> </span><span class="span1">Ć. P. poznaje iz viđenja, nikada se nijesu družili, nikada nijesu imali bilo kakav kontakt, i te večeri kad se ovo desilo nije ga nigdje primijetio.</span><span class="span2"> </span><span class="span1">Pridružio se krivičnom gonjenju protiv okrivljenog i postavio odštetni zahtjev.</span>
</p>
<p>
<span class="span1">Iz isakaza svjedoka S. D. proizilazi da je dana 28.05.2016. godine, negdje poslije 02,00 časa, zajedno sa sinom S. D. i sinovcem S. D., došao kući. Tom prilikom su prošli ulicom gdje je bilo parkirano vozilo firme marke "Scania", reg. oznaka CT ..., vlasništvo firme "B. o.", na makadamskom proširenju pored ulice. Prilikom dolaska kući ništa neobično nijesu primijetili, niti su vidjeli bilo koga na ulici. Inače mjesto gdje se nalazio kamion je udaljeno nekih 100 metara od kuće u kojoj oni stanuju. Nekih 20 minuta do pola sata nakon što su došli kući došao je komšija J. Đ., i zavikao da kamion gori. On, njegov sin i sinovac su odmah otišli do kamiona i vidjeli da ga je zahvatio plamen, a neko od komšija je lavorom donosio vodu i tu vodu su posipali po vatri. Uspjeli su da ugase plamen, a ubrzo je došla i policija. U blizini mjesta gdje je bio parkiran kamion, na nekih možda dva metra se nalaze trafostanica i kablovi od elektro mreže. Ć. P. ne poznaje, a poznaje njegovog oca Ć. V.-V., njegovu majku i sa njegovim ocem je u dobrim odnosima, čak je i pola godine prije ovog događaja istom dostavljao građevinski materijal, tako da ne zna iz kojeg razloga bi Ć. P. uopšte bilo što radio na štetu njegove porodice.</span>
</p>
<p>
<span class="span1">Iz Iskaza svjedoka S. D. proizilazi da je</span><span class="span2"> </span><span class="span1">dana 28.05.2016. godine, negdje oko 02,00-02,30 časova, zajedno sa stricem S. D. i bratom od strica S. D., došao kući. Tom prilikom su prošli ulicom gdje je bilo parkirano vozilo marke "Scania" registarskih oznaka CT ..., vlasništvo firme " B. o.", na makadamskom proširenju pored ulice. Prilikom dolaska kući ništa neobično nijesu primijetili, niti su vidjeli bilo koga na ulici. Inače, mjesto gdje je kamion bio parkiran je udaljeno nekih 100 metara, možda malo manje od kuće gdje oni stanuju. Nekih 20 minuta nakon što su došli kući došao je komšija J. Đ., i zavikao da kamion gori. Zajedno sa stricem je odmah otišao do kamiona i vidjeli su da ga je zahvatio plamen, a neko od komšija je lavorom donosio vodu koju su posipali po vatri. Uspjeli su da ugase plamen, a ubrzo je došla i policija. U blizini mjesta gdje je bio parkiran kamion, pa nekih možda dva metra je i trafostanica, i kablovi od elektro mreže.</span><span class="span2"> </span><span class="span1">Ć. P. poznaje, imali su zajedničko društvo, i njega je vidio dvije noći prije paljenja ovog vozila na ulici ispred njihove kuće. Pitao ga je odakle je tu, jer se začudio s obzirom da ga tamo nikada nije prije vidio, a bilo je kasno, možda poslije ponoći, jer se taman bio vratio iz grada, i rekao mu je da je slučajno zalutao u tu ulicu, a bio je sav nekako zbunjen. Bio je sam. Popričali su dva minuta i on je pošao. Poslije ovoga ga više nije gledao.</span><span class="span2"> </span><span class="span1">Članove njegove porodice zna samo iz viđenja. Sa Ć. P. nije imao bilo kakvu svađu ili slično, naprotiv bili su u korektnim odnosima. Njegov stric ga ne poznaje, a brat od strica D. ga je znao samo iz viđenja, ali nikakvih nesuglasica nijesu imali ni sa Ć. P. ni sa članovima njegove </span><span class="span1">porodice, a ni sa njegovim prijateljima.</span><span class="span2"> </span><span class="span1">Nikada se nijesu čujali telefonom, pa mu ne zna broj telefona.</span>
</p>
<p>
<span class="span1">Iz iskaza svjedoka Đ. J. proizilazi da je</span><span class="span2"> </span><span class="span1">dana 28.05.2016. godine, negdje poslije 02,00 časa, ne zna tačno koliko je bilo sati, zna da je bilo kasno, slučajno kroz prozor svoje kuće primijetio plamen na vozilu marke "Scania", koje je bilo parkirano na ulici, tačno naspram njegovog prozora, a vlasništvo je firme "B. o.". S obzirom da je vozač znao je kakva šteta može od ovog da nastane, pa je istrčao iz kuće, iz dvorišta uzeo jednu lamu vode i posuo je po plamenu, koji je tada već bio veći. Time je ugasio plamen, i potrčao do kuće komšija S., zalupao na vrata i kada su otvorili rekao im šta je vidio. Oni su odmah pošli do vozila, a on se vratio svojoj kući.</span><span class="span2"> </span><span class="span1">Ć. P. ne poznaje. S obzirom da radi u firmi koja se bavi eloksiranom bravarijom, prije nekih godinu, godinu ipo su radili, odnosno postavljali eloksiranu bravariju na kući Ć. V., tako da njega zna, ali samo praktično iz viđenja, nijesu u bilo kakvim prijateljskim odnosima, i mimo ovog posla nijesu se gledali.</span><span class="span2"> </span><span class="span1">Te večeri nije primijetio bilo koga u blizini kamiona, niti na ulici, a ni prethodno nije vidio da je Ć. V. prolazio ulicom ispred njegove kuće.</span>
</p>
<p>
<span class="span1">Svjedok Ć. V. se koristio zakonskim pravom, s obzirom da mu je okrivljeni sin, i nije svjedočio u ovoj krivičnopravnoj stvari. </span>
</p>
<p>
<span class="span1">Iz iskaza svjedoka Kokotović Božidara proizilazi da je</span><span class="span2"> </span><span class="span1">kao policijski službenik  UP-OB Cetinje postupao u predmetu formiranom povodom paljenja teretnog vozila marke "Scania" vlasništvo privrednog društva "B. o." doo C., što se desilo dana 28.05.2016. godine, oko 02,45 časova.</span><span class="span2"> </span><span class="span1">Kako su došli do operativnih podataka da je predmetno zapaljenje izvršio Ć. P. on je od istog, u sklopu svojih redovnih radnih zadataka, prikupljao obavještenja i to dana 06.07.2016. godine i tada mu je on kao kontakt broj telefona ostavio br. .... Rekao mu je da on nema telefon, već da je to broj njegovog oca Ć. V., ali da će mu otac prenijeti ukoliko što bude trebalo. On nije uspio doći do saznanja da Ć. P. ima telefon, koji broj koristi, niti koji broj je koristio u maju mjesecu 2016. godine.</span><span class="span2"> </span><span class="span1">Kasnije, po nalogu tužioca, prikupljao je obavještenja i od Ć. V. i isti mu je rekao da je njegov broj telefona ... i taj broj je ostavio kao kontakt broj telefona, ali se nije mogao izjasniti koji je bio broj telefona Ć. P..</span>
</p>
<li>
<span class="span3">Vještak forenzičke genetike K. S. je saslušana neposredno na glavnom pretresu u bitnom navela da ostaje pri svom nalazu i mišljenju, te da ne postoje analize kojima se može utvrditi vrijeme deponovanja biološkog materijala, i da se jedino vještak u određenim situacijama nekad može izjasniti o nekom vremenskom rasponu kad bi biološki materijal mogao biti nanijet i eventualno odgovoriti sa određenim stepenom vjerovatnoće da li je moguće  da je nanijet u odnosu na njemu predočen način. Pojasnila je da se biološki materijal može nanijeti prije, tokom i nakon događaja, tako da uvijek treba ispitati da li je neko dolazio u kontakt sa dokaznim materijalom i nakon događaja.</span>
</li>
<p>&nbsp;</p>
<li>
<span class="span3">Vještak iz oblasti zaštite od požara eksplozija i eksplozivnih sredstava P. R. je u svom iskazu datom neposredno na glavnom pretresu u bitnom naveo da ostaje pri svom nalazu i mišljenju. Na pitanje branioca koliki je vremenski period od momenta zapaljenja do trenutka kada se vidi plamen, naveo je da se u konkretnom radi o benzinu i da vatra odmah plane, odnosno da odmah dolazi do plamena,  s tim što treba nekih 15-tak do 30 sekundi da se vatra razbukti i prihvati materijal koji je posut, odnosno zapaljen i počne da gori.</span>
</li>
<p>&nbsp;</p>
<li>
<span class="span3">Vještak ekonomsko-finansijske struke M. Đ. je u svom iskazu datom neposredno na glavno pretresu izjavila da ostaje pri svom nalazu i mišljenju, te da je prilikom </span><span class="span3">određivanja cijena na oštećenom vozilu kontaktirala ovlašćeno lice »B. o.« doo C. - S. D. koji je bliže opisao štete na vozilu, s obzirom da nije bilo uvida od strane vještaka. Iznos pričinjene materijalne štete utvrdila je na osnovu cjenovnika ovlašćenog distributera »S. S.« jer iz više pokušaja od ovlašćenog distributera na teritoriji Crne Gore »S. k.« T. nije mogla dobiti cjenovnike, ni za teretno motorno vozilo ni za servis – zamjenu pričinjene materijalne štete.</span>
</li>
<p>&nbsp;</p>
<p>
<span class="span1">Iz službene zabilješke – Zapisnika o uviđaju Uprave policije OB Cetinje broj 62/02-KU-151/2016 od 28.05.2016. godine,proizilazi da je dana 28.05.2016. godine, oko 03,00 časova, putem telefona obaviještena dežurna služba OB Cetinje, od strane NN građanina da je došlo do požara na teretnom motornom vozilu u naselju Donje Polje, te da je požar odmah lokalizovan. Službenici OB Cetinje su nakon toga izašli na licu mjesta zajedno sa krim. tehničarom S</span><span class="span1">tanojević</span><span class="span1"> Mladenom i vještak za PEH P. R., nakon čega su konstatovali da se lice mjesta nalazi u naselje Donje Polje, Opština C. Bliže lice mjesta je teretno motorno vozilo marke "Scania" P-380, reg. oznaka CT ..., registrovano na firmu DOO "B. o.", vlasništvo S. D. koje je bilo parkirano na makadamskom proširenju, neposredno pored ulice, u blizini trafostanice, a nedaleko od kuće oštećenog. Pregledom lica mjesta zatečeni su sledeći tragovi i predmeti: trag broj 1. -  teretno motorno vozilo marke "Scania" P-380, reg. oznaka CT ..., parkirano uz desnu ivicu lokalnog puta, u naselje Donje Polje; trag broj 2. plastična flaša zelene boje, zapremnine 0,2 litra, koja je usled požara deformisana, i ista je pronađena na prednjem desnom pneumatiku vozila; trag broj 3. čarapa bijele boje, koju je jednim dijelom zahvatio požar, pronađena na blatobranu prednjeg desnog pneumatika vozila; trag broj 4. manja drvena palica, djelimično sagorela, oko čijeg je jednog vrha obmotana sagorela tkanina - krpa, pronađena između sanduka i prednjeg desnog pneumatika blatobrana na vozilu. Krim. tehničar je fotografisao lice mjesta. Na teretnom motornom vozilu pričinjena je manja materijalna šteta, kojom prilikom je oštećen prednji desni blatobran i prednji desni pneumatik. Na licu mjesta u trenutku izbijanja požara u neposrednoj blizini zapaljenog vozila, locirana je trafostanica, vlasništvo EP CG, dok su se izviše navedenog vozila nalazili kablovi elektro mreže, takođe vlasništva EP CG koji su mogli biti ugroženi nastankom požara. Na licu mjesta nije bilo drugih vozila, koja su bila ugrožena kao ni lica. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka iz oblasti forenzičke genetike K. S. datog na zapisniku kod ODT Cetinje Kt. br. 183/16 od 23.01.2017. godine, proizilazi da je u izvještaju o DNK vještačenju broj 2328/16 navedeno da je na uzorku sa čarape utvrđen miješani DNK profil koji potiče od minimum 3 osobe. Kasnije je rađeno upoređivanje DNK profila sa profilom Ć. P. U propratnom aktu izvještaja broj 2328/2-16 je navedeno da postoji mogućnost da je dominantniji donor biološkog materijala na uzorku sa čarape bliski srodnik okrivljenog. Što se tiče srodničkog odnosa, po njenom mišljenju, to može da bude ponajprije otac, sin ili brat okrivljenog, pri čemu je napomenula da uočena sličnost između DNK profila okrivljenog i dominantnijeg donora na uzorku izuzetom sa čarape može biti posljedica slučajnosti. Da bi se ove činjenice utvrdile neophodno je dostaviti nesporne uzorke lica koja su u navedenom srodstvu sa okrivljenim, kako bi se izvršilo upoređivanje njihovih DNK profila. Dominantniji donor na uzorku koji je bio predmet vještačenja je muškog pola. Pojasnila je da će samo pranje čarape neminovno dovesti do skidanja biološkog materijala koji se na čarapi nalazi. Da li će od tog biološkog materijala preostati na čarapi i nakon njenog pranja zavisi od toga kolika je bila količina biološkog materijala prije pranja na njoj, vrsti, strukturi materijala same čarape, načinu pranja (ručno ili </span><span class="span1">mašinsko), vrsti sredstva za pranje koje je korišćeno itd. Koliko dugo će se kontaktni materijal zadržati zavisi od inicijalno nanesene količine biološkog materijala, vrsti predmeta na koju je nanešen, odnosno karakteristika njegove površine i dalje mehaničke manipulacije sa tim predmetom, s obzirom da svaki naknadni kontakt dovodi najčešće i do micanja prethodno nanesenog biološkog materijala. </span>
</p>
<p>
<span class="span1">Iz izvještaja Forenzičkog centra Crne Gore o DNK-a vještačenju broj 2328/16, proizilazi da je DNK analizom laboratorijskog broja 2328_16_3 (pod ovim lab. brojem izuzet je uzorak samoljepljivom trakom sa zatečene spoljašnje - izvrnuta unutrašnja - strane čarape, od koje je utroškom sačinjen navedeni uzorak), dobijen je miješani DNK profil koji potiče od minimum tri osobe, sa mogućim prisustvom stohastičkih fenomena. Konstatovano je i da se utvrđeni DNK profil se može porediti direktno sa profilima lica.  </span>
</p>
<p>&nbsp;</p>
<p>
<span class="span1">Iz izvještaja Forenzičkog centra Crne Gore o DNK-a vještačenju broj 2328-2/16, proizilazi da rezultat DNK analize daje umjereno jaku podršku hipotezi da je P. Ć. jedan od donora biološkog materijala na uzorku izuzetom sa čarape iz izvještaja Centra o DNK vještačenju broj 2328/16. Bio-statičkim predračunom je ocijenjena vjerovatnoća dobijenog rezultata na uzorku labaratorijskog broja 2328-16-3 uzimajući u obzir sledeće hipoteze: 1. DNK profil potiče od Ć. V. i dvije nepoznate osobe i 2. DNK profil potiče od tri nepoznate osobe nesrodne osobe. Pri tome je utvrđeni DNK profil 371 hiljadu puta vjerovatnije dobiti ukoliko potiče od Ć. V. i dvije nepoznate osobe, nego ako potiče od tri nepoznate nesrodne osobe. Rezultat DNK analize ne podržava hipotezu da su J. J. i Č. N. mogući donori biološkog materijala na uzorku labaratorijskog broja 2328-16-3 izdatom sa traga br.3 - čarape našeg izvještaja 2328/16. U propratnom aktu navedenog izvještaja napomenuto je da postoji mogućnost da je dominantniji donor biološkog materijala na predmetnoj čarapi blizak srodnik Ć. P. </span>
</p>
<p>
<span class="span1">Iz izvještaja Forenzičkog centra Crne Gore o DNK-a vještačenju broj 2328-3/16, proizilazi da rezultati DNK analize daju veoma jaku podršku hipotezi da je V. Ć. jedan od donora biološkog materijala na uzroku izuzetom sa čarape - trag broj 3 iz izvještaja Centra o DNK vještačenju broj 2328/16. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka iz oblasti zaštite od požara, eksplozija i eksplozivnih sredstava P. R., specijaliste ZOP-a od 04.06.2016. godine, proizilazi da je detaljnim pregledom teretnog motornog vozila marke "Scania", reg. oznaka CT ..., prateći tragove gorenja i stepen oštećenja na istom konstatovano da je vatra na vozilu nastala sa vanjske strane, tj. na prednjem desnom pneumatiku, prednjem desnom plastičnom blatobranu, prostoru između kabine i sanduka vozila po desnoj strani i prostora ispod vozila na istom dijelu. Pregledom mjesta na kojim je došlo do požara, na prednjem desnom pneumatiku pronađena je od temperature deformisana plastična flaša u kojoj se nalazi manja količina tečnosti agresivnog mirisa (najvjerovatnije benzina). Na prostoru prednjeg desnog blatobrana pronađena je nagorjela tkanina, dok je na dijelu između kabine i sanduka vozila pronađena drvena palica na čijem vrhu se nalazi jako nagorjela tkanina. Po mišljenju vještaka detaljnim sagledavanjem lica mjesta i tragova nađenih na istom konstatovano je da je požar koji je nastao u noći 28.05.2016. godine, oko 03,00 časova, na teretnom motornom vozilu marke "Scania", reg. oznaka CT ..., nastao kao posljedica namjere na način što je od strane NN lica na prednjem desnom pneumatiku postavio plastičnu flašu sa zapaljivom tečnošću, na prednjem desnom blatobranu krpu natopljenu zapaljivom materijom, a zatim na prostoru između kabine vozila i sanduka vozila, bacio </span><span class="span1">zapaljenu krpu koja se nalazila na vrhu drvene palice i koja je bila natopljena zapaljivom materijom, nakon čega je nastao požar na vozila. Zapaljiva tečnost koja je korišćena u izazivanju požaru je najvjerovatnije benzin. S obzirom da je požar na vozilu primijećen i lokalizovan privremeno to je šteta na vozilu manjeg obima. Nastali požar predstavljao je konkretnu i neposrednu opasnost za vozilo na kojem je nastao, kao i za dio elektrodistributivne mreže ispod koje je vozilo bilo parkirano i kontejner koji se nalazio sa njegove desne strane u blizini, dok opasnost za život i tijelo lica nije postojala. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ekonomsko-finansijske struke Đ. M. Kt. br. 183/16 od februara mjeseca 2016. godine, proizilazi da na osnovu podataka iz prezentiranih spisa, dokumentacije UP OB Cetinje, te na osnovu kataloške vrijednosti predmetnog vozila, koja je umanjena za procenat amortizacije, vrijednost teretnog motornog vozila marke "Scania" reg. oznaka CT ..., iznosi 19.408,88 eura na dan 28.05.2016. godine. Visina pričinjene štete prouzrokovane kritičnom prilikom na predmetnom teretnom motornom vozilu iznosi 1.800,00 eura. </span>
</p>
<p>
<span class="span1">Iz izvještaja Forenzičkog centra Crne Gore o hemijskom vještačenju broj 2329/16, proizilazi da je na dostavljenom dokaznom materijalu (plastičnoj flaši koja je pretrpjela termičke promjene sa tečnošću i taknini) dokazano prisustvo ugljovodonika koji odgovaraju naftnom derivatu - benzinu, shodno ASTM klasifikaciji E 1618-11. </span>
</p>
<p>
<span class="span1">Iz izvještaja Odsjeka za posebne provjere Uprave policije od 21.03.2017. godine, proizilazi da SIM broj ..., nije korisnik operatera Telenor. Telekom je dostavio CD sa podacima o komunikacijama koji nije obrađivan jer nije dostavljen listing iz matične mreže M-tel. M - tel je dostavio CD sa podacima o komunikacijama za navedeni broj za period od 01.05.2016. godine do 13.03.2017. godine. Iz CD-a dostavljenog od strane operatera M-tel proizilazi da se Ć. V. od 27.06.2016. godine od 20:26:09 časova do 29.06.2017. godine do 05:56:50 časova, nalazio u Budvi, kao i da je navedeni broj registrovan na Ć. V. </span>
</p>
<p>&nbsp;</p>
<p>
<span class="span1">Uvidom u fotodokumentaciju Uprave policije Odjeljenje bezbjednosti Cetinje broj 84/16 od 28.05.2016. godine, utvrđeno je da se teretnom motorno vozilo marke "Scania", reg. oznaka CT ..., kritične prilike nalazilo jednim dijelom (desnim) na makadamskom proširenju pored puta, a da se drugim dijelom nalazilo na asfaltnom dijelu kolovoza. Takođe je na prednjem desnom pneumatiku očevidna plastična flaša zelene boje, deformisana uslijed požara. Na blatobranu prednjeg desnog pneumatika vidi se čarapa bijele boje, deformisana uslijed požara. Takođe je između sanduka i blatobrana desnog prednjeg pneumatika vidljiva drvene palica oko čijeg je vrha obmotana krpa koje je zahvatio požar. Pored navedenog vozila nalazi se kontejner.</span>
</p>
<p>&nbsp;</p>
<p>
<span class="span1">Iz izvještaja iz registra kaznenih evidencija na ime okrivljenog, proizilazi da je isti osuđivan presudom Osnovnog suda u Cetinju K.br.218/13 od 15.05.2015. godine, zbog krivičnog djela sprečavanje službenog lica u vršenju službene radnje u pokušaju iz člana 375. stav 3. u vezi stava 1., a u vezi člana 20. KZ-a, na kaznu zatvora u trajanju od 6 (šest) mjeseci, uslovno na 1 (jednu) godinu. </span>
</p>
<p>&nbsp;</p>
<p>
<span class="span1">Svestranom analizom svih izvedenih dokaza, i dovođenjem u vezu istih sa navodima optužnog akta i navoda odbrane, sud je našao da je dokazno potkrijepljen stav optužbe prema kojem je okrivljeni dana 28. maja 2016. godine, oko 02,45 časova, u naselju "Donje polje" u C., svjestan svog djela čije je izvršenje htio, znajući da je njegovo djelo zabranjeno, opšteopasnom radnjom izazvao opasnost za imovinu čija </span><span class="span1">vrijednost prelazi iznos od dvadeset hiljada eura, i to: za teretno motorno vozilo marke "Scania" reg. oznaka CT ..., vlasništvo oštećenog privrednog društva "B. o." DOO C., dio elektrodistributivne mreže ispod koje je vozilo bilo parkirano i kontejner koji se nalazio pored desne strane vozila, na način što je na desnom prednjem pneumatiku teretnog motornog vozila marke "Scania" reg. oznaka CT ..., postavio plastičnu flašu sa naftnim derivatom - benzinom, i na prednjem desnom blatobranu navedenog vozila, krpu-čarapu bijele boje, natopljenu naftnim derivatom - benzinom, koje je zapalio, te je na prostoru između kabine i sanduka vozila bacio drvenu palicu, na čijem se vrhu nalazila zapaljena tkanina koju je prethodno natopio naftnim derivatom-benzinom, što je prouzrokovalo požar na vozilu oštećenog, koji je u daljem širenju spriječen intervencijom građana, kojom je prilikom na teretnom motornom vozilu marke "Scania" reg. oznaka CT ..., nastupila imovinska šteta od 1.800,00 eura, čime je izvršio krivično djelo izazivanje opšte opasnositi iz člana 327. stav 1. Krivičnog zakonika Crne Gore.</span>
</p>
<p>
<span class="span1">Krivično djelo izazivanje opšte opasnosti iz člana 327 stav 1 KZCG, čini onaj ko požarom, poplavom, eksplozijom, otrovom ili otrovnim gasom, radioaktivnim ili drugim jonizujućim zračenjem, električnom energijom, motornom silom ili kakvom drugom opšteopasnom radnjom ili opšteopasnim sredstvom izazove opasnost za život ili tijelo ljudi ili za imovinu čija vrijednost prelazi iznos od dvadeset hiljada eura. Radnja kod ovog krivičnog djela je alternativno propisana (što znači da djelo postoji ako je ma ijedna od navedenih radnji preduzeta), a posljedica se sastoji u izazivanju konkretne opasnosti za život ili tijelo ili imovinu čija vrijednost prelazi iznos od dvadeset hiljada eura. Dakle, u slučaju opasnosti za imovinu, zakonodavac je postavio cenzus pa se u svakom konkrentom slučaju mora utvrditi visina imovine, kako bi se moglo znati koji je to imovinski cenzus bio „pogođen“ izvršenjem krivičnog djela. Pri tome, relevantna je vrijednost imovine kojoj je prijetila opasnost, a ne vrijednost one imovine koja je uništena izvršenjem djela. Konkretna, neposredna, opšta opasnost postoji kad, po opštem iskustvu postoji bliska i realna mogućnost da dođe do povrede zaštićenog dobra, tj. života ili tijela ljudi, odnosno imovine. Opasnost je u tom slučaju objektivna, stvarna i konkretna, a zaštićeno dobro treba da se nalazi u neposrednoj opasnosti da bude povrijeđeno. Dakle, konkretnu opasnost treba shvatiti kao veoma blisku mogućnost neposredne povrede zaštićenog dobra. </span>
</p>
<p>
<span class="span1">Najprije, izvedenim dokazima je nesumnjivo utvrđeno da je 28. maja 2016. godine, oko 02,45 časova, u naselju "Donje polje" u C., opšteopasnom radnjom izazvana opasnost za imovinu čija vrijednost prelazi iznos od dvadeset hiljada eura, i to: za teretno motorno vozilo marke "Scania" reg. oznaka CT ..., vlasništvo oštećenog privrednog društva "B. o." DOO C., dio elektrodistributivne mreže ispod koje je vozilo bilo parkirano i kontejner koji se nalazio pored desne strane vozila, na način što je na desnom prednjem pneumatiku teretnog motornog vozila marke "Scania" reg. oznaka CT ..., postavljena plastična flašu sa naftnim derivatom - benzinom, i na prednjem desnom blatobranu navedenog vozila, krpa -čarapa bijele boje, natopljena naftnim derivatom - benzinom, te je na prostoru između kabine i sanduka vozila bačena drvenu palicu, na čijem se vrhu nalazila zapaljena tkanina prethodno natopljena naftnim derivatom-benzinom, što je prouzrokovalo požar na vozilu oštećenog, koji je u daljem širenju spriječen intervencijom građana, kojom je prilikom na teretnom motornom vozilu marke "Scania" reg. oznaka CT ..., nastupila imovinska šteta od 1.800,00 eura. Ove činjenice proizilaze iz svih dokaza provedenih tokom postupka i to: iskaza ovlašćenog predstavnika oštećenog privrednog društva „B. o.“ doo C. S. D., iskaza svjedoka S. D., S. D., Đ. J., koji svjedoci su se decidno i saglasno izjasnili u pogledu lokaliteta gdje se kritične prilike nalazilo vozilo marke "Dacia" i o vremenu </span><span class="span1">kada je došlo do požara, službene zabilješke – Zapisnika o uviđaju Uprave policije OB Cetinje broj 62/02-KU-151/2016 od 28.05.2016. godine, i tom prilikom sačinjene fotodokumentacije Uprave policije - Odjeljenje bezbjednosti Cetinje broj 84/16 od 28.05.2016. godine, iz kojih se pouzdano utvrđuje gdje su se nalazile drvena palica, plastična flaša – njen izgled, boja i deformitet nastao uslijed dejstva vatre i čarapa – boja i izgled iste nakon što je zahvaćena vatrom, koje su prethodno natopljene benzinom, prouzrokovale predmetni požar, odnosno činjenicu da je plastična flaša zelene boje, zapremine 0,2 litra pronađena na blatobranu prednjeg desnog pneumatika vozila (u fotoeleboratu predstavljena na fotografijama 8. i 9.),, da je čarapa bijele boje, jednim dijelom zahvaćena požarom, pronađena na blatobranu prednjeg desnog pneumatika vozila (u fotoelaboratu predstavljena fotografijama 10. i 11.), te da je manja drvena palica, pronađena djelimično sagorela, oko čijeg je vrha obmotana sagorela tkanina – krpa, pronađena između sanduka i prednjeg desnog pneumatika blatobrana na vozilu (fotografije 12 i 13.). </span>
</p>
<p>
<span class="span1">Provođenjem dokaza vještačenja po vještaku ekonomsko-finansijske struke, kao i neposrednim izjašnjenjem vještaka na glavnom pretresu, sud je na pouzdan način utvrdio vrijednost teretnog motornog vozila marke „Scania“, reg. oznaka CT ..., u trenutku nastanka predmetne nezgode, kao i visinu štete nastale uslijed dejstva požara na istom. Nalaz i mišljenje, kao i neposredno izjašnjenje vještaka sud je ocijenio kao jasne, potpune i urađene u skladu sa pravilima nauke i struke, sa kog razloga je istima poklonio vjeru. </span>
</p>
<p>
<span class="span1">Da je upravo okrivljeni Ć. P. koji je izvršio radnje naprijed navedene radnje, proizilazi iz sljedećeg: izvještaja Forenzičkog centra Crne Gore o DNK vještačenju broj 2328-2/16, kojim je utvrđeno da je na čarapi, koja je kritične prilike pronađena na blatobranu prednjeg desnog pneumatika vozila (u fotoelaboratu predstavljena fotografijama 10. i 11.), dobijen miješani DNK profil koji potiče od najmanje tri osobe, izvještaja Forenzičkog centra Crne Gore o DNK vještačenju broj 2328-2/16 u kojem je navedeno da rezultat DNK analize daje umjereno jaku podršku hipotezi da je upravo okrivljeni jedan od donora biološkog materijala na uzorku izuzetom sa predmetne čarape. Kada se tome svemu doda iskaz svjedoka S. D., koji navodi da je dvije noći prije kritične, vidio okrivljenog na ulici ispred njegove u kasnim večernjim satima (posle ponoći), što mu je bilo čudno, s obzirom da ga tamo nikada nije vidio, i da je na njegovo pitanje - odakle je tu - okrivljeni naveo da je slučajno zalutao u tu ulicu, da je bio sam i zbunjen, to je po ocjeni suda nesumnjivo dokazano da je okrivljeni izvršio krivično djelo stavljeno mu na teret. Po uvjerenju suda, okrivljeni je prethodno "ispitivao i ispipavao" teren, a što se utvrđuje iz navedenog dijela iskaza svjedoka S. D. koji je okrivljenog vidio dvije noći prije kritične na licu mjesta, pri čemu očigledno nije imao uvjerljiv argument zašto se tu nalazi, s obzirom da je C. relativno mali grad, a okrivljeni je rođen i ima prebivalište na C., tako da je u najmanju ruku nemoguće da neko, ko živi na C. i to makar bilo na kratko, "slučajno zaluta" u istom. </span>
</p>
<p>
<span class="span1">Međutim, pojašnjenje zaslužuje sljedeće: U propratnom aktu prethodno citiranog izvještaja Forenzičkog centra Crne Gore o DNK vještačenju broj 2328-2/16 se navodi da postoji mogućnost da je dominantniji donor biološkog materijala na predmetnoj čarapi blizak srodnik Ć. P..  što bi sugerisalo na to da postoji neko ko je saučesnik (na sudu nije to utvrđuje) sa okrivljenim u izvršenju ovog krivičnog djela. Štaviše, u izvještaju Forenzičkog centra Crne Gore o DNK vještačenju broj 2328-3/16, konstatovano je da sprovedena analiza daje veoma jaku podršku hipotezi da je V. Ć. – otac okrivljenog, jedan od donora biološkog materijala na predmetnom uzorku – čarapi. Međutim, provođenjem dokaza – čitanja izvještaja Odsjeka za posebne provjere Uprave policije od 21.03.2017. godine, utvrđeno je da se V. Ć. – otac </span><span class="span1">okrivljenog (koji je nesumnjivo vlasnik broja telefona ..., a što proizilazi kako iz iskaza svjedoka Kokotović Božidara, tako i iz izvještaja ovlašćenog operatera), u kritičnom vremenskom periodu nije nalazio na teritoriji C., tako da je isključeno da je on, i pored toga što je jedan od donora biološkog materijala, na predmetnoj čarapi izvršio navedeno krivično djelo. Iako utvrđenje eventualne odgovornosti Ć. V. nije predmet ovog postupka, ovo je bilo nužno za ukazati kako bi se na taj način eliminisala mogućnost da okrivljeni nije izvršio predmetno krivično djelo. Međutim, da je to moguće (odnosno da je moguće da se biološki materijal Ć. V. nalazi na predmetu krivičnog djela, a da on nije izvršio krivično djelo), pojasnila je i dr S. K., vještak forenzičke genetike, koja je navela da se biološki materijal može nanijeti prije, tokom i nakon događaja, odnosno da, koliko dugo će se kontaktni materijal zadržati na nekom predmetu zavisi od inicijalno nanesene količine biološkog materijala, vrste predmeta na kojem je nanesen, odnosno karakteristika njegove površine i dalje mehaničke manipulacije sa tim predmetom. Dakle, može se zaključiti, da preneseno na krivičnopravni referat to znači, da se biološki materijal nekog lica, može naći na predmetu iskorišćenom za izvršenje krivičnog djela, iako ono to djelo nije izvršilo, u situaciji kada je biološki materijal nanijet prije izvršenja krivičnog djela. Samim tim, ovo samo dodatno potrekpljuje prethodno utvrđenje o krivičnoj odgovornosti okrivljenog, s obzirom da je evidentno da se radi o čarapi koja je u vlasništvu porodice Ć., dakle, o predmetu kojem je okrivljeni itekako lako i jednostavno mogao da pristupi. </span>
</p>
<p>
<span class="span1">Nalaz i mišljenje vještaka forenzičke genetike i njeno neposredno izjašnjenje na glavnom pretresu, sud je prihvatio i ocijenio kao jasne, potpune i urađene u skladu sa pravilima nauke i struke, posebno pri činjenici da je vještak u potpunosti odgovorio na sve nejasnoće, pri čemu je sa stanovišta struke ukazala na sve opcije, sa kojih razloga je sud njen nalaz prihvatio i ocijenio kao jasan i stručan. </span>
</p>
<p>
<span class="span1">Postupajući na navedeni način okrivljeni Ć. P. je ostvario sve objektivne i subjektivne elemente bića krivičnog djela izazivanje opšte opasnosti iz člana 327 stav 1 KZCG. Ovo stoga, što je postupanjem na navedeni način opšteopasnom radnjom izazvao opasnost za imovinu čija vrijednost prelazi iznos od dvadeset hiljada eura. Da se radi o imovini koja prelazi iznos od dvadeset hiljada eura, proizilazi iz nalaza i mišljenja vještaka ekonomsko-finansijske struke, koja je u datom nalazu navela da je vrijednost vozila na dan izvršenja predmetnog krivičnog djela - odnosno 28.05.2016. godine iznosila 19.408,88 eura, a kada se tome doda i vrijednost kontejnera i elektrokablova (čija vrijednost prelazi iznos od 600,00 eura, a što je po ocjeni suda opštepoznata činjenica), za koje je prijetila konkretna opasnost uslijed navedenog požara, to je nesporno da je u konkretnom prijetila opasnost za imovinu koja prelazi iznos od dvadeset hiljada eura. Da je opasnost zaista prijetila - odnosno da je bila konkretna, objektivna i stvarna, svjedoči uviđajna dokumentacija - zapisnik o uviđaju i tom prilikom sačinjeni fotoelaborat, iz kojih se utvrđuje da su se iznad vozila nalazili kablovi elektro mreže, a da se u neposrednoj blizini vozila nalazio kontejner(koji je prikazan u predmetnoj fotodokumentaciji) proizilazi iz nalaza i mišljenje vještaka P. R. (koji je inače bio prisutan prilikom preduzimanja uviđajnih aktivnosti od strane policijskih službenika), koji je ujedno u datom nalazu naveo da je u ovom slučaju postojala konkretna i neposredna opasnost za vozilo na kojem je požar nastao, kao i za dio elektrodistributivne mreže ispod koje je vozilo bilo parkirano i kontejner koji se nalazio sa njegove desne strane. Okrivljeni je očigledno bio svjestan onoga što čini – da to predstavlja krivično djelo, da je to zabranjeno, ali je i pored toga, u očiglednoj namjeri da napravi štetu okrivljenima, preduzeo navedene radnje, čime je izrazio </span><span class="span1">volju i htjenje da želi i hoće da izvrši navedene radnje, čime  je postupao sa direktnim umišljajem kao oblikom vinosti.  </span>
</p>
<p>
<span class="span1">Izvođenjem dokaza vještačenjem po vještaku iz oblasti zaštite od požara, eksplozija i eskplozivnih sredstava i neposrednim saslušanjem vještaka, na pouzdan je način utvrđeno da je vatra na vozilu nastala sa vanjske strane, tj. na prednjem desnom pneumatiku, prednjem desnom plastičnom blatobranu, prostoru između kabine i sanduka vozila po desnoj strani i prostora ispod vozila na istom dijelu, kao i kojim predmetima je prijetila konkretna opasnost od izbijanja požara. Nalaz i mišljenje, kao i neposredno izjašnjenje vještaka sud je prihvatio i ocijenio kao jasne, potpune i urađene u skladu sa pravilima nauke i struke, sa kog razloga je istima poklonio vjeru. </span>
</p>
<p>
<span class="span1">Da su navedene prilike predmeti upotrijebljeni za izvršenje krivičnog djela (plastična flaša, čarapa i tkanina koja se nalazila na drvenoj palici) bili natopljeni naftnim derivatom – benzinom, proizilazi iz izvještaja Forenzičkog centra Crne Gore o hemijskom vještačenju broj 2329/16.</span>
</p>
<p>
<span class="span1">Izvještaje Forenzičkog centra o DNK i hemijskom vještačenju, sud je u potpunosti prihvatio ocjenjujući iste kao potpune, jasne, metodične i urađene u skladu sa pravilima koje nalaže struka i nauka. </span>
</p>
<p>
<span class="span1">Prilikom odlučivanja o visini i vrsti krivične sankcije, koju će izreći okrivljenom, sud je cijenio okolnosti definisane članom 42 KZCG (olakšavajuće i otežavajuće okolnosti), pa mu je u tom smislu kao otežavajuću cijenio okolnost da je ranije osuđivan (kako to nesporno proizilazi iz izvještaja iz KE), dok na njegovoj strani nije mogao naći olakšavajućih okolnosti. Imajući ovo u vidu, kao i tokom postupka nesumnjivo utvrđenu krivicu okrivljenog, sud je istog osudio na kaznu zatvora u trajanju od 6 (šest) mjeseci, nalazeći da će se ovom i u ovolikom trajanju odmjerenom kaznom, postići kako generalna, tako i specijalna prevencija, odnosno ujedno će, po ocjeni ovog suda, predstavljati odvraćaj potencijalnih učinilaca od eventualnog izvršenja krivičnih djela i djelovaće na okrivljenog na način da više ne vrši krivično djelo. Pored toga, izricanje navedene kazne predstavlja izažavanje društvene osude za krivično djelo i obaveze poštovanja zakona, kao i jačanje morala i uticaj na razvijanje društvene odgovornosti, i po uvjerenju suda u potpunosti odgovoriti svrsi izricanja krivičnih sankcija iz člana 4 stav 2 KZCG. </span>
</p>
<p>
<span class="span1">Okrivljeni je obavezan  da, shodno članu 239 ZKP,  oštećenom privrednom društvu „B. o.“, doo C., na ime imovinskopravnog zahtjeva, isplati iznos od 1.800,00 eura u roku od 15 dana po pravosnažnosti presude pod prijetnjom prinudnog izvršenja. </span>
</p>
<p>
<span class="span1">Kako je okrivljeni oglašen krivim, to ga je sud, na temelju odredaba čl. 226-229 ZKP, obavezao na plaćanje troškova postupka u ukupnom iznosu od 471,00 eura, od čega iznos od 115,80 eura na ime troškova vještačenja po vještaku forenzičke genetike dr S. K., iznos od 201,95 eura na ime vještačenja po vještaku ekonomsko-finansijske struke M. Đ. i iznos od 153,25 eura na ime vještačenja po vještaku od zaštite od požare, eksplozija i eksplozivnih naprava P. R. Pored ovih, okrivljeni je obavezan i na plaćanje troškova paušala u iznosu od 30,00 eura, koji troškovi su odmjereni shodno trajanju i složenosti postupka i imovinskim prilikama okrivljenog.Istovremeno okrivljeni je obavezan i na plaćanje troškova na ime angažovanja branioca po službenoj dužnosti o kojima će biti donijeto posebno rješenje.</span>
</p>
<p>
<span class="span1">Na osnovu izloženog, odlučeno je kao u izreci ove presude. </span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana, 21.07.2017. godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Marija Ćupić</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba u roku</span>
</p>
<p>
<span class="span1"> od 8 dana od dana prijema pisanog otpravka iste,</span>
</p>
<p>
<span class="span1"> preko ovog suda Višem sudu u Podgorici.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br. 176/16</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog D. B., iz P., zbog krivičnog djela ugrožavanje javnog saobraćaja iz čl.339 st. 3 u vezi st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.834/15 od 17.03.2016. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, nakon glavnog i javnog pretresa održanog dana 30.05.2016 godine, u prisustvu stranaka, donio je, a dana 02.06.2016. godine i javno objavio,</span>
</p>
<p>
<span class="span1"> </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">D. B., JMBG xxx, od oca S. i majke S., rodjene K., rodjen xxx godine u P., sa prebivalištem u P., Ul. B. i R. br. x, državljanin Crne Gore, po zanimanju medicinski tehničar, neoženjen, bez djece, pismen, sa završenom srednjom medicinskom školom, srednjeg imovnog stanja, ranije neosudjivan,</span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana xxx godine, oko 21,00 čas, u Podgorici, na raskrsnici Bulevara Cetinjski put i Bulevara Džordža Vašingtona, ne pridržavajući se saobraćajnog propisa iz čl. 40 st. 4 ZOBS-a na putevima, ugrozio javni saobraćaj i doveo u opasnost život i tijelo ljudi, na način što upravljajući vozilom marke "Peugeot", registarskih oznaka PG ..., Bulevarom Cetinjski put  pravcu Bulevara Džordža Vašingtona, dolaskom na raskrsnicu sa kružnim tokom saobraćaja, koji je saobraćajnim znakom označen kao put sa prvenstvom prolaza, iako je bio dužan, nije propustio vozilo marke "Golf", registarskih oznaka PG ..., kojim je kružnim tokom saobraćaja u pravcu Bulevara Cetinjski put upravljao P. Z., a koje mu je nailazilo sa lijeve strane, već je ušao u kružni tok, usljed čega je čeonim dijelom svog vozila udario u desnu bočnu stranu vozila marke "Golf", kojom prilikom je saputnica u vozilu marke "Golf", oštećena mldb. P. D., zadobila laku tjelesnu povredu u vidu otoka i krvnog podliva u čeonom predjelu sa desne strane, pri čemu je bio svjestan da ovakvom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti, </span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl.339 st. 3 u vezi st.1 Krivičnog zakonika Crne Gore</span>
</p>
<p>
<span class="span1">- pa mu Sud primjenom citiranog zakonskog propisa, te čl. 3, 4, 5, 13, 16, 32, 36, 42, 52, 53 i 54  Krivičnog zakonika Crne Gore, te čl. 226, 227, 229 i 374 Zakonika o krivičnom postupku, i z r i č e </span>
</p>
<p style="text-align:center;">
<span class="span1">USLOVNU OSUDU  </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 154,00 € (stotinupedesetčetirieura) kao i 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 834/15  od 17.03.2016 godine kojeg je na glavnom pretresu zastupao Mihailović Vladan, savjetnik na radu kod  ODT-a Podgorica, okrivljenom D.B., stavljeno je na teret da je izvršio krivično djelo ugrožavanje  javnog saobraćaja  iz  čl. 339 st. 3 u vezi st. 1 Krivičnog zakonika Crne Gore, bliže opisanog izrekom ove presude.</span>
</p>
<p>
<span class="span1">Zastupnik optužbe je do kraja glavnog pretresa ostao pri podnijetom optužnom aktu, te u završnoj riječi naveo da smatra da je dokazima provedenim na glavnom pretresu nesumnjivo utvrdjeno da je okrivljeni izvršio krivično djelo stavljeno mu na teret, sa kojih razloga je predložio sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni D. B. je u navodima odbrane u postupku pred ODT-om u Podgorici naveo da je predmetne večeri upravljao vozilom "Pežo", da se kretao Bulevarom koji vodi od "Delte" ka kružnom toku, te da je sa njim u vozilu na mjestu suvozača bila djevojka Ivana čijeg se prezimena nije mogao sjetiti, pa kada je došao ispred kružnog toka, namjeravao je da nakon raskrsnice zadrži pravac kretanja dalje prema "Pobjedi" i krenuo je da ulazi u unutrašnju traku kružne raskrsnice. U trenutku kada je to uradio, sa njegove lijeve strane iz raskrsnice je naišlo vozilo "Golf" koje je htjelo da produži put Zabjela, i tu je došlo do udara prednjeg dijela njegovog vozila u otprilike prostor izmedju zadnjih i prednjih desnih vrata "Golfa". Istakao je da vjerovatno ima njegovih propusta, tipa nepažnje za saobraćajnu nezgodu, ali je naglasio da je u vozilu "Golf" bilo dosta više osoba nego što je propisano, da misli da je pozadi sjedjelo njih četvoro, a da je momak koji je nakon sudara izašao sa mjesta vozača u ruci držao hamburger. Dodao je da se nijesu dogovorili oko štete, da je napravljen uvidjaj, da on nije imao alkohola, i da je to pokazao alkotest, te da mu je takodje vadjena krv, i da je predmetnom prilikom vrijeme bilo suvo, bez kiše i magle, kao i da je radila ulična rasvjeta. </span>
</p>
<p>
<span class="span1">Na glavnom pretresu, okrivljeni je ponovio navode pred ODT-om Podgorica i dodao da je odmah po završenom uvidjaju, nekih 30-40 minuta nakon predmetne saobraćajne nezgode, u Urgentnom bloku posjetio oštećenu, koja mu je tada rekla da joj se hematom povukao, te da </span><span class="span1">mu je potpuno nelogično da se hematom povuče za tako kratko vrijeme, budući da on radi kao medicinski tehničar, pa ima odredjena iskustva u dijelu prakse koju je obavljao tokom školovanja. Naveo je da je vozač dvije - tri godine, da ima položeno za B kategoriju, da je prije preduzimanja radnji uključivanja u kružni tok pogledao lijevo, ali da sa te strane nije primijetio vozilo. </span>
</p>
<p>
<span class="span1">U završnoj riječi, okrivljeni je naveo da mu je žao što je njegovom nepažnjom došlo do predmetne saobraćajne nezgode, te da se nada da mu se ništa slično više nikada neće desiti. </span>
</p>
<p>
<span class="span1">U dokaznom postupku sud je: saslušao svjedoka P Z, saslušao mldb. oštećenu P. D., u prisustvu zakonskog zastupnika - oca, pročitao zapisnik o uviđaju Uprave policije CB Podgorica br.24/15 od 10.01.2015.godine, pročitao medicinsku dokumentaciju na ime oštećene mldb. P. D., pročitao nalaz i mišljenje sudskog vještaka saobraćajne struke doc.dr.Č. G. od 11.01.2016 godine, pročitao nalaz i mišljenje sudskog vještaka medicinske struke  prof. dr. D. Č. od 16.10.2015 godine, pročitao izvod iz registra kaznenih evidencija Ministarstva pravde Crne Gore na ime okrivljenog Ke.br.523/2016 od 22.03.2016 godine, izvršio uvid u skicu lica mjesta predmetne saobraćajne nezgode. Sud nije provodio dokaz saslušanjem svjedoka N. D., obzirom da je zastupnik optužbe neposredno na glavnom pretresu odustao od provodjenja citiranog dokaza, a po ocjeni Suda, saslušanje ovog svjedoka, pri utvrdjenom činjeničnom stanju, vodilo bi bespotrebom odugovlačenju postupka. </span>
</p>
<p>
<span class="span1">Cijeneći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da činjenični navodi optuženja imaju pouzdanog oslonca u provedenim dokazima, pa je okrivljeni u vrijeme, mjesto i na način kako je to predstavljeno izrekom ove presude preduzeo radnje kojim je ostvario subjektivne i objektivne elemente upitne inriminacije, sa kojih razloga je sud, najprije utvrdio krivicu okrivljenog, a potom, vrjednujući prirodu, karakter, te međusobni odnos otežavajućih i olakšavajućih okolnosti koje stoje na njegovoj strani, ocijenio da će se i mjerom upozorenja za okrivljenog na način i u trajanju kao u izreci presude, ostvariti opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Svjedok P. Z. je na glavnom pretresu  posvjedočio da je predmetnom prilikom upravljao svojim vozilom marke "Golf" reg. oznaka PG ..., da su sa njim u vozilu na mjestu suvozača bili njegova supruga, a pozadi njegovo dvoje maloljetne djece i koleginica njegove supruge. Istakao je da se kretao kružnim tokom kod zgrade "Vektre", i to iz pravca Bul. Džordža Vašingtona sa namjerom da ide ka KBC-u, pa kada je skoro bio izašao iz kružnog toka i krenuo ka Krivom mostu, sa njegove desne strane, iz pravca "Delte" udarilo ga je vozilo kojim je upravljao okrivljeni. Pojasnio je da je do kontakta došlo čeonim dijelom vozila okrivljenog u zadnja desna vrata njegovog vozila. Naglasio je da je vrijeme bilo suvo, vidljivost dobra, da je radila rasvjeta, te da je vozilo vozio brzinom od nekih 20 - 30 km/h. Izjavio je da je nakon nezgode pokušao sa okrivljenim da se dogovori oko toga da mu on plati štetu na vozilu, odnosno da mu plati 500,00 €, od čega bi mu on vratio sve što bude višak, nakon izvršene popravke, a sve to iz razloga jer je okrivljeni govorio da se ne zove policija. Kako se nijesu dogovorili, zvali su policiju koja je izvršila uvidjaj, vozila nijesu pomjerali sa lica mjesta do završenog uvidjaja, i on je prisustvovao sve dok ekipa policije nije izvršila uvidjaj. Dodao je da </span><span class="span1">je odmah nakon nezgode neko njegovu kćerku D. i koleginicu njegove supruge povezao u Urgentni blok, kao i da su njegovoj kćerki dva puta snimali glavu, jer je imala glavobolje. </span>
</p>
<p>
<span class="span1">Izjavio je da se u ime svoje mldb. kćerke, kao zakonski zastupnik, ne pridružuje krivičnom gonjenju  i ne postavlja imovinsko-pravni zahtjev.</span>
</p>
<p>
<span class="span1">Mldb. svjedok - oštećena P. D. je saslušana na glavnom pretresu u prisustvu svog zakonskog zastupnika - oca, navela da je predmetnog dana sjedjela na zadnjem sjedištu vozila, kojim je upravljao njen otac Z.,  i da su, nakon što su pokupili majku, krenuli ulicom Džordža Vašingtona ka Zabjelu. Izjavila je da su gotovo bili prošli kružni tok, kada je sa njihove desne strane u njihovo vozilo, iznenada udarilo vozilo okrivljenog. Napomenula je da, kako je ona od tog udara udarila glavom u staklo, glava je počela da je boli, plakala je i prevezli su je u Hitnu, gdje je pregledana i doktori su joj snimili glavu dva puta. Naglasila je da se nakon nezgode D. B. interesovao za njeno zdravlje, i dolazio je u bolnicu da vidi kako je. </span>
</p>
<p>
<span class="span1">Iz zapisnika o uviđaju Uprave policije CB Podgorica br.24/15 od 10.01.2015.godine, sa skicom lica mjesta predmetne saobraćajne nezgode, proizilazi da je isti sačinjen povodom saobraćajne nezgode, koja se dana 10.01.2015 godine, oko 21,00 čas, dogodila u Podgorici, na raskrsnici Bulevara Cetinjski put i Bulevara Džordža Vašingtona i u kojoj su učestvovali D. B., kao vozač vozila marke "Pežo" reg. oznaka PG ..., i P. Z., kao vozač vozila marke  "Golf" reg. oznaka PG ... kao i mldb. P. D., koja se nalazila kao saputnik u vozilu marke "Golf" reg. oznaka PG .. Dalje proizilazi da je lice mjesta saobraćajne nezgode raskrsnica Bulevara Cetinjski put i Bulevara Džordža Vašingtona, sa kružnim tokom saobraćaja, da je kolovozni zastor Bulevara Cetinjski put asfaltni, oivičenom zemljanom površinom podijeljen na dvije kolovozne trake, koje su isprekidanom linijom podijeljene na po dvije saobraćajne trake. Kolovozni zastor Bulevara Džordža Vašingtona je asfaltni, oivičenom zemljanom površinom podijeljen na dvije kolovozne trake, koje su uzdužnim isprekidanim linijama podijeljene na po dvije saobraćajne trake, te da je kolovozni zastor kružnog toka asfaltni, uzdužnom isprekidanom linijom podijeljen na dvije saobraćajne trake. Nadalje proizilazi da je vozilo PG ...zatečeno u desnoj saobraćajnoj traci kružnog toka, prednjim dijelom okrenuto u pravcu Ul. Moskovske, gledano iz prvca Ul. M. Radovića, a vozilo PG ... zatečeno je na desnoj strani raskrsnice, prednjim dijelom okrenuto u pravcu Ul. Dž. Džeksona, a gledano iz pravca Bulevara Svetog Petra Cetinjskog. Konačno proizilazi da na licu mjesta nijesu zatečeni saputnici u vozilu PG ..., jer su isti transportovani u Urgentni blok, radi ukazivanja medicinske pomoći, te da su od materijalnih tragova na licu mjesta zatečeni tragovi plastike. </span>
</p>
<p>
<span class="span1">Iz nalaza i mišljenja sudskog vještaka saobraćajne struke doc.dr.Č. G. od 11.01.2016 godine proizilazi da je isti sačinjen povodom saobraćajne nezgode, koja se dana 10.01.2015 godine, oko 21,00 čas, dogodila u Podgorici, na raskrsnici Bulevara Cetinjski put i Bulevara Džordža Vašingtona i u kojoj su učestvovali D. B., kao vozač vozila marke "Pežo" reg. oznaka PG ..., i P. Z., kao vozač vozila marke  "Golf" reg. oznaka PG ..., kao i mldb. P. D., koja se nalazila kao saputnik u vozilu marke "Golf" reg. oznaka PG .... Dalje proizilazi da je vještak nakon analize svih pokazatelja predmetne saobraćajne nezgode mišljenja da je ista nastupila kao posljedica propusta i nedovoljne pažnje od strane vozača vozila "Peugeot", koji ulaskom u raskrsnicu u kružni tok saobraćaja koji ima prvenstvo prolaza, bez zaustavljanja, na šta ga obavezuje vidno postavljen znak II - 1 "ukrštanje sa putem sa prvenstvom prolaza", nije </span><span class="span1">propustio vozilo "Golf" koje je dolazilo sa njegove lijeve strane i na konfliktnoj raskrsnici imalo namjeru da zadrži pravac kretanja prema Bulevaru Džordža Vašingtona. Nadalje proizilazi da je vozač vozila "Golf" vozio svoje vozilo brzinom dozvoljenom za zonu nastanka nezgode, i sa posjedovanom brzinom nije imao mogućnosti izbjegavanja nezgode, pa na strani vozača vozila "Golf" vještak ne nalazi propusta, niti doprinosa za nastanak predmetne saobraćajne nezgode. </span>
</p>
<p>
<span class="span1">Iz nalaza i mišljenja sudskog vještaka medicinske struke  prof. dr. D. Č. od 16.10.2015 godine, sa medicinskom dokumentacijom na ime oštećene mldb. P. D., proizilazi da je oštećena u predmetnoj saobraćajnoj nezgodi zadobila povredu u vidu otoka i krvnog podliva u čeonom predjelu sa desne strane, koja povreda je nastala djelovanjem tupine mehaničkog orudja, najvjerovatnije dok se P. D.nalazila u svojstvu putnika u vozilu kada je došlo do sudara sa drugim vozilom, a koje povrede se u vrijeme nanošenja kvalifikuju kao laka tjelesna povreda. </span>
</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore na ime okrivljenog Ke.br.523/2016 od 22.03.2016 godine, proizilazi da isti ranije nije osudjivan.  </span>
</p>
<p>
<span class="span1">Član 40 st.4 Zakona o bezbjednosti saobraćaja na putevima  propisuje da je vozač koji ulazi vozilom na put koji je saobraćajnim znakom označen kao put sa prvenstvom prolaza, dužan da propusti sva vozila koja se kreću tim putem. </span>
</p>
<p>
<span class="span1">Tokom postupka je nesumnjivo utvrdjeno da se okrivljeni D. B. nije pridržavao citiranog saobraćajnog propisa, već je dana xxx</span><span class="span1"> godine, oko 21,00 čas, u Podgorici, na raskrsnici Bulevara Cetinjski put i Bulevara Džordža Vašingtona, ugrozio javni saobraćaj i doveo u opasnost život i tijelo ljudi, na način što upravljajući vozilom marke "Peugeot", registarskih oznaka PG ..., Bulevarom Cetinjski put u pravcu Bulevara Džordža Vašingtona, dolaskom na raskrsnicu sa kružnim tokom saobraćaja, koji je saobraćajnim znakom označen kao put sa prvenstvom prolaza, iako je bio dužan, nije propustio vozilo marke "Golf", registarskih oznaka PG ..., kojim je kružnim tokom saobraćaja u pravcu Bulevara Cetinjski put upravljao P. Z., a koje mu je nailazilo sa lijeve strane, već je ušao u kružni tok, usljed čega je čeonim dijelom svog vozila udario u desnu bočnu stranu vozila marke "Golf", kojom prilikom je saputnica u vozilu marke "Golf", oštećena mldb. P. D., zadobila laku tjelesnu povredu u vidu otoka i krvnog podliva u čeonom predjelu sa desne strane. </span>
</p>
<p>
<span class="span1">Okrivljeni D. B. tokom postupka nije sporio da je predmetnom prilikom upravljao vozilom "Pežo" krećući se Bulevarom koji vodi od "Delte" ka kružnom toku, i da je, u trenutku kada je krenuo da ulazi u unutrašnju traku kružne raskrsnice, sa njegove lijeve strane, iz raskrsnice naišlo vozilo "Golf", i tada je došlo do udara prednjeg dijela njegovog vozila u prostor izmedju zadnjih i prednjih desnih vrata vozila "Golf". Ovakvi navodi odbrane okrivljenog u bitnom komplementarni su sa iskazom svjedoka  P. Z., čiji iskaz sud cijeni istinitim i sa stanovišta odlučnih činjenica prihvatljivim, a koji je na glavnom pretresu posvjedočio da je predmetnom prilikom upravljao vozilom marke "Golf", krećući se kružnim tokom kod zgrade "Vektre" i kada je skoro bio izašao iz kružnog toka, sa njegove desne strane iz pravca "Delte" udarilo ga je vozilo kojim je upravljao okrivljeni. Vjerodostojnost iskaza ovog svjedoka ogleda se i u činjenici što isti na nesumnjiv način na glavnom pretresu potvrdjuje i iskaz mldb. oštećene P. D., čiji iskaz, takodje Sud cijeni istinitim, a koja je objasnila da se predmetnom prilikom, dok </span><span class="span1">se kao saputnik nalazila u vozilu "Golf", i dok su se kretali Ul. Džordža Vašingtona ka Zabjelu, u trenutku kada su gotovo bili prošli kružni tok, iznenada sa njihove desne strane, udarilo ih je vozilo okrivljenog. </span>
</p>
<p>
<span class="span1">Sud neosnovanim cijeni navode odbrane okrivljenog koji je tokom postupka akcentovao okolnost koja se ogleda u propustu vozača vozila "Golf", odnosno da je u vozilu "Golf" bilo dosta više osoba nego što je propisano, te da misli da ih je pozadi sjedjelo njih četvoro. Medjutim, neosnovanost ovakvih navoda odbrane deplasira iskaz svjedoka P. Z. koji je dosledno posvjedočio da su se na zadnjem sjedištu njegovog vozila nalazili samo njegovo dvoje maloljetne djece i koleginica njegove supruge. Takodje, sud neosnovanim cijeni i navode odbrane okrivljenog da je njemu sa aspekta njegove struke, nelogično da se hematom koji je oštećena predmetnom prilikom zadobila povukao za tako kratko vrijeme. Ovo tim prije što je detaljno objašnjenje  u pogledu vrste i mehanizma nanošenja tjelesne povrede kod oštećene mldb. P. D. pružila vještak medicinske struke prof.dr. Č. D., čiji nalaz i mišljenje Sud cijeni objektivnim, stručnim i baziranim na pravilima medicinske struke i nauke, koja po ocjeni Suda, uz svo uvažavanje struke okrivljenog, koji je po sopstvenom kazivanju medicinski tehničar, uživa veći kredibilitet i nesumnjivo veće medicinsko znanje u odnosu na vrste, karakteristike, te mehanizme nanošenja tjelesnih povreda. Vještak medicinske struke u svom nalazu i mišljenju nalazi da je oštećena mldb. P. D. zadobila povredu u vidu otoka i krvnog podliva u čeonom predjelu sa desne strane, koja povreda je nastala kao posljedica dejstva djelovanja tupine mehaničkog orudja, najvjerovatnije dok se mldb. oštećena u svojstvu saputnika nalazila u vozilu, kada je došlo do sudara sa drugim vozilom, a koja povreda se sa sudsko - medicinskog aspekta kvalifikuje kao laka tjelesna povreda. </span>
</p>
<p>
<span class="span1">Dosledno tome, materijalna dokazna sredstva u vidu zapisnika o uvidjaju UP CB Podgorica br. 24/15 od 10.01.2015 godine, sa skicom lica mjesta predmetne saobraćajne nezgode, doprinose stvaranju još skladnije i vjerodostojnije dokazne cjeline, budući da se iz istih na nesumnjiv način utvrdjuju akteri odnosne saobraćajne nezgode, stanje i karakteristike kolovoza, pozicije zatečenih vozila nakon saobraćajne nezgode, te materijalni tragovi nastali kao posljedica predmetne saobraćajne nezgode. Da se okrivljeni nije pridržavao saobraćajnog propisa iz čl. 40 st. 4 Zakona o bezbjednosti saobraćaja na putevima, nesumnjivo proizilazi iz nalaza i mišljenja vještaka saobraćajne struke, čiji nalaz i mišljenje Sud cijeni stručnim, objektivnim i zasnovanim na pravilima struke i vještine, a iz kojeg nepobitno proizilazi da je odnosna saobraćajna nezgoda nastala kao posljedica propusta i nedovoljne pažnje od strane vozača vozila "Peugeot" (dakle okrivljenog D. B.), koji ulaskom u raskrsnicu u kružni tok saobraćaja, nije propustio vozilo "Golf" koje je dolazilo sa njegove lijeve strane i na konfliktnoj raskrsnici imalo namjeru da zadrži pravac kretanja prema Bulevaru Džordža Vašingtona, dok ne proizilazi nikakav propust, niti doprinos za nastanak predmetne saobraćajne nezgode vozača vozila "Golf", dakle, svjedoka P. Z.. </span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim radnjama okrivljenog D. B. stekla sva subjektivna i obektivna obilježja bića krivičnog djela ugrožavanje javnog saobraćaja  iz čl.339 st. 3 u vezi st.1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju saobraćajnih propisa iz čl.40 st.4 Zakona o bezbjednosti saobraćaja na putevima, i u odnosu na zadobijanje lake tjelesne povrede kod mldb. oštećene P. D., postupao sa svjesnim nehatom kao oblikom krivice, obzirom da je bio svjestan da može učiniti djelo, ali je olako držao da do toga neće doći.</span>
</p>
<p>
<span class="span1">Vrjednujući sve okolnosti iz čl.42 Krivičnog zakonika Crne Gore, koje su od uticaja da kazna bude manja ili veća, Sud je u odsustvu otežavajućih, kao olakšavajuće okolnosti na strani okrivljenog cijenio stav zakonskog zastupnika mldb. oštećene koji se nije pridružio krivičnom gonjenju i nije postavio imovinsko - pravni zahtjev, a posebno njegovu raniju neosudjivanost, utvrdjenu uvidom u izvod iz registra kaznenih evidencija, koja ukazuje da se radi o osobi koja nije sklona vršenju krivičnih djela, pa je imajući u vidu uz navedeno, i stepen krivice okrivljenog Sud istom utvrdio kaznu zatvora u trajanju od 30 dana, a potom, nalazeći da radi krivično - pravne zaštite nije neophodno da okrivljeni naprijed utvrdjenu kaznu zatvora i efektivno izdržava, istu uslovio rokom provjere u trajanju od jedne godine, čime se, pored svrhe propisivanja i izricanja uslovne osude iz čl. 52 Krivičnog zakonika Crne Gore ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>
<span class="span1">Odluku o troškovima krivičnog postupka sud je donio shodno čl.  226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan iznos od 154</span><span class="span1">,00 € </span><span class="span1">, a isti se odnose na troškove vještačenja po vještaku saobraćajne struke u iznosu od 82,50 €, troškove po vještaku medicinske struke u iznosu od 71,50 €, dok je iznos od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<li style="text-align: center; display: block;">
<span class="span1">OSNOVNI SUD U PODGORICI</span>
</li>
<li style="text-align: center; display: block;">
<span class="span1">Dana, 02.06.2016 godine</span>
</li>
<p>&nbsp;</p>
<li style="display: block;">
<span class="span1">    ZAPISNIČAR                                                                                      SUDIJA</span>
</li>
<li style="display: block;">
<span class="span1">Valentina Vukašinović</span><span class="span1">                        </span><span class="span1"></span><span class="span1">  Larisa Mijušković-Stamatović</span>
</li>
<p>&nbsp;</p>
<li style="display: block;">
<span class="span1">DN-a</span>
</li>
<li style="display: block;">
<span class="span1">Primjerak presude dostaviti:</span>
</li>
<li style="display: block;">
<span class="span1">- ODT-u Podgorica</span>
</li>
<li style="display: block;">
<span class="span1">- Okrivljenom</span>
</li>
<li style="display: block;">
<span class="span1">     S u d i j a, </span>
</li>
<li style="display: block;">
<span class="span1">___________________</span>
</li>
<li style="display: block;">
<span class="span1">Postupljeno dana______________</span>
</li>
<li style="display: block;">
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
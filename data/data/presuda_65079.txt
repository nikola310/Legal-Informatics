<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt}
.span3{;font-family:'Arial'}
.span4{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">K. 487/12/12</span>
</li>
<li style="text-align:center;">
<span class="span2"></span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. ...............a kojeg brani branilac adv. mr Boris Bodiroga iz Herceg Novog, zbog krivičnog djela zloupotrebe položaja u privrednom poslovanju iz čl.272 st.2 u vezi st.1 KZ, koji se vodi po optužnom predlogu ODT-a Kotor Kt.br.573/12 od 03.12.2012. godine, nakon glavnog i javnog pretresa održanog dana 25.09.2013. godine, </span><span class="span3">u prisustvu zamjenika ODT-a Kotor Tanje Čolan Deretić, okrivljenog i njegovog branioca,</span><span class="span1"> donio je i javno objavio dana 27.09.2013. godine sljedeću</span>
</li>
<li style="text-align:center;">
<span class="span1"> PRESUDU</span>
</li>
<p>&nbsp;</p>
<li>
<span class="span1">Okrivljeni ............... JMBG ......, od oca B. i majke R.., rođene K.., rođen ..... godine u L., stalno nastanjen u B..., K.b. 18, državljanin R. Srbije, po zanimanju dipl. ing. građevine, neoženjen, bez djece, pismen, sa završenom VSS, lošeg imovnog stanja, neosuđivan, protiv kojeg se ne vodi postupak za drugo krivično djelo,</span>
</li>
<p>&nbsp;</p>
<li style="text-align:center;">
<span class="span1">Kriv  je</span>
</li>
<p>&nbsp;</p>
<li>
<span class="span1">Što je,</span>
</li>
<li>
<span class="span1">Dana 11.09.2012.g. u Budvi, kao projektant kod oštećenog doo "..............." iz Budve, u namjeri da sebi pribavi protivpravnu imovinsku korist, prisvojio stvari koje su mu povjerene na radu kod oštećenog privrednog društva i to hard lock marke "K....." sa jednom  licencom vrijednosti 2.977,65 eura, i fajlove na kojima su se nalazili projekti na kojima je kao lice zaposleno kod oštećenog radio, na način što ove stvari po zahtjevu poslodavca nije razdužio već ih je zadržao za sebe i sa istima pokušao da napusti Crnu Goru, a to pošto je obavijestio poslodavca da želi da raskine radni odnos, pri čemu je bio uračunljiv i svjestan svoga djela i njegove zabranjenosti, a čije je izvršenje htio, </span>
</li>
<p>&nbsp;</p>
<li>
<span class="span1">-čime je učinio krivično djelo zloupotrebe položaja u privrednom poslovanju iz čl.272 st.2 u vezi st.1 Krivičnog zakonika.</span>
</li>
<p>&nbsp;</p>
<li>
<span class="span1">Pa mu sud primjenom naprijed navedene krivičnopravne odredbe i članova 2, 4, 15, 36, 42, 45, 46, 52, 53 i 54 KZ i čl.227, 229, 368 i 374 ZKP-a izriče</span>
</li>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. </span>
</li>
<p>&nbsp;</p>
<li>
<span class="span1">Dužan je okrivljeni na ime troškova krivičnog postupka uplatiti iznos od 330,00 eura i na ime sudskog paušala iznos od 50,00 eura u korist Budžeta Crne Gore na žiro račun </span><span class="span1">br. 832-16-52, u roku od mjesec dana od dana pravosnažnosti presude.</span>
</li>
<p>&nbsp;</p>
<li>
<span class="span1">Oštećeni ............... ...............se sa postavljenim imovinskopravnim zahtjevom upućuje na parnicu.</span>
</li>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">ODT iz Kotora podnio je ovom sudu optužni predlog Kt.br.573/12 od 03.12.2012. godine protiv ...............a zbog krivičnog djela zloupotrebe položaja u privrednom poslovanju iz čl.272 st.2 u vezi st.1 Krivičnog zakonika.</span>
</li>
<p>&nbsp;</p>
<li>
<span class="span1">U svojoj odbrani okr. ...............je izjavio da je u privrednom društvu "..............." iz Budve zaposlen od 01.12.2011. godine kao projektant - dipl. ing. građevine. Prije toga sa istim privrednim društvom sarađivao je po ugovoru, s tim što je tada radio u Srbiji i dostavljao im projekte za njihove potrebe. Od 01.12.2011. godine u stalnom je radnom odnosu i boravio je u Budvi. U junu mjesecu je poslodavcu ............... ...............u zbog nekorektnog odnosa, rekao da napušta privredno društvo u kom je zaposlen. Međutim, kako je to društvo tada izvodilo radove na izgradnji jedne ulice u Budvi, a on je bio jedini inžinjer smatrao je nekorektnim da tada napusti posodavca, pa je ostao kod njega do završetka tih radova. Radovi su završeni 10.07.2012. godine. Zbog zategnutih odnosa, dana 10.09.2012. godine podnio je pismeni zahtjev za prekid radnog odnosa, te je dana 11.09.2012. godine u jutranjim časovima obavio razgovor sa vlasnikom i osnivačem privrednog društva ............... ...............em i isti mu je zahtijevao da ostane da radi kod njega. On je to odbio, a .............................. je, kada je on krenuo za Srbiju, došao na autobusku stanicu i tražio mu hard lock koji mu je predao prije godinu dana. Po njegovoj procjeni vrijednost tog hard locka je 2.000,00 eura i on je odbio da ga vrati i rekao je ............... da će u Crnu Goru doći za par dana po svoju radnu knjižicu i novac koji mu duguje, te da će mu tada vratiti isti. ............... mu je dužan nešto više od 1.000,00 eura. Predmetni hard lock on nije namjeravao da zadrži trajno kod sebe, a inače u "...............u" i Budvi bio je jedini inžinjer koji zna da koristi "hard lock", odnosno da radi u programu koji isti podržava. Toga dana - 11.09.2012. godine kada je vodio razgovor sa ...............em isti mu je bio rekao da mora uraditi neke izmjene na situaciji projekta i on mu je obećao da će to uraditi, a hard lock mu je za te izmjene trebao, iako je iste mogao napraviti i bez njega. Objasnio je da je hard lock u stvari "alat" koji olakšava rad, odnosno ubrzava proces istog pri projektovanju. Njihovom razgovoru na autobuskoj stanici prisustvovao je njegov brat ............... ...............i on tada nije precizirao dan kada će doći po svoj novac i kada će vratiti tuđu stvar, ali je rekao "za koji dan". ............... mu je na autobuskoj stanici kada je zahtijevao hard lock rekao da neće izaći iz Budve, ni iz Crne Gore, a tada se nije izjasnio kada će mu dati novac koji mu duguje i radnu knjižicu. U 16h mu je rekao da će mu dati novac, ali nije precizirao kada, pa je on smatrao da razmjenu stvari trebaju izvršiti istovremeno. Zatim su se dogovorili da se javi ...............u za 2-3 dana, da mu pošalje ispravku projekta, nakon čega bi došao u Budvu po svoje </span><span class="span1">stvari. Dodao je da hard lock nije dobio u Budvi od ...............a, već je isti dobio u Beogradu od ...............a ...............a početkom oktobra 2011.g., i cijeli mjesec je radio projekte, a dana 30.11.2011.godine došao je u Crnu Goru i tada je počeo da radi za firmu ............... iz Budve ali je prijavljen 14.12.2011.godine. Predmetni hard lock uvijek je bio kod njega, čak i onda kada je išao za Srbiju uvijek ga je nosio sa sobom, što je inače i praksa da se tako radi. Kada je 2012. godine otišao za Beograd, ponio je hard lock kao i do tada, i nastavio je da radi projekte za Perazića Do, i tada je ...............u e-mailom slao sve što je bilo potrebno obzirom da je i tada kao i ranije kad god je otišao za Srbiju radio na hard locku. Dana 07.09.2012.g došao je u Budvu i tada je počeo da štampa građevinske situacije i građevinske knjige ulice S6, i počeo da radi još dvije građevinske situacije za Perazića Do i ulicu Pržno. Objasnio je da mu je prilikom razgovora koji je obavio sa ...............em nakon podnošenja pismenog zahtjeva za prekid radnog odnosa isti rekao da treba građevinsku situaciju i građevinsku knjigu za ulicu S6 razdvojiti, da se radovi počnu u Budvi, a da iste završi u Beogradu i taj dan je nastavio da radi do 14,00 časova,  i tog dana nakon dogovora sa ...............em pozdravio se sa zaposlenima u firmi i to sa suprugom ...............a i njegovim zetom kao i ostalim zaposlenima, i imao je namjeru da ode za Beograd. Isti dan ga je pozvao zet ...............a i rekao mu da je ............... tražio da mu vrati hard lock i fajlove, odnosno pitao je šta je bilo sa istima, i tada mu je on rekao da ih nosi sa sobom za Beograd i da će ih vratiti za par dana. Nakon toga pozvao ga je ............... i pitao ga gdje je, a on mu je rekao da se nalazi na autobuskoj stanici nakon čega je ............... došao na autobusku stanicu, i tada je tražio da mu da hard lock i fajlove, zbog čega se on iznenadio i rekao mu da nije završio posao, da će mu kad završi poslati e-mailom kao i tada. Međutim, ............... je insistirao da mu vrati, a on je pokušao da mu obajsni da mu hard lock i fajlovi trebaju još i da se još nije odjavio. Takođe dodaje da je prilikom razgovora sa ...............em saopštio mu da želi da pređe kod drugog poslodavca iz Budve za kojeg bi on radio iz Beograda, i tada mu je ............... rekao da mu radi iza leđa. Nakon toga krenuo je za Beograd ali je u Bijelom Polju uhapšen, kako su mu tada rekli po prijavi ............... Đ., a nakon toga je saslušan pred ODT-om. Objasnio je da je hard lock ključ, odnosno najobičnija fleš memorija, te da je njegova cijena između 30-50 eura. ...............eva firma je imala još 3 hard locka, jedan iz istog programa i dva iz programa GCM. Ovlašćeni projektant za firmu ............... bio je M................. koji je potpisivao sve projekte. Sve projekte koje je trebao da završi za ...............a odnosno za ............... on je završio i iste je e-mailom poslao ...............u dana 20.09.2012.godine. Onog dana kada je saslušan kod tužioca predao je hard lock, a misli da ga je ............... preuzeo nakon mjesec dana. Pojasnio je da fleš memorija obična i fleš memorija sa programom imaju približno imaju istu cijenu, a ne postoji mogućnost da se taj hard lock prebaci jer hard lock predstavlja ključ. Takođe je objasnio da fajlove stvara projektant i po završetku projektovanja predavao ih je ............... ...............u. </span>
</li>
<p>&nbsp;</p>
<li>
<span class="span1">U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: na saglasnost stranaka pročitao iskaz svjedoka oštećenog ............... Đ.. sa zapisnika od 17.10.2012.godine, pročitao: ugovor o radu zaključen između Doo "..............." i ...............a od 14.12.2011.g., potvrdu poslodavcu o zaposlenima izdatu od Poreske uprave PJ Budva za ...............a od 20.12.2011.g., na saglasnost stranaka pročitao nalaz i mišljenje vještaka ekonomsko finansijske struke Dinka Miloševića od 01.12.2012.g. i njegovo izjašnjenje sa zapisnika </span><span class="span1">od 26.03.2013. godine, pročitao izvod iz kaznene evidencije za okrivljenog MUP-a RS, Direkcije policije PU u Šapcu str. Pov br. 235-1/1198/12 od 26.10.2012.g., na saglasnost stranaka pročitao nalaz i mišljenje vještaka finansijske sturke B... ...............a od maja 2013.g., i njegovo izjašnjenje sa zapisnika od 20.06.2013. godine, na saglasnost stranaka pročitao dopunski izvještaj o finasijskom vještačenju vještaka B.. ...............a od 17.07.2013.g., pročitao potvrdu o privremeno oduzetim predmetima UP PJ Budva 26 br.02-240/12-10253 od 12.09.2012. godine, i službenu zabilješku od 17.10.2012.godine.  </span>
</li>
<p>&nbsp;</p>
<li>
<span class="span1">Sud je odbio predlog branioca okrivljenog da se izvrši uvid u nalaz vještaka ekonomske struke koji je vještačio u parničnom predmetu P. 1095/12/12, s obzirom da predmet ovog postupka nisu eventualna međusobna potraživanja između okrivljenog i oštećenog, već je okrivljenom stavljeno na teret da je prisvojio stvar koja je vlasništvo oštećenog, a koja mu je povjerena na radu kod oštećenog privrednog društva. </span>
</li>
<p>&nbsp;</p>
<li>
<span class="span1">Svjedok-oštećeni ............... ...............je izjavio da je on vlasnik i osnivač privrednog društva "..............." iz Budve, a do januara mjeseca 2012. godine bio je i izvršni direktor istog. U novembru ili decembru 2011. godine u privredno društvo je primljen diplomirani inžinjer građevine ............... ................ Ovo lice je bilo raspoređeno na poslovima projektovanja i rukovođenja pri izvođenju građevinskih radova u kojima se pojavljivalo njegovo privredno društvo, a kao radnik istog ...............je, između ostalog, zadužio i SIM karticu, te hard lock čija je vrijednost 4.000,00 eura. Tokom jula 2012. godine ...............ga je obavijestio da ne želi više da radi za njegovo privredno društvo, da napušta Crnu Goru i da se vraća u Srbiju, a u tom trenutku on je bio šef gradilišta. ...............u je dat godišnji odmor i on je tokom jula i avgusta bio izvan Crne Gore, a u njegovom privrednom društvu je vođen kao zaposleno lice koje je redovno primalo platu. U septembru ...............je došao u Budvu i obavijestio ga je da ne želi da nastavi saradnju s njim, te mu je on rekao da podnese pismeni zahtjev za prekid radnog odnosa što je ...............i uradio. Tada mu je rekao da se razduži u sjedištu privrednog društva, odnosno da vrati SIM karticu i hard lock, te da sredi dokumentaciju za projekat koji je radio i ostale projekte koji su bili zaduženi njemu i da mu takvu dokumentaciju preda. Na dan kada se ...............trebao razdužiti on je otišao u Podgoricu zbog obaveza koje je imao u privrednom sudu i pri povratku su ga obavijestili da je ...............razdužio samo SIM karticu pa ga je pozvao i pitao zašto nije razdužio i ostale stvari tj. projekte i hard lock, a on je rekao da je u blizini autobuske stanice. Zatim je otišao u ugostiteljski objekat "Drina" u blizini autobuske stanice i tamo je zatekao ...............a. Tada mu je ...............rekao da mu neće vratiti hard lock dok mu ne isplati izvjesnu sumu novca, a on mu je objašnjavao da mu je do tog trenutka sve platio i da mu jeste obećao stimulaciju, ali da će mu istu dati onda kada mu preda sređene foldere projekata. ...............je na sve odgovorio da mu hard lock neće vratiti. Objasnio je da je bio primoran da ode u policiju jer se plašio da će ...............otići u Beograd sa njegovim stvarima. Dalje je pojasnio da se rad na projektima inžinjeru nije posebno plaćao, već je to dio obaveze istog, u okviru radnog mjesta koje pokriva. On ...............u nije zadužio radnu knjižicu mimo pravila, ista mu je bila neophodna da bi ga odjavio kod nadležnih organa, što je u međuvremenu i učinio. ...............a ...............a je policija našla u Bijelom Polju, u vozu, istog dana kada je on podnio krivičnu prijavu protiv njega. ...............je odbio da mu vrati stvari koje je po osnovu radnog odnosa zadužio i to hard lock i projekte čija je vrijednost 30.000 do 40.000 eura. Nema podataka da je ...............projekat za Perazića Do (koji je mogao da </span><span class="span1">upotrijebi kao fizičko lice, a koje je vrijedno 30.000 eura) upotrijebio. ...............je imao obavezu da na dan kada je podnio zahtjev za prekid radnog odnosa da se razduži, a radni odnos kod doo "............... mu je prestao nekoliko dana nakon što je podnio zahtjev za prestanak istog. Pridružio se krivičnom gonjenju i postavio je imovinskopravni zahtjev - da mu se vrati oduzeti hard lock i projektna dokumentacija</span><span class="span1"> i po osnovu štete koju je pretrpio</span><span class="span1">. </span>
</li>
<p>&nbsp;</p>
<li>
<span class="span1">Iz nalaza i mišljenja vještaka finansijske struke Dinka Miloševića od 01.12.2012. godine proizilazi da je vrijednost jednog hardlock-a marke "K...." 4.000,00 eura. </span>
</li>
<p>&nbsp;</p>
<li>
<span class="span1">Prilikom saslušanja na glavnom pretresu vještak Dinko Milošević je odgovarajući na pitanja odbrane objasnio da je vrijednost hard locka utvrdio na način što je provjeravao u par radnji gdje su ga obavijestili da je cijena samog hard locka koja, u stvari predstavlja fleš memoriju od 12,00 do 20,00 eura, ali da su mu objasnili da program koji se čuva na hard locku, u zavisnosti od rada koji je utrošen vrijedi upravo onoliko koliko je naveo u svom osnovnom nalazu. Objašnjavajući razliku između hard locka i licence naveo je da licenca predstavlja dozvolu za rad, a hard lock predstavlja odrađeni rad. Misli da program nije mogao biti na još jednom mjestu osim na hard locku. Hard lock je zaštita programa. Prilikom vještačenja predmetnog hard locka nije uzimao fakture bilo koje kuće koja prodaje kompjutersku opremu u Crnoj Gori, ali je zvao telefonom i išao u Kotor, Budvu i Podgoricu kako bi prikupio informacije o vrijednosti hard locka, i na svim mjestima je dobio gotovo identične informacije. Takođe se raspitivao u dvije projektantske kuće i to AG Infoplan u Budvi i Obnova. U prilogu svog nalaza nije dostavio dokumenta kojima bi potkrijepio svoj nalaz jer je smatrao da to nije potrebno i to iz razloga što oštećeni nije priložio nikakvu dokumentaciju na osnovu koje bi mogao da odredi vrijednost hard locka. Do cifre od 4.000,00 eura je došao na osnovu stanja u spisima predmeta i informacije od građevinskih firmi.</span>
</li>
<p>&nbsp;</p>
<li>
<span class="span1">Iz nalaza i mišljenja vještaka finansijske sturke B... ...............a od maja 2013.g. proizilazi da je kupovinom programskog paketa sa dvije licence, kupac doo "..............." Budva stekao pravo na licencno korišćenje paketa, a sve u okviru prava i obaveza definisanih o licencnom korišćenju softverskog paketa. Takođe je utvrdio da uz svaki kupljeni "CECS" programski paket stiže USB stik, odnosno Flash memorija koja u stvari služi kao hardverski ključ, s tim da se koristi kao i standardne USB memorije, sve pod uslovom da se tokom korišćenja ne formira. Bez ovog uslova, odnosno bez ovakve zaštite može doći do lakog prenošenja zaštite sa jednog na drugi računar. Radi utvrđivanja što realnije cijene oduzetog programskog paketa obratio se pojedinim firmama koje se bave navedenom djelatnošću, te je nakon analize došao do zaključka da je vrijednost softverskog paketa sa dvije licence sa PDV-om 4.387,50 eura, a bez PDV, a vrijednost je 3.750,00 eura. Vrijednost hardverskog ključa je 45,00 eura bez PDV-a, a sa PDV-om cijena je 52,65 eura, što znači da je ukupno: sa PDV-om cijena 4.440,15 eura, a bez PDV-a 3.795,00 eura.  </span>
</li>
<p>&nbsp;</p>
<li>
<span class="span1">Prilikom saslušanja na glavnom pretresu vještak ............... je ostao kod datog pismenog nalaza i mišljenja i dodatno se izjasnio da svaka licenca ima svoj ključ, i u tom slučaju bi se konačni iznos mogao umanjiti za vrijednost jednog hard lock-a, odnosno za 52,65 eura.</span>
</li>
<p>&nbsp;</p>
<li>
<span class="span1">U dopunskom izvještaju o finasijskom vještačenju vještaka Branka ...............a od 17.07.2013.g. vještak je naveo da je (isti dao nakon telefonskog razgovora sa ...............m ...............em - direktorom "...." Beograd) vrijednost softverskog paketa sa dvije licence sa uključenim PDV-om na dan 11.09.2012. godine iznosila 4.387,50 eura, a bez PDV-a 3.750,00 eura, odnosno da u periodu od septembra 2012. godine do jula mjeseca 2013. godine kao mjeseca dopunskog vještačenja nije došlo do povećanja cijene softverskog paketa. Cijena predmetnog softverskog paketa sa jednom licencom sa PDV-om iznosi 2.925,00 eura, a bez PDV-a 2.500,00 eura. Vrijednost hardverskog ključa na dan 11.09.2012. godine sa uključenim PDV-om iznosi 52,65 eura.</span>
</li>
<li>
<span class="span1">Branilac okrivljenog su prigovorili navodeći da je jedan hard lock  ekvivalentan samo jednoj licenci, teda se vještak nije izjasnio kolika je poreska stopa u srbiji a kolika u Crnoj Gori.  </span>
</li>
<p>&nbsp;</p>
<li>
<span class="span1">Iz ugovora o radu zaključenog između Doo "..............." i ...............a od 14.12.2011.g. proizilazi da istim poslodavac zasniva radni odnos sa ...............om na određeno vrijeme u trajanju od 14.12.2011. godine. </span>
</li>
<p>&nbsp;</p>
<li>
<span class="span1">Iz potvrde poslodavcu o zaposlenima koja je izdata od Poreske uprave PJ Budva za ...............a od 20.12.2011.g. proizilazi da je isti evidentiran kod navedene Poreske uprave, a kod poslodavca Doo "..............."  Budva. </span>
</li>
<p>&nbsp;</p>
<li>
<span class="span1">Iz potvrde o privremeno oduzetim predmetima UP PJ Budva 26 br.02-240/12-10253 od 12.09.2012. godine proizilazi da su ovlašćeni službenici policije od ...............a oduzeli: eksternu memoriju - "K..." - "H..." zelene boje, putnu ispravu na ime ...............a, ser. br.009118713 izdata 02.07.2010. godine od MUP R. Srbije - PU Beograd i ličnu kartu na ime ...............a reg. br. 00192066 izdata 02.07.2010. godine od MUP R. Srbije - PU Beograd. </span>
</li>
<p>&nbsp;</p>
<li>
<span class="span1">Iz sluzbene zabilješke sud je utvrdio da je hard lok kingston zelene boje vraćen ...............  ................</span>
</li>
<p>&nbsp;</p>
<p>
<span class="span1">Iz izvoda iz kaznene evidencije za okrivljenog MUP-a RS, Direkcije policije PU u Šapcu str. Pov br. 235-1/1198/12 od 26.10.2012.g. proizilazi da okr. ............... ranije nije osuđivan. </span>
</p>
<li>
<span class="span1">Cijeneći sve izvedene dokaze pojedinačno, kako i u njihovoj međusobnoj povezanosti, te u odnosu na odbranu okrivljenog sud je utvrdio činjenično stanje navedeno u izreci presude.</span>
</li>
<p>&nbsp;</p>
<li>
<span class="span1">Ovakvo činjenično stanje sud je utvrdio prvenstveno iz iskaza svjedoka-oštećenog Đorđa ...............a, potvrde o privremeno oduzetim predmetima UP PJ Budva, navoda odbrane okrivljenog, nalaza i mišljenja vještaka finansijske struke i ostalih pismenih dokaza. Svjedok - oštećeni .............................. u svom svjedočkom iskazu je objasnio da je okr. ...............bio zaposlen u njegovom privrednom društvu doo "..............." iz Budve i to od decembra 2011. godine i bio je raspoređen na poslovima projektovanja i </span><span class="span1">rukovođenja pri izvođenju građevinskih radova za njegovo doo, te je u tu svrhu zadužio SIM karticu i hard lock čija je vrijednost 4.000,00 eura. Svjedok oštećeni ............... je detaljno objasnio način na koji mu je okrivljeni saopštio da više ne želi sa njim da sarađuje, zbog čega mu je on, u septembru, kada je okrivljeni podnio pismeni zahtjev za prekid radnog odnosa tražio da razduži stvari koje je kao zaposleni u doo "..............." zadužio. Međutim, kako je okrivljeni razdužio samo SIM karticu, to je oštećeni došao na Autobusku stanicu kada je okrivljeni bio krenuo za Beograd tražeći mu i hard lock i projekte, a koji mu okrivljeni ni tada nije htio dati zbog čega je bio primoran da podnese krivičnu prijavu protiv okrivljenog. Ovakav iskaz oštećenog sud je u cjelosti prihvatio s obzirom da je isti jasan, uvjerljiv, te saglasan s ostalim provedenim dokazima: ugovorom o radu od 14.12.2011. godine (na osnovu kojeg je potvrđeno da je okr. ...............bio zaposlen kod doo "..............." Budva), potvrdom o privremeno oduzetim predmetima UP PJ Budva i ostalim provedenim dokazima. </span>
</li>
<p>&nbsp;</p>
<li>
<span class="span1">Naime, nije sporno da su ovlašćeni službenici policije okrivljenog uhapsili u vozu u Bijelom Polju, kako je to naveo i oštećeni, a potvrdio okrivljeni, te da su od okrivljenog ovlašćeni službenici policije 12.09.2012. godine privremeno oduzeli, između ostalog, </span><span class="span1">eksternu memoriju - "......" - "...." zelene boje. </span>
</li>
<p>&nbsp;</p>
<li>
<span class="span1">U svojoj odbrani okrivljeni ...............je na isti način kao i oštećeni objasnio kako je došao, odnosno kako i kada se zaposlio kod doo "..............." Budva, te da je u septembru 2012. godine bio podnio pismeni zahtjev za prekid radnog odnosa. Okrivljeni nije sporio da je kod njega bio predmetni hard lock, te da isti nije htio vratiti oštećenom, jer mu je kako je naveo isti trebao za završetak nekih projekata. Međutim, objašnjenje okrivljenog da oštećenom nije htio vratiti hard lock, jer mu je isti trebao za završetak, odnosno izmjenu projekata sud nije prihvatio, s obzirom da je u tom dijelu odbrana okrivljenog kontradiktorna, protivrječna sama sebi, jer je okrivljeni u dijelu svoje odbrane takođe naveo i da je izmjene projekta mogao napraviti i bez hard locka. Na ovaj način odbrana okrivljenog da mu je hard lock trebao za izmjenu projekta, te da je isti namjeravao da vrati za par dana u Budvu, iz Beograda, za sud nije bila uvjerljiva, s obzirom da je isti, prije nego što je krenuo za Beograd razdužio SIM karticu koju je dobio od poslodavca (oštećenog), tako je da je znao da je dužan razdužiti i hard lock, a što nije učinio, već je s istim namjeravao da otputuje za Beograd. Očigledno je da bi za oštećenog, da je okrivljeni otišao sa hard lockom u Beograd postalo neizvjesno kada će se i da li će se uopšte vratiti u Crnu Goru. Okrivljenog ne oslobađaju odgovornosti ni navodi da mu je oštećeni ............... dužan izvjesnu sumu novca, te da je i iz tog razloga odbijao da mu vrati hard lock, s obzirom da za eventualna dugovanja postoje pravna sredstva i pravna zaštita okrilvjenog kao zaposlenog, zbog čega ni eventualno u tu svrhu nije mogao, niti smio prisvajati tuđu stvar.</span>
</li>
<p>&nbsp;</p>
<li>
<span class="span1">Kako se na predmetnom hard locku nalazi program koji je od velikog značaja za doo "..............." iz Budve i njihove projekte, očigledno je da se radi o predmetu koji je okrivljenom bio povjeren samo dok je bio na radu kod doo "...............", a kako isti kada je podnio zahtjev za prestanak radnog odnosa isti, ni po pozivu poslodavca ošt. ...............a nije razdužio, već je isti od okrivljenog oduzet tek angažovanjem ovlašćenih službenika policije, to je za sud bilo nesumnjivo da je namjera okrivljenog bila da prisvoji navedeni predmet. Iako vrijednost samog hard locka nije obilježje predmentog krivičnog </span><span class="span1">djela (čl.272 st.2 KZ), sud je radi tačnog utvrđenja vrijednosti istog izvršio vještačenje po vještacima finansijske struke (radi utvrđivanja da li je vrijednost istog 40.000,00 eura). Tačnije, prvo vještačenje od strane vještaka ekonomsko-finansijske struke Dinka Miloševića izvršeno je u postupku preduzimanja dokaznih radnji kada je imenovani vještak utvrdio vrijednost predmetnog hard locka u iznosu od 4.000,00 eura. Međutim, kako je od strane odbrane bilo prigovora na nalaz i mišljenje vještaka Miloševića, to je sud u toku postupka naložio vještačenje po drugom vještaku finansijske struke B..................u. Vještak ............... ............... je u svom osnovnom nalazu i mišljenju, nakon vještačenja predmetnog hard lock-a utvrdio da je ukupna vrijednost softverskog paketa sa jednom licencom i hardverskog ključa 2.977,65 eura, a sa dvije licence 4.440,15 eura. I prilikom izjašnjenja na glavnom pretresu imenovani vještak je ostao kod datog nalaza i mišljenja, a takođe je radi utvrđenja što realnije cijene predmetnog hard locka uradio i dopunski nalaz, u kojem je takođe naveo da je vrijednost hard locka ista ona koja je data u osnovnom nalazu i mišljenju, odnosno da u pogledu vrijednosti hard lock-a u odnosu na vrijeme kada je dat osnovni nalaz nije bilo nikakvih promjena. Sud je prihvatio nalaz i mišljenje, kako osnovni tako i dopunski, vještaka ...............a kao jasan i objektivan, s obzirom da je vještak iste dao nakon iscrpnog utvrđivanja vrijednost predmetnog hard locka, a prihvatajući prigovor okrivljenog da jedan hard lock  ekvivalentan samo jednoj licenci pa je utvrdio da je ukupna vrijednost hard locka Kingston sa jednom licencom i hardverskog ključa 2.977,65 eura, a koji hard lok je vraćen oštećenom kako to proizilazi iz sluzbene zabilješke od 17.10.2012.godine .  </span>
</li>
<p>&nbsp;</p>
<li>
<span class="span1">Krivično djelo stavljeno na teret okr. ...............u podrazumijeva postojanje namjere za pribavljanje protivpravne imovinske koristi prisvajanjem novca, hartija od vrijednosti ili drugih pokretnih stvari koje su učiniocu povjerene na radu u privrednom društvu (čl.272 st.2 KZ). </span>
</li>
<p>&nbsp;</p>
<li>
<span class="span1">Pravno kvalifikujući utvrđeno činjenično stanje, sud je našao da su se u naprijed utvrđenim radnjama okrivljenog ostvarila sva bitna obilježja bića navedenog krivičnog djela, jer je okrivljeni prisvojio hard lock marke "K...." </span><span class="span4">sa jednom licencom</span><span class="span1">, vrijednosti 2.977,65 eura i fajlove na kojima su se nalazili projekti, a koji mu je bio povjeren kao zaposlenom u doo "..............." Budva, a sve u namjeri da prisvajanjem istog sebi pribavi protivpravnu imovinsku korist, s obzirom da na poziv oštećenog (nakon podnošenja pismenog zahtjeva za prekid radnog odnosa) da vrati predmetni hard lock to nije učinio, već je s istim bio krenuo za Beograd (u čemu se jasno ogleda njegova namjera za prisvajanjem predmetne stvari). </span>
</li>
<p>&nbsp;</p>
<li>
<span class="span1">Po stanovištu suda okrivljeni je djelovao sa direktnim umišljajem, jer je bio svjestan svog djela i htio je njegovo izvršenje, s obzirom da je kao zaposleni znao da mu je dužnost da nakon što podnese pismeni zahtjev za prekid radnog odnosa razduži stvari koje su mu od strane poslodavca bile povjerene dok je bio na radu kod njega.</span>
</li>
<p>&nbsp;</p>
<li>
<span class="span1">Prilikom odluke o izboru krivične sankcije sud je u smislu čl.42 KZ cijenio sve okolnosti koje su značajne za odmjeravanje kazne, pa je kao olakšavajuće okolnosti na strani okrivljenog cijenio njegovo materijalno stanje s obzirom da je lošeg imovnog stanja i raniju neosuđivanost, a koje okolnosti su za sud imale karakter i naročito olakšavajućih okolnosti, dok otežavajućih okolnosti nije bilo pa je sud primjenom čl.45 i 46 KZ </span><span class="span1">okrivljenom utvrdio kaznu zatvora u trajanju od 30 dana i istovremno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se upozorenjem uz prijetnju kaznom zatvora dovoljno uticati na okrivljenog da više ne vrši ovakva, kao ni slična krivična djela, te da je ova krivična sankcija adekvatna ličnosti okrivljenog, stepenu njegove krivice, težini krivičnog djela i okolnostima pod kojima je ono učinjeno. Upozorenjem uz prijetnju kaznom zatvora po stanovištu suda ostvariće se svrha iz čl.52 KZ u okviru opšte svrhe krivičnih sankcija iz čl.4 KZ. </span>
</li>
<p>&nbsp;</p>
<li>
<span class="span1">Na osnovu naprijed navedenog te čl.</span><span class="span1"> 2, 4, 15, 36, 42, 45, 46, 52, 53 i 54 KZ i čl.227, 229, 368 i 374 ZKP-a riješeno je kao u izreci.</span>
</li>
<p>&nbsp;</p>
<li>
<span class="span1">Sud je shodno čl.227 i 229 ZKP-a obavezao okrilvjenog da na ime troškova krivičnog postupka uplati iznos od 330,00 eura (troškovi vještaka finansijske struke) i na ime sudskog paušala iznos od 50,00 eura u korist Budžeta Crne Gore na žiro račun </span><span class="span1">br. 832-16-52, u roku od mjesec dana od dana pravosnažnosti presude, a dokaz o uplati potrebno je dostaviti ovom sudu s pozivom na broj K.487/12/12.</span>
</li>
<p>&nbsp;</p>
<li>
<span class="span1">Sud je ošt. ...............a sa postavljenim, a nepreciziranim imovinkopravnim zahtjevom po osnovu štete koju je pretrpio, shodno čl.239 ZKP-a uputio na parnicu, </span><span class="span1">s obzirom da </span><span class="span1">činjenice utvrđene u krivičnom postupku ne pružaju pouzdan osnov ni za djelimično, ni za potpuno presuđenje, a njihovo utvrđivanje bi vodilo znatnom odugovalčenju postupka. </span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U KOTORU</span>
</li>
<li style="text-align:center;">
<span class="span1">Dana, 27.09.2013.g.</span>
</li>
<p>&nbsp;</p>
<li>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</li>
<li>
<span class="span1">Tamara Počanić </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         Danijela Samardžić s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
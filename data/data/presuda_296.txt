<strong><em>K.br. 336/2010</em></strong><br>
&nbsp;
<div style="text-align: center;">
	<strong><em>U IME NARODA</em></strong></div>
&nbsp;<br>
&nbsp;<br>
<strong><em>VIŠI SUD U PODGORICI</em></strong>, kao prvostepeni krivični, u vijeću sastavljenom od sudije Branke Bošković, kao predsjednika vijeća i sudija porotnika Bogetić Baja i Radulović Slobodana, kao članova vijeća, uz učešće zapisničara Rakočević Biljane, u krivičnom predmetu protiv optužene <strong><em>K.A.</em></strong>, koju u postupku brani R. P., advokat iz Podgorice, zbog krivičnog djela –&nbsp; iznuda u pokušaju iz čl. 250 st.3 u vezi st.1 u vezi čl. 20 Krivičnog zakonika, odlučujući po optužnici Višeg državnog tužioca u Podgorici Kt.br. 166/09 od 30.10.2009. godine, koju je na glavnom pretresu zastupala Tatjana Begović, zamjenik VDT-a u Podgorica, nakon održanog glavnog i javnog pretresa dana 28.04.2011. godine, u prisustvu zastupnika optužbe, optužene i njenog branioca, nakon tajnog vijećanja i glasanja donio je i dana 04.05.2011. godine, javno objavio<br>
&nbsp;<br>
<strong><em>P&nbsp; R&nbsp; E&nbsp; S&nbsp; U&nbsp; D&nbsp; U</em></strong><br>
&nbsp;<br>
<strong><em>OPTUŽENA:</em></strong><br>
&nbsp;<br>
<strong><em>K. A.</em></strong>, rodjena.... godine u C., nastanjena u B. - ul. S. Š. b.b, državljanka Crne Gore, po zanimanju ekonomista turizma, nezaposlena, neudata, završila Višu turističku školu, srednjeg imovnog stanja, ranije neosudjivana.<br>
&nbsp;<br>
<strong><em>K r i v a&nbsp;&nbsp; j e</em></strong><br>
&nbsp;<br>
&nbsp;<br>
<strong>Što je:</strong><br>
&nbsp;<br>
Dana 24.07.2009. godine, u Budvi, u namjeri da sebi pribavi protivpravnu imovinsku korist, prijetnjom pokušala da prinudi oštećenog K. R. da na njen račun uplati 100.000,00€, na način što se prethodno sakrila na nepoznato mjesto, odakle je sa svog telefona broj 067/.../..., poslala dvije sms poruke oštećenom na njegov broj 067/.../...: ”imaš vremena da do ponedeljka uplatiš na račun 100.000,00€ na račun S. K. u NLB banku, inače je vidjeti nećete više. Meta su bila tvoja djeca, oštećeni ali se ona umiješala“ i “budeš li obavijestio policiju i tvoje pajtaše, crno joj se piše, do tada joj dlaka falit neće”, a kada je oštećeni pozvao njen broj, rekla mu je “Ja sam oteta, sve ti piše u poruci, bila su meta tvoja djeca”, a koje poruke i razgovor je oštećeni shvatio kao ozbiljnu prijetnju za bezbjednost svoje djece i nje lično, da bi zatim dogadjaj prijavio policiji, dok novac nije uplatio,<br>
&nbsp;<br>
<strong>- čime je izvršila krivično djelo iznuda u pokušaju iz čl. 250 st.3 u vezi st.1 u vezi čl. 20 Krivičnog zakonika.</strong><br>
&nbsp;<br>
Pa je sud primjenom naprijed navedenih zakonskih propisa i propisa iz čl.2,4,5,15,32,36,42,45,46 Zakonika o krivičnom postupku, te čl.199,200 i 202 Zakonika o krivičnom postupku<br>
&nbsp;<br>
<strong><em>O S U DJ U J E</em></strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>Na kaznu zatvora u trajanju od 6 (šest) mjeseci.</strong><br>
&nbsp;<br>
Obavezuje se optužena da na ime troškova krivičnog postupka ovom sudu plati iznos od&nbsp; 50,00 eura, u roku od 15 dana po pravosnažnosti, pod prijetnjom prinudnog izvršenja.<br>
&nbsp;<br>
&nbsp;<br>
<strong><em>O b r a z l o ž e nj e</em></strong><br>
&nbsp;<br>
Optužnicom Višeg državnog tužioca u Podgorici Kt.br.166/09 od 30/10/2009 godine, stavljeno je na teret optuženoj da je izvršila krivično djelo – iznuda u pokušaju iz čl. 250 st.3 u vezi st.1 u vezi čl. 20 Krivičnog zakonika, te je pri podignutoj optužnici ostao do okončanja glavnog pretresa, predlažući sudu u završnoj riječi da optuženu oglasi krivom i kazni po zakonu.<br>
&nbsp;<br>
<strong>Optužena K. A.</strong> je u svojoj odbrani u prethodnom postupku navela da je njen nestanak&nbsp; koji se dogodio dana 24.07.2009. godine, u naselju Kuljača u Budvi a koji je prijavljen od strane njenog oca i strica, ona sama smislila i u uradila iz razloga što mnogo mrzi i prezire svog rodjaka K. R. gradonačelnika Budve.Naime, njen bijes prema K. R. je prerastao u mržnju&nbsp;&nbsp; iz razloga što on nema poštovanja prema njenoj porodici, oni ne žive kao on,&nbsp; on je&nbsp; u krugu DPS-a govorio da je njena porodica prosrpski orijentisana,&nbsp; zbog toga ona nije mogla nigdje da se zaposli, kao iz razloga što je R. svima izašao u susret u pogledu zapošljavanja izuzev njenoj porodici. Sve je uradila kako bi mu se osvetila.Pojasnila je da je nekoliko dana prije kritičnog&nbsp; dana u Petrovcu kupila sim karticu operatera 068, a sve u namjeri da iscenira svoj nestanak i kidnapovanje I na taj način od njega uzme novac u iznosu od&nbsp; sto hiljada eura, sa ruskim državljaninom G. D. se dogovorila u vezi plana njenog nestanka, a njegova obaveza bila je da joj pomogne i na taj način dobije 50% novca koji joj bude isplaćen od K. R.. Dana 24.07.2009 godine, oko&nbsp; 02,20 časova, vraćala se kući i svratila u jednu prodavnicu u naselju kako bi kupila hrane i pića dan –dva. U blizini njene kuće nalazila se jedna napuštena drvena kućica u kojoj se smjestila.Prethodno pribavljenu&nbsp; i aktiviranu karticu 068 stavila je u svoj telefon marke “Samsung”. Nakon toga uputila je poziv R. na brojeve 068/.../... i 068/.../..., ali&nbsp; je korisnik bio van dometa, a da se korisnik javio ona bi mu saopštila da je oteta i da otmičari traže sto hiljada eura za njen otkup.Nakon toga u jutranjim časovima na broj 067/.../... K. R. je poslala dvije poruke u kojima je navela da je oteta i da o tome ne smije&nbsp; obavještavati policiju i ortake, jer je u suprotnom neće vidjeti. Rajko je pozvao na taj broj ali prilikom razgovora nije bio previše uspaničen i upitao ju je “jesi li ti ovo napisala”, “gdje si to”, a ona je njemu odgovorila “ne znam gdje sam”,&nbsp; spustila slušalicu, uništila mobilne telefone i kartice i bacila ih u obližnji potok. Potom je u kućicu došao&nbsp; G.D. sa kojim se ona posvadjala i fizički obračunala kojom prilikom je zadobila nekoliko udaraca u&nbsp; glavu, nakon čega je on uzeo njenu tašnu i otišao u nepoznatom pravcu. Razlog svadje je što je ona htjela da odustane a on se uplašio zbog policije koje je dosta bilo u naselju i lako su mogli da ih otkriju. Nakon svega pošla je kući i uputila se u stanicu policije. Napomenula je da je sve uradila namjerno, jer je bila ljuta, ali kada se smirila shvatila je da je napravila grešku i iskreno se kaje zbog svega.<br>
&nbsp;<br>
Na glavnom pretresu je navela da je lošeg zdrastvenog stanja, ima karcinome i u vezi sa tim prima odredjenu terapiju. Kritične večeri bila je u društvu svojih prijatelja iz Beograda.Tom prilikom je popila tri čaše vina a inače nikada ne pije i rijetko kad izlazi. Od momenta konzumiranja alkohola iz njenog sjećanja sve se izbrisalo. U lokalu je bila velika gužva i bilo je veoma zagušljivo, te je ona izašla iz lokala i pošla do ležaljki na obali,tu je sjedjela oko pola sata. Torbu&nbsp; sa sobom nije ponijela, a telefoni su joj bili ili na stolu ili u torbi,nakon čega se ponovo vratila u lokal. Obzirom da je u lokalu još uvijek bila gužva i zagušljivo njoj je ponovo pozlilo i od tog momenta nije znala šta se dešavalo.Pojasnila je da broj telefona u optužnici nije njen broj telefona, te da je u odličnim odnosima&nbsp; sa stricem, a posebno njegovom djecom koja joj mnogo znače jer ona ne može da ima svoju djecu. Nikada ne bi mogla da naškodi njima, niti svome stricu i da ne može objasniti šta se to dešavalo sa njom, a što se tiče njene izjave u policiji ni toga se ne sjeća,&nbsp; sjeća se jedino jedne žene koja je pokušavala da je povrati, nudeći joj vodu i hladeći je. U kritično vrijeme apsolutno nije znala za sebe, a takvo njeno stanje trajalo je od tog dogadjaja pa u narednih dvadeset dana.Posebno je naglasila da nikada nije čula za ime G. D.. U ponovljenom postupku ponovila je da ne osjeća mržnju prema&nbsp; svom stricu odnosno bratu, te da ja zaista ne bi mogla nešto tako napraviti na njihovu štetu.<br>
&nbsp;<br>
Navedene razlike u kazivanju, optužena opravdava činjenicom da je prvi put na glavnom pretresu&nbsp; bila u stanju da iznese odbranu, a da odbrana&nbsp; pred policijom njoj ništa ne znači, jer je bila u šoku zbog činjenice da se nalazila u policiji i nije znala šta je saopštavala. Nije se sjetila ni odbrane pred istražnim sudijom jer je bila u jako lošem psihičkom stanju, nikada se nije liječila zbog psihičkih problema, već zbog bolesti od karcinoma.<br>
&nbsp;<br>
U krajnjem, u potpunosti je prihvatila završnu riječ svojeg branioca, koji je ukazao sudu da nasuprot navodima tužioca provedenim dokazima nije utvrđeno da je optužena izvršila krivično djelo stavljeno joj na teret, te je predložila sudu da optuženu oslobodi od optužbe.<br>
&nbsp;<br>
<strong>U cilju provjeravanja navoda iz optužnice i sa njom u vezi navoda odbrane optužene, sud je na glavnom pretresu proveo dokaze</strong>: saslušao svjedoka oštećenog K. R., saslušao svjedoke K. A.i K. B., pročitao službenu zabilješku Uprave policije – Područne jedinice Budva Ku.br. 279/09 od 25.07.2009. godine, potvrdu Uprave policije – Područna jedinica Budva o privremeno oduzetim predmetima Ku.br. 279/09 od 26/07/2009 . godine, potvrdu Uprave policije – Područne jedinice Budva o privremeno oduzetim predmetima Ku.br. 279/09 do 26.07.2009. godine na ime K. R., potvrda o privremeno oduzetim predmetima Ku. Br. 279/09 od 26.07.2009. godine, izvod iz kaznene evidencije na ime optužene Uprave policije - Ispostava Cetinje 02-245/09-3109/2 od 01.09.2009. godine.<br>
&nbsp;<br>
<strong>Svjedok oštećeni K. R.</strong> je u u svjedočkom iskazu pred istražnim sudijom ovog suda prethodnom objasnio da je optužena njegov srodnik i da je ista na njegov broj telefona 067/...-... poslala dvije poruke čija je sadržina bila da on uplati 100.000,00 eura na njen račun u banci i da o tome ne obavještava policiju, jer su meta bila njegova djeca, a da ukoliko to ne učini neće optuženu vidjeti živu, a isto je ponovila u direktnom razgovoru na broj od kojeg je poticala poruka. U razgovoru mu je navela i da često pominju M. R. koji mu je rođak, a koji je narkoman, te je posumnjao da je u pitanju bila grupa momaka iz M. okruženja. Poruku je ozbiljno shvatio, a posebno nakon razgovora sa njom. Obzirom da je imao iskustva u policijskom radu posumnjao je da je sve organizovano sa učešćem optužene, te je prvenstveno porazgovarao s njenim roditeljima, a potom otišao u satnicu policije i prijavio slučaj. Pojasnio je da je bio spreman da nađe novac i da traženi iznos, jer su se pominjala njegova djeca zbog kojih je optužena navodno stradala.<br>
&nbsp;<br>
Na glavnom pretresu je posvjedočio da kada se kritičnog dana probudio, uključio telefon i potom dobio dvije poruke u kojima se između ostalog pominjala “uplata na banku”, a&nbsp; njemu je bilo nelogično da otmičar to napiše. Pozvao je na taj broj i javila se optužena koja je tihim glasom rekla da je oteta i da ne može da razgovara jer su otmičari u blizini. Uputio se ka roditeljima optužene i predočio im poruke nakon čega su oni odlučili da slučaj prijave policiji. Dodao je da je sa optuženom imao bliži kontakt nego sa ostatkom rodbine i da smatra da se sa njom&nbsp; nešto čudno dešavalo, te da dozvoljava mogućnosti da prednje navedeno nije napravila optužena, već da je moguće&nbsp; da se žrtvovala za nekog drugog. Konačno, nije se pridružio krivičnom gonjenju optužene.<br>
&nbsp;<br>
U ponovljenom postupku svjedok oštećeni je dodao da je pročitavši navedene poruke, bio uplašen za njenu bezbjednost, ali potom i za bezbjednost svoje djece, iz kojeg razloga je prvobitno otišao kod njenih roditelja a ne u policiju, da bi se dogovorili šta ćemo da rade. Prva poruka mu je bila malo nelogična, pa je to bio razlog radi čega sve to nisam baš ozbiljno shvatio, jer da sam ozbiljno shvatio ja bih odmah otišao u policiju, a posebno kod činjenice da&nbsp; sam mislio da je ugrožena bezbjendost njegove djece, a i same optužene. Nije pomislio da mu je navedene poruke poslala optužena, jer su bili u dobrim odnosima.<br>
&nbsp;<br>
<strong>Svjedok Kuljača Andrija</strong> je iskoristio svoje zakonsko pravo&nbsp; pa nije svjedočio.<br>
&nbsp;<br>
&nbsp;<br>
<strong>Svjedok Kuljača Božo </strong>je takodje iskoristio svoje zakonsko pravo pa nije svjedočio.<br>
&nbsp;<br>
<strong>Iz sadržine službene zabilješke</strong> je utvrđeno je da je dana 25.07.2009. godine u službenim prostorijama Područne jedinice Budva izvršen pregled uređaja za snimanje i praćenje video nadzora izuzet sa objekta K. V.&nbsp; u vremenu 01:23:40 časova za dan 24.07.2009. godine vidljivo je kretanje lica K. A., iz pravca Rafailovića, koja nije otišla prema kući, već niz ulicu prema minimarketu “Top Shop”, vlasništvo K. D.. U vremenu 01:36:57 dana 24/07/2009 godine vidljivo je kretanje lica K. A. u ulici Stefana Štiljanovića ka porodičnoj kući koja je tom prilikom nosila najlonsku kesu u desnoj ruci, dok je preko lijevog ramena imala ručnu torbu bež boje. Uređaj je snimao 41 minut manje od realnog vremena.<br>
&nbsp;<br>
Da su od&nbsp; optužene K. A. oduzete jedne pantalone bež boje, marke “H&amp;M” veličine 40, utvrđeno je <strong>iz sadržine potvrde o privremeno oduzetim predmetima Uprave policije</strong> - <strong>Područne jedinice Budva&nbsp; Ku Ku.br. 279/09 od 26.07.2009. godine.</strong><br>
&nbsp;<br>
I<strong>z sadržine potvrde o privremeno oduzetim predmetima Uprave policije</strong> - <strong>Područne jedinice Budva&nbsp; Ku.br. 279/09 od 26.07.2009 . godine</strong> je utvrđeno&nbsp; da je od K. R. oduzeto jedan mobilni telefon marke “Nokia” 8800E-1, imei broja...................... kontakt broje telefona 067/.../... I serijski broj kartice zadnjih osam cifara 00387362. U navedenom telefonu u prijemnim porukama od memorisanih imenom “saška oteta” se nalaze primljene dvije poruke u 10,30&nbsp; i 10,32 časova za dan 24.07.2009. godine.<br>
&nbsp;<br>
<strong>Iz potvrde o privremeno oduzetim predmetima</strong> <strong>Uprave policije - Područne jedinice Budva&nbsp; Ku.br. 279/09 od 25.07.2009. godine</strong> je utvrđeno da je od K. V. oduzet uredjaj za snimanje I praćenje video nadzora marke “Stand-alone” DVR, model DLR-J-4M, Hungari, serijski broj 104SMR0701170.<br>
&nbsp;<br>
Da optužena K. A. ranije nije osudjivana, utvrdjeno je iz sadržine <strong>izvoda &nbsp;iz kaznene evidencije koji glasi na ime optužene, izdat od Uprave policije - Ispostava Cetinje broj 02-245/09-3109/2 od 01.09.2009. godine.</strong><br>
&nbsp;<br>
Ocjenom izvedenih dokaza, te ocjenom navoda odbrane optužene K. A., sud je našao da je optužena izvršila radnje stavljene joj na teret, a u mjesto, vrijeme i na način kako je to činjenično predstavljeno izrekom presude.<br>
&nbsp;<br>
Naime, tokom postupka je nesumnjivo utvrdjeno da je optužena K. A. pokušala da prinudi oštećenog K. R. da na njen račun uplati 100.000,00 eura, a na način što je poslala dvije sms poruke, sadržine bliže označene izrekom presude. Prednje činjenično ustanovljenje sud nesporno utvrdjuje iz sadržine medjusobno h iskaza svjedoka oštećenog K. R. iz prethodnog postupka i na glavnom pretresu, koji iskaz je potkrijepljen ostalim materijalnim dokazima provedenim na glavnom pretresu, i to: službenom zabilješkom Uprave policije –&nbsp; Područne jedinice Budva Ku.br. 279/09 od 25.07.2009. godine, potvrdom Područne jedinice Budva o privremeno oduzetim predmetima Ku.br. 279/09 od 26/07/2009. godine, potvrdom Uprave policije – Područne jedinice Budva o privremeno oduzetim predmetima Ku.br. 279/09 do 26.07.2009. godine na ime K. R., te potvrdom o privremeno oduzetim predmetima Ku. Br. 279/09 od 26.07.2009. godine.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Naime, optužena K. A. je u prethodnom postupku detaljno opisala tok predmetnog dogadjaja kao i period koji prethodi predmetnom dogadjaju, koju odbrana je prihvatljiva za sud, obzirom da je ista potkrijepljena provedenim dokazima. Ovo tim prije što je optužena pred ovlašćenim policijskim službenikom Uprave policije – Područna jedinica Budva odnosno pred istražnim sudijom ovog suda, kada je u potpunosti priznala izvršenje krivičnog djela koje joj se stavlja na teret predmetnom optužnicom, poučena o svojim pravima i obavezama, pa samim tim po ocjeni suda ne postoji niti jedan valjan razlog koji bi doveo u sumnju njenu vjerodostojsnost i da istoj ne povjeruje.<br>
&nbsp;<br>
No, odbranu optužene K. A. datu na glavnom pretresu, kada kategorično negira izvršenje krivičnog djela stavljenog joj na teret, ovaj sud je cijenio kao nelogičnu, ničim potkrijepljenu i kao takvu iskonstruisanu u cilju izbjegavanja krivice. Ovo kod činjenice da je i sam svjedok oštećeni u svojom iskazu naveo da je&nbsp; u&nbsp; jednom trenutku&nbsp; pozvao broj telefona sa kojega je primio prijeteće poruke, da mu se javila S. i tom prilikom mu saopštila tihim glasom da je oteta. Medjutim, pregledom kamere za nadzor, utvrdjeno je da je optužena dana 24.07.2009. godine u vremenu oko 23,40 časova, primjećena u mini marketu “Top shop” u blizini njene kuće, koji mini market je vlasništvo K. D., kako nosi najlonsku kesu u desnoj ruci, dok preko lijevog ramena ima ručnu torbu bež boje, što je u saglasnosti sa njenom odbranom iz prethodnog postupka.<br>
&nbsp;<br>
Nasuprot navodima odbrane optužene na glavnom pretresu, sud je u potpunosti poklonio vjeru iskazu svjedoka oštećenog K. R. koji na vrlo odredjen, jasan i istinit način predstavlja predmetni dogadjaj na način kako ga je zaista doživio, doslovce navodeći da je poruku od optužene, a posebno nakon razgovora sa istom, shvatio ozbiljno.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Krajnje je logično za sud, kazivanje oštećenog sa glavnog pretresa, u dijelu u kojem navodi da se, nakon što je saznao da mu je prijeteće poruke poslala upravo optužena K. A., uplašio i za njenu bezbjednost, tim prije što su u srodničkim odnosima (oštećeni joj je stric), a što po ocjeni suda ne umanjuje strah oštećenog za sopstvenu bezbjednost i bezbjednost njegove djece. U krajnjem, prednje (da se najprije uplašio za njenu bezbjednost), ne utiče na drugačije rezonovanje odnosno na zaključak suda da oštećeni na taj način ima za cilj da olakša krivično pravni položaj optužene, a dovodeći u vezu sa činjenicom da se nije pridružio njenom krivičnom gonjenju.<br>
&nbsp;<br>
Dakle, u kontekstu provedenih dokaza, sud je uvjerenja, da je u konkretnom slučaju, optužena K. A. sadržinom i smislom navedenih poruka uticala na volju oštećenog – da prijetnju shvati kao ozbiljnu, koju je kao takvu shvatio oštećeni, jer su se u poruci osim optužene spominjala i njegova djeca, pa je životno gledano, po ocjeni suda, logičan zaključak da takva poruka predstavlja ozbiljnu prijetnju, koja bi uticala na volju oštećenog da isplati naznačenu sumu novca, a sve uz postojanja namjere pribavljanja imovinske koristi. U prilog ovakvom uvjrenju suda ide i činjenica da je oštećeni, i pored saznanja ko je osoba koja mu je poslala prijeteće poruke, dogadjaj ipak prijavio policiji, a što sve ukazuje na stepen ozbiljnosti i njegov lični doživljaj upućene prijetnje.<br>
&nbsp;<br>
Postupajući na gore opisani način, po ocjeni suda, ne postoji nijedan osnov koji bi doveo u sumnju postojanje krivično pravne odgovornosti optužene K. A., pa su se, po ocjeni suda, u preduzetim radnjama stekli su se svi bitni subjektivni i objektivni elementi bića krivičnog djelaa iznuda u pokušaju iz čl. 250 st.3 u vezi st.1 u vezi čl. 20 Krivičnog zakonika, koje krivično djelo čini ono lice koje u namjeri da sebi ili drugom pribavi protivpravnu imovinsku korist, silom ili prijetnjom prinudi drugoga da nešto učini ili ne učini na štetu svoje ili tudje imovine, ako je pribavljena imovinska korist koja prelazi 30.000,00 eura, koji bitni elementi bića ovog krivčnog djela su u cjelosti ostvareni u radnjama optužene, a kako je djelo ostalo u pokušaju to je sud shodno čl. 20 Krivičnog zakonika&nbsp; istu oglasio krivom.<br>
&nbsp;<br>
Dakle, sud je našao da je u konkretnom slučaju primjenjena prinuda i to kao prijetnja u cilju da se oštećeni prinudi da uplati novac na odredjeni račun, a uz postojanje namjere pribavljanja imovinske koristi, pa postojanje namjere ukazuje da je predmetno krivično djelo ostalo u pokušaju.<br>
&nbsp;<br>
Cijeneći psihički odnos optužene prema krivičnom djelu ovaj&nbsp; sud nalazi da je ista postupala sa direktnim umišljajem prijetnjom - htjela da prisili oštećenog K. R. da na štetu svoje imovine&nbsp; isplati odredjeni iznos novca odnosno bila je svjesna da na gore opisani način čini&nbsp; krivično djelo, a što je u konkretnom slučaju i htjela kao posledicu svog djelovanja, uz postojanje namjere pribavljanja protivpravne imovinske koristi za sebe ili drugoga.<br>
&nbsp;<br>
Prilikom odmjeravanja kazne sud je &nbsp;cijenio sve okolnosti koje u smislu člana 42. Krivičnog zakonika utiču da kazna bude manja ili veća, pa je od olakšavajućih okolnosti sud cijenio činjenicu da je optužena relativno mlada osoba, loše - teško zdravstveno stanje, raniju neosudjivanost, stav oštećenog da se ne pridružuje krivičnom gonjenju optužene, te činjenicu da je djelo ostalo u pokušaju, za koje se može i blaže kazniti, koje okolnosti je, u odsustvu otežavajućih, sud u svom zbiru cijenio kao naročito olakšavajuće okolnosti, pa je našao da je izrečena kazna srazmjerna težini učinjenog krivičnog djela i optuženoj kao počiniocu, te da će se ovako ublaženom kaznom, u okviru opšte svrhe njenog izricanja iz člana 4 st.2 Krivičnog zakonika u potpunosti ostvariti i posebna svrha kažnjavanja iz člana 32 Krivičnog zakonika, da optužena ubuduće ne vrši ovo ili slična krivična djela.<br>
&nbsp;<br>
Odluka o troškovima krivičnog postupka zasniva se na članu 199, 200 i 202 ZKP-a, a isti se odnose na sudski paušal, kao sastavni dio troškova krivičnog postupka, koji je odredjen srazmjerno dužini trajanja krivičnog postupka, složenosti predmeta i imovnim prilikama optužene.<br>
&nbsp;<br>
Sa iznijetih razloga, a na osnovu čl. 364 Zakonika o krivičnom postupku, odlučeno je kao u izreci presude.<br>
&nbsp;<br>
<strong>VIŠI SUD U PODGORICI</strong><br>
<strong>Dana 04.05.2011. godine</strong><br>
&nbsp;<br>
&nbsp;<br>
<strong>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</strong><br>
Biljana Rakočević s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branka Bošković s.r<br>
&nbsp;<br>
&nbsp;<br>
<strong><em>PRAVNA POUKA</em></strong>: Protiv ove presude dozvoljena<br>
je zalba&nbsp; u roku od 15 dana od dana prijema iste,<br>
Apelacionom sudu u Podgorici, a preko ovog Suda.<br>
&nbsp;<br>
<strong><em>ZTO-Rakocevic Biljana</em></strong><br>
&nbsp;<br>
&nbsp;<br>
&nbsp;<br>
&nbsp;
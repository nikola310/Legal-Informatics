<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	   K. br. 44/10</span>
</p>
<p class="p2">
<span>		                    </span>
</p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, sa nameštenikom suda Koviljkom Lješnjak, zapisničarem, u krivičnom predmetu protiv okrivljenih: Š.M.a, L.D.a , P.M.a, svi iz Bijelog Polja, zbog saizvršilaštva u izvršenju krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st. 1. Krivičnog zakonika u odnosu na oštećenog R.U.a i krivičnog djela nasilničko ponašanje iz čl. 399 Krivičnog zakonika u odnosu na oštećenog T.S.a, i maloljetnih B.R.a, K.L.i Š.N., zbog zbog saizvršilaštva u izvršenju krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st. 1. Krivičnog zakonika u odnosu na oštećenog R.U.a i krivičnog djela nasilničko ponašanje iz čl. 399 Krivičnog zakonika u odnosu na oštećenog T.S.a, rješavajući po optužnici,ODT-a u B.Polju, KT.br.554/2009 od 28.12.2009. godine, nakon održanog usmenog glavnog i javnog pretresa, u prisustvu zamjenika u ODT-u B. Polje Perović Cmiljane, okrivljenog Š.M.a i njegovog branioca A.J.S.a, okrivljenog L.D.a, okrivljenog P.M.a,maloljetnog B.R.a, njegovog branioca po službenoj dužnosti A.K.A.a i zakonske zastupnice majke B.B., maloljetnog K.L., njegovog branioca po službenoj dužnosti A.Č.B.a, i zakonskog zastupnika oca K.R.a, maloljetnog Š.N., njegovog branioca A.J.S.a, i zakonskog zastupnika oca Š.V.a, oštećenog T.S.a i njegovog zakonskog zastupnika majke T.LJ., oštećenog R.U.a, i njegovog zakonskog zastupnika oca R.D.a a u odsustvu predstavnika Centra za socijalni rad Opština Bijelo Polje i Mojkovac, dana  18.04.2011. godine, donio je i javno objavio:</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni Š.M.O, JMBG, od oca V. i majke Z., rodjene R.ć, rodjen .... godine u Bijelom Polju, sa prebivalištem u naselje LJ.a opština Bijelo Polje, državljanin CG, neoženjen, neosuđivan, bio u pritvoru od 15.09.2009 godine do 28.09.2009 godine,</span>
</p>
<p class="p2"></p>
<p class="p4">
<span>	Okrivljeni L.D. JMBG, od oca M. i majke Đ., rođene J., rođen ... godine u Bijelom Polju, sa prebivalištem u mjestu rođenja, naselje LJ.a, opština Bijelo Polje, državljanin CG, neoženjen, neosuđivan, bio u pritvoru od 16.09.2009 godine do 28.09.2009 godine,</span>
</p>
<p class="p2">
<span> </span>
</p>
<p class="p2">
<span>	Okrivljeni P.M. od oca M. i majke G. rođene K., rođen ..... godine u Bijelom Polju, sa prebivalištem u  mjestu rođenja, naselje LJ.a, opština Bijelo Polje, državljanin CG, neoženjen, neosuđivan, bio u pritvoru od 16.09.2009 godine do 28.09.2009 godine,</span>
</p>
<p class="p2"></p>
<p class="p2"></p>
<p class="p3">
<span>K r i v i   s u </span>
</p>
<p class="p2"></p>
<p class="p2">
<span>	Što su :</span>
</p>
<p class="p2"></p>
<p class="p2">
<span>	-  Dana 14.09.2009. godine, oko 19,30 h, u gradskom parku u Bijelom Polju, u grupi zajedno sa maloljetnim B.R.om, K.L.i Š.N., izazvali tuču, vršili nasilje, remetili javni red i mir i ugrozili  spokojstvo oštećenim R.U.u i T.S.u, na način što su ih  izudarali pesnicama u predjelu glave, a nakon što su oštećeni pali na betonsku podlogu, izudarali ih  nogama po glavi i tijelu, kojom prilikom su oštećenom R.U.u nanijeli teške tjelesne povrede u vidu preloma nosnih kostiju sa dislokacijom, prelom  krunice zuba 21 i prelom zuba br. 34, sa mnogobrojnim oguljotinama na licu, krvnim podlivima oko oba oka i potres mozga, a oštećenom T.S.nanijeli lake tjelesne povrede u vidu otoka lica u predjelu lijeve jagodične regije i otoka iznad desnog uva,</span>
</p>
<p class="p2"></p>
<p class="p2">
<span>	- čime su kao saizvršioci izvršili krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st. 1. Krivičnog zakonika u odnosu na oštećenog R.U.a i krivično djelo nasilničko ponašanje iz čl. 399 Krivičnog zakonika u odnosu na oštećenog T.S.a.</span>
</p>
<p class="p2"></p>
<p class="p2">
<span>	Pa im sud primjenom citiranih zakonskih propisa te čl. 2, 4, 5, 13, 15, 23, 32, 36, 42, 45, 46, 51 Krivičnog zakonika i čl. 199 st. 2, 202, 212 i 364 Zakonika o krivičnom postupku,  utvrđuje i to:</span>
</p>
<p class="p2"></p>
<p class="p2">
<span>	Okrivljenom Š.M.u:</span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca,</span>
</p>
<p class="p2"></p>
<p class="p2">
<span>	- za krivično djelo teška tjelesna povreda iz čl. 151. st.1. Krivičnog zakonika izvršeno na štetu oštećenog R.U.a kaznu zatvora od 2 (dva) mjeseca </span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca.</span>
</p>
<p class="p2"></p>
<p class="p2">
<span>	Okrivljenom L.D.u:</span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca,</span>
</p>
<p class="p2"></p>
<p class="p2">
<span>	- za krivično djelo teška tjelesna povreda iz čl. 151. st.1. Krivičnog zakonika izvršenu na štetu oštećenog R.U.a kaznu zatvora od 2 (dva) mjeseca </span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca.</span>
</p>
<p class="p2"></p>
<p class="p2">
<span>	Okrivljenom P.M.u:</span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca,</span>
</p>
<p class="p2"></p>
<p class="p2">
<span>	- za krivično djelo teška tjelesna povreda iz čl. 151. st.1. Krivičnog zakonika izvršeno na štetu oštećenog R.U.a kaznu zatvora od 2 (dva) mjeseca </span>
</p>
<p class="p2"></p>
<p class="p2">
<span>	- za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca.</span>
</p>
<p class="p2"></p>
<p class="p2">
<span>	Pa sud okrivljene, primjenom i čl.48 Krivičnog zakonika</span>
</p>
<p class="p2"></p>
<p class="p2">
<span>	 </span>
</p>
<p class="p3">
<span>O S U Đ U J E </span>
</p>
<p class="p3"></p>
<p class="p2">
<span>	i to:</span>
</p>
<p class="p2"></p>
<p class="p2">
<span>	Okrivljenog Š.M.a na jedinstvenu kaznu zatvora od 5 (pet) mjeseci u koju mu se kaznu ima  uračunati vrijeme provedeno u pritvoru od 15.09.2009 godine do 28.09.2009. godine</span>
</p>
<p class="p2"></p>
<p class="p2"></p>
<p class="p2">
<span>	Okrivljenog L.D.a na jedinstvenu kaznu zatvora od 5 (pet) mjeseci u koju mu se kaznu ima  uračunati vrijeme provedeno u pritvoru od 16.09.2009 godine do 28.09.2009. godine</span>
</p>
<p class="p2"></p>
<p class="p2">
<span>	Okrivljenog P.M.a na jedinstvenu kaznu zatvora od 5 (pet) mjeseci u koju mu se kaznu ima  uračunati vrijeme provedeno u pritvoru od 16.09.2009 godine do 28.09.2009. godine</span>
</p>
<p class="p2"></p>
<p class="p2">
<span>	Okrivljeni se obavezuju da sudu na ime paušala plate iznose od po 30,00 €, kao i da na ime troškova postupka solidarno plate 164,00 €, a okrivljeni P.M. se obavezuje da na ime troškova postupka plati i iznos od 450,00 €, okrivljeni Š.M.o da na ime troškova postupka plati i iznos od 164,46 € , koje iznose će okrivljeni uplatiti na žiro račun br. 832 - 151 - 35 Depozit novčanih kazni, troškova i paušala ovog suda, u roku od 15 dana, od dana pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>	Imovinsko pravnog zahtjeva nije bilo.</span>
</p>
<p class="p2"></p>
<p class="p2">
<span>	A maloljetnima B.R.u, K.L.i Š.N.</span>
</p>
<p class="p4"></p>
<p class="p5">
<span>- na osnovu čl. 4, 82, 83, 84, 85, 89,98,110 st.3 Krivičnog zakonika</span>
</p>
<p class="p4"></p>
<p class="p2">
<span>	Zbog saizvršilaštva u izvršenju krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl.151. st.1. Krivičnog zakonika u odnosu na oštećenog R.U.a i krivičnog djela nasilničko ponašanje iz čl. 399 Krivičnog zakonika u odnosu na oštećenog T.S.a</span>
</p>
<p class="p4"></p>
<p class="p3">
<span>IZRIČE SE VASPITNA MJERA</span>
</p>
<p class="p3">
<span>POJAČANOG NADZORA OD STRANE ORGANA STARATELJSTVA</span>
</p>
<p class="p4"></p>
<p class="p4">
<span>	Ova mjera će trajati najmanje 6 ( šest ) mjeseci, najviše 2 ( dvije ) godine, a sud će naknadno odlučiti o prestanku iste.</span>
</p>
<p class="p4"></p>
<p class="p2">
<span>	Centar za socijalni rad opština B. Polje i Mojkovac će izvršiti ovu mjeru preko svog službenog lica ili stručnog lica kojeg odredi Centar.  </span>
</p>
<p class="p2"></p>
<p class="p2">
<span>	Troškovi krivičnog postupka u odnosu na maloljetnike  padaju na teret Budžeta CG.</span>
</p>
<p class="p4">
<span>	</span>
</p>
<p class="p2">
<span>	Imovinsko pravnog zahtjeva prema maloljetnima nije bilo.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnicom ODT-a iz B.Polja, KT. br. 554/2009 od 28.12.2009. godine,  optuženi su Š.M.o, L.D. i P.M., svi iz Bijelog Polja, da su kao saizvršioci izvršili krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st. 1. Krivičnog zakonika u odnosu na oštećenog R.U.a i krivično djelo nasilničko ponašanje iz čl. 399 Krivičnog zakonika u odnosu na oštećenog T.S.a, a prema maloljetnim B.R.u, K.L.i Š.N. predložena je vaspitna mjera zbog saizvršilaštva u izvršenju krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st. 1. Krivičnog zakonika u odnosu na oštećenog R.U.a i krivično djelo nasilničko ponašanje iz čl. 399 Krivičnog zakonika u odnosu na oštećenog T.S.a.</span>
</p>
<p class="p2">
<span>	</span>
</p>
<p class="p2">
<span>	Glavni pretres je održan  i zaključen u prisustvu zamjenika u ODT-u B. Polje Perović Cmiljane, okrivljenog Š.M.a i njegovog branioca A.J.S.a,okrivljenog L.D.a, okrivljenog P.M.a,maloljetnog B.R.a, njegovog branioca po službenoj dužnosti A.K.A.a i zakonske zastupnice majke B.B., maloljetnog K.L., njegovog branioca po službenoj dužnosti A.Č.B.a, i zakonskog zastupnika oca K.R.a, maloljetnog Š.N., njegovog branioca A.J.S.a, i zakonskog zastupnika oca Š.V.a, oštećenog T.S.a i njegovog zakonskog zastupnika majke T.LJ., oštećenog R.U.a, i njegovog zakonskog zastupnika oca R.D.a a u odsustvu predstavnika Centra za socijalni rad Opština Bijelo Polje i Mojkovac.</span>
</p>
<p class="p2"></p>
<p class="p2">
<span>	U završnoj riječi zamjenica u ODT-u je istakla da su provedenim dokazima tokom glavnog pretresa potvrđeni navodi javne optužbe, ostajući pri podnijetoj optužnici predlažući da se  okrivljeni Š.M.o, L.D. i P.M. oglase krivim za krivična djela stavljena im na teret i osude na kaznu po zakonu ,  a da se prema maloljetnim B.R.u, K.L.i Š.N. izrekne mjera iz predloga za izricanje  vaspitne mjere.</span>
</p>
<p class="p2"></p>
<p class="p2">
<span>	U završnoj riječi zakonski zastupnik oštećenog R.U.a otac R.D.  je istakao da se u ime  svog maloljetnog sina U.a ne pridružuje krivičnom gonjenju protiv  okrivljenih i maloljetnih niti prema istima ističe imovinsko pravni zahtjev, a tažio je da sud okrivljenima i maloljetnima pruži još jednu šansu.</span>
</p>
<p class="p2"></p>
<p class="p2">
<span>	U završnoj riječi zakonska zastupnica oštećenog T.S.a majka T.LJ.a  je istakao da se u ime  svog maloljetnog sina S.a ne pridružuje krivičnom gonjenju protiv  okrivljenih i maloljetnih niti prema istima ističe imovinsko pravni zahtjev.</span>
</p>
<p class="p2"></p>
<p class="p2">
<span>	Okrivljeni Š.M.o u svojoj odbrani u bitnom je istakao: da je kritičnog dana u društvu sa  L.D.om, P.M.om, K.L.i mlađim bratom N. pošao iz LJ.e u pravcu Srednje škole u Bijelom Polju da bi odbranio  B.R.a od nekog mladića koji mu je prijetio. Sa B. su se našli u blizini  kafića ''T.'', B. je bio u društvu desetak momaka od kojih je poznavao K.N., K. S.a i Š.M.a. B. im je objasnio da su mladići koji mu prijete vjerovatno u gradu i pozvao ih da pođu sa njim, a oni su B.u odgovorili da su u radnim odijelima i prljavi pošto su prethodno kopali kanal za temelj pa ne žele da idu takvi u grad a da ih on pozove u slučaju potrebe da bi ga odbranili. Posle nekih tri do četiri minuta B. je telefonirao P. i P. im je posle razgovora saopštio da je počela tuča u parku. Oni su se spustili ulicom pored kafića ''Koš'' i na početku ulicu sreli su K.N. i Š.M.a koji su dotrčali da im kažu  da je počela tuča , govoreći im da požure. Po dolasku u park primijetili  su gužvu, čuo je da neko govori  ''guši se momak''. Primijetio je jednog mladića koji je ležao na betonu, pa je njegov brat N.a pošao u pravcu tog momka  da mu pruži pomoć i dok je prilazio sreo se s jednim policajcem koji je došao do tog momka. N.a je vadio jezik ovom momku a policajac je povrijedjenog držao za noge. U parku su se zadržali dva tri minuta i vidjeli su da je ovaj momak uz pomoć policajca ustao, pa su njih petorica krenuli iz parka u pravcu auta kad je čuo B.R.a kako govori P. '' odoste li vi kući''. B. je  bio udaljen dvadesetak metara od njih, P. mu je odgovorio  ''odosmo kući'' P. nije prilazio do njih, niti su oni prilazili do njega i on je ostao u parku. K.NJ.a i Š.M.su takodje ostali u parku posle njihovog odlaska. Iste večeri pozvani su na informativni razgovor u PJ Bijelo Polje. On i njegov brat su kritične večeri na nogama imali patike a od momenta kada ih je B. pozvao i saopštio da je počela kuća  do njihovog silaska u park prošlo je svega desetak sekundi. Istakao je da nije nikoga udarao u parku jer je tuča bila završena prije nego što su stigli. Na glavnom pretresu dodao je da u momentu kada je došao u park B.a nije primijetio u parku a u parku je bilo nekih do sedamdeset lica, oni su u park došli zajedno s tim što ne zna ko je prvi došao do R.a, nije mu bilo poznato ko je B.u prijetio. Kritičnog događaja nijesu imali namjeru da se tuku ni sa kim B.a su htjeli da zaštite i da ga dovedu do LJ.e, pošto im je on prethodno ispričao da ga ispred škole čeka deset lica od kojih je pobjegao u školu. Ispred kafe bara ''T.'' od B.a su tražili da sa njima uđe u auto i da pođu u LJ.u, što je on odbio. Oni su bili zajedno kada su sa autom pošli za B.a i po dolasku kod kafe bara ''T.'' izašli su iz auta, pozvali B.a da dođe on je kazao da ide sa svojim društvom, pošto je oko sebe imao neku grupicu iz škole, kazavši im da će ih zvati ako dođe do tuče. Da nisu bili prljavi i u radnim kombizonima pošli bi sa B. od ''T.a'' tamo gdje su ga eventualno čekala lica koja su mu prijetila.</span>
</p>
<p class="p2"></p>
<p class="p2">
<span>	U završnoj riječi branilac okrivljenog Š.M.a i maloljetnog Š.N. je istakao: da su kritičnog dana povrijeđeni R.U. i T.S. koja činjenica je potvrđena kako medicinskom dokumentacijom tako nalazom i mišljenjem vještaka. Međutim nije utvrđeno ko ih je povrijedio. Š.M.o i Š. N.a nijesu izimali učešće u ovom događaju ni pojedinačno ni u grupi s tim što je N.a pomagao policajcu da osvijeste R.a i pružio mu zajedno sa njim prvu pomoć. Optuženjem se išlo frontalno po sistemu ko se zatekao na lice mjesta i u njegovoj blizini taj je kriv, pa se na ovakvom površnom i paušalnom optuženju ne može donijeti osuđujuća presuda. Š.M.o je kritičnom prilikom na poziv  B.a  u radnom odijelu pošto su kopali temelje pošao u pravcu Gimnazije. Do njihovog dolaska B. je već bio u gradu i to u Parku i kad im je B. objasnio gdje se nalazi N.a i M. su se vratili s tim što je faza događaja u kojoj je došlo do povređivanja oštećenih bila završena u momentu kada su oni stigli do kafane ''T.'' na 200 do 300 m,  od mjesta događaja. Oni su potom kao i ostali slučajni prolaznici i znatiželjnici prišli da vide o čemu se radi i vidjeli da je povrijeđen R.U.. Oštećeni R. nije prepoznao napadače i sa sigurnošću nije mogao tvrditi ko mu je nanio povrede i ko je bio u grupi lica koja su ga napala. Analizom povreda kod oštećenih  uz njihovu tvrdnju da su izudarani pretpostavljalo bi da su udareni najmanje dvanaest puta zamahnutom tupo tvrdom silom a da je tako bilo povrede kod oštećenog bi bile teže i brojnije. Š.M.o i maloljetni Š. N.a nijesu učestvovali u izvršenju predmetnog krivičnog djela niti je to dokazano izvedenim dokazima tokom istrage i na glavnom pretresu. Tražio je da sud Š.M.a oslobodi od optužbe a u odnosu na maloljetnog Š. N.u da obustavi postupak. U završnoj riječi Š.M.o je u potpunosti prihvatio završnu riječ svog branioca, dodao je da se ne osjeća krivim i tražio je da ga sud oslobodi od optužbe.</span>
</p>
<p class="p2"></p>
<p class="p2">
<span>	Iz odbrane okrivljenog </span><span class="s1"> </span><span>L.D.a proizilazi da je kritičnog dana u popodnevnim časovima bio kod P.M.a i pomagao mu u kopanju temelja za terasu, a s njim u društvu bili su  K.L.a, Š.M.o, Š. N.a i P.M.. Oko 19 časova P.M.a je preko telefona pozvao B.R.o njihov drug i komšija iz LJ.e i po završenom razgovoru P. im je objasnio da mu je B. rekao da mu neki momak prijeti pištoljem. Potom su njih petorica pošli vozilom Š.M.a do grada tačnije do ispred kafića ''T.'' gdje su sačekali B.a koji se vraćao iz škole. B. je naišao u grupi desetak njemu nepoznatih lica prišao do njih i ispričao im da mu prijeti jedan momak pištoljem, nije pominjao njegovo ime i prezime kazavši da je taj mladić vjerovatno u gradu i predložio im je da pođu sa njim da ga zajedno potraže, oni su mu kazali da su prljavi i da ne mogu u toj garderobi sa njim ići u grad a ako bude trebalo i ako se bude bio sa ovim momkom rekli su mu da ih pozove. Njih petorica su potom ostali pored auta da sačekaju B.a. Posle nekih sedam do osam minuta B. je nazvao P.a i rekao mu nešto u smislu ''potukli smo se dođite'', te su potom on Š.M.o i N.a, P.M. i K.L.a potrčali u pravcu parka. Kada su došli do parka vidio je gužvu i jednog mladića koji je ležao na betonu pored fontane a pored njega je stajao jedan policajac i držao mu noge, u tom momentu nije primijetio B.R.a. Čuo je da je neko iz gužve kazao izvucite mu jezik ugušiće se i tada je pritrčao Š. N.a i pomogao policajcu da izvuče jezik ovom mladiću, ovaj mladić mu nije bio poznat, a on je u park stigao kad je tuča  bila završena. On nije nikog udarao  a ni drugovi koji su bili sa njim nijesu učestvovali u tuči. Bio je obuven u patike, u parku su se zadržali tri do četiri minuta i kada su ostali počeli da se razilaze pošli su i oni do auta koje je bilo parkirano kod  kafića ''T.'' i potom su se odvezli do LJ.e gdje svi žive. B.R.o nije više telefonirao P. a niko od njih nije zvao B.a da bi pričao o tome šta se dešavalo u parku. Lica Š.M.a i K.N. poznaje i oni su bili  u društvu sa  B.R.om kada se isti vraćao iz škole s tim što su njih dvojica ostali sa njima ispred kafe bara ''T.'', a B. je sa ostalim drugovima koje on nije poznavao nastavio  put u pravcu grada. Š.M.i K. N.a su sa njima potrčali u pravcu parka kada je B. telefonirao a sa njima su se i vratili do auta ispred kafića ''T.'' a potom su njih dvojica pješke nastavili put do LJ.e. Nije primijetio povrede ni kod koga od njegovih drugova koji su s njim bili u autu, Š.N. su bile  ruke krvave vjerovatno iz razloga što je prilazio da izvadi  jezik povrijedjenom mladiću. Na glavnom pretresu dodao je da su oni autom prvo stigli do raskrsnice koja se nalazi  ispred Š. L.i S.a M gdje se put odvaja za Gimnaziju a  da su potom autom stigli do T.a i nakon što su  preko telefona obaviješteni da je tuča počela u parku svi su zajedno otrčali u pravcu Parka, nije primijetio na koji način je N.a ukazivao na pomoć licu koje je ležalo na betonu, ovo je gledao sa udaljenosti  petnaest metara, s tim što je u parku u tom momentu bilo  minimum  pedeset lica, nijesu znali ko je B.R.u prijetio pištoljem, njihova namjera je bila  da porazgovaraju s tim  licem koje je prijetilo B.u i da spriječe eventualnu tuču i ne vjeruje da bi se s tim licem tukli za slučaj ako ga nebi ubijedili  da mirno riješi problem sa B.. Kod Š.N. je primijetio povredu koja je bila s unutrašnje strane šake i koja je djelovala kao oguljotina i to na nekoliko prsta. Do parka nijesu pošli zato što su bili prljavi od kopanja pa ih je bilo sramota da tako prljavi idu do parka. Kritičnog dana su pošli s namjerom da pomire B.a sa licem koje mu je prijetilo. </span>
</p>
<p class="p2"></p>
<p class="p2">
<span>	U završnoj riječi  okrivljeni L.D. je istakao da se ne osjeća krivim i da nije izvršio krivično djelo stavljeno mu na teret, tražio je da ga sud oslobodi od optužbe.</span>
</p>
<p class="p2"></p>
<p class="p2">
<span>	Okrivljeni P.M.</span><span class="s1"> </span><span>u svojoj odbrani u bitnom je istakao da ga je kritičnog dana  oko 19 časova preko telefona pozvao drug B.R.o kazavši da se nalazi u školi i da mu neki mladić iz škole po imenu S. pominje nož i pištolj i da će da ga tuče i tražio je da ukoliko mogu on i Š.M.o, Š. N.a, L.D. i  K.L.a koji su u tom momentu bili sa njim dođu do Srednje škole i da ga sačekaju do završetka časova. Desetak minuta posle ovog poziva on i ovi njegovi drugovi su krenuli vozilom Š.M.a, i kad su stigli do kioska ''S. M'' koji se nalazi preko puta Š. ''L.'' u kolima su sačekali jedno izvjesno vrijeme, a B. ga je potom pozvao preko telefona i kazao mu da je već prošao raskrsnicu na kojoj su ga čekali te su se dogovorili da se nađu ispred kafića ''T.''. B. je naišao sa desetak drugova koje on nije poznavao a oni su izašli iz kola i prišli B.u i zajedno sa njim sačekali dva tri minuta da vide da li će naići taj mladić koji mu je prijetio. B. im je predložio da podju do grada, jer  je pretpostavljao da je ovaj mladić prošao i da se nalazi u gradu. Njih petorica su to odbili objasnili mu da su prethodno radili i da u toj garderobi ne mogu ići po gradu, a B. je otišao sa njegovim društvom iz škole, kazavši im da će ih zvati ako S. bude htio da ga bije. Posle nekih četiri do  pet minuta  B. ga je pozvao peko telefona i kazao mu  ''tuča je u parku'', a prije ovog telefonskog poziva njima su se pridružili Š.M.i K. N.a pa su se potom oni zajedno uputili u pravcu Parka. U Parku je primijetio gužbu i jedno lice koje je ležalo na betonu, prišli su da bi vidjeli o kome se radi, pomislio je da to nije B. i kada je prišao bliže prepoznao je R.U.a koga je od ranije poznavao. Pored R.a je bio policajac B.a nije primijetio u blizini N.a Š. je prišao do R.a i vadio mu jezik, potom se Š. vratio do njih s tim što su mu ruke bile krvave. Za ovim su se njih petorica vratili do auta i pošli u LJ.u a K. N.a i Š.M.ostali su u parku i rekli da će i oni da idu svojim kućama. Od momenta kada mu je B. telefonirao do momenta kada su njih petorica stigli u Park prošlo je nekih dva minuta jer su se oni brzim hodom spustili  ulicom pored Centra za kulturu do Parka. On nikog nije udarao u parku niti je primijetio da je neko od njegovog društva udarao bilo koga, nije mu poznato ko je nanio povrede R.U.u a kritičnog događaja na nogama je imao patike M.e ''nike''. Na glavnom pretresu dodao je da po dolasku u Park nije primijetio B.R.a a nije ga ni tražio jer je bila ogromna gužva, nije mu poznato da li se B. tukao sa nekim pošto ga nije zatekao u Parku, nakon B.evog poziva u odjeći i obući u kojoj su se zatekli ušli su u auto i pošli u pravcu Ekonomske škole.</span>
</p>
<p class="p2"></p>
<p class="p2">
<span>	U završnoj riječi je istakao da je tokom predkrivičnog postupka u istrazi a potom i tokom pretresa osporavao navode optužnice i tvrdio je da je bio u neposrednoj blizini kada se slučaj dešavao ali da ni jednom svojom radnjom aktivnom ili pasivnom odnosno posredno ili neposredno nije doprinio izazivanju tuče, vršenju nasilja, remećenju javnog reda i mira i ugrožavanju spokojstva oštećenih, a ove njegove tvrdnje su potvrđene i dokazane izjavama oštećenih,  oštećeni R. je to istakao i na pretresu i niko od svjedoka nije potvrdio navode iz optužnice u odnosu na njega. Tražio je da ga sud zbog nedostatka dokaza oslobodi od optužbe.</span>
</p>
<p class="p2">
<span>	</span>
</p>
<p class="p2">
<span>	Maloljetni B.R.o</span><span class="s1">  </span><span>u  svojoj odbrani datoj u toku pripremnog postupka  u prisustvu branioca A.K.A.a je istakao da mu je kritičnog dana  u popodnevnim časovima dok je bio u školi prišao T.S. i prijetio mu govoreći ''Ostroga mi, donijeću pištolj, ubiću te'', pretpostavlja da mu je ovo S. rekao iz razloga što se on prethodnog dana svađao sa S.ovim drugom Ogijem. Uplašen od ove prijetnje T.a pozvao je druga iz LJ.e P.M.a da ga posle časova sačeka kod škole, M. mu je obećao da će doći sa L.D.om takodje njegovim drugom iz LJ.e. Kod  kioska ''S. M'' koji se nalazi u blizini Š. ''L.'', dok se on vraćao iz škole sa drugovima A.O.i N. Đ. u autu su ga čekali Š.M.o i N.a, L.D., P.M. i K.L.a. O. i Đ. su potom pješke otišli prema gradu a njih šestorica su ušli u vozilo Š.M.a i odvezli se do kafića ''T.'' gdje je Š. parkirao vozilo. Potom su svi izašli iz vozila i pošli u pravcu  grada ulicom pored Centra za kulturu u pravcu gradskog parka. Prošli su kroz park pored fontane i došli do stepeništa od parka koja vodi na glavnu ulicu on je tu primijetio T.S.a i njegovo  društvo i to neki dvadesetak momaka od kojih je prepoznao J.a K.a, U.a R.a i P.a K.a. Prišao je do T.a s namjerom da s njim razgovara u vezi prijetnje, a u tom momentu  ispred T.a stao je R.U. i rekao da se njih dvojica ne biju i ne svađaju i pitao ga šta je to bilo u školi između njih. Dok je on razgovarao sa R.em T.S. se odvojio od njega i zajedno sa nekim od njegovih drugova prišao do Š.M.a, Š.N. , L.D.a, K.L.i P.M.a.  Potom se stvorila gužva  nije siguran ali mu se čini da su K.L.a i L.D. udarali T.S.a  s tim što ne zna  na koji način i u koji dio tijela, to nije primijetio zbog  gužve i mraka. On je držao R.U.a da ne bi prišao i da ne bi pomogao S.u. T. je u jednom momentu prišao do njega udario ga pesnicom u predjelu lica i počeo da bježi u pravcu spomenika, on je potom pustio R.a i krenuo da trči za T.em, a pored R.a je ostao Š. N.a. T. je uspio da mu pobjegne, on se vratio nazad u park i vidio R.a kako leži na betonu i kako krvari iz usta. Prišao je da mu pomogne  i pokušao je da mu otvori usta, pozvao je Š.M.a koga je vidio u blizini i M. mu je pomogao da R.u izvade jezik. Kada je vidio da iz pravca  centra grada trči policajac Š. i on su se udaljili od R.a s tim što je Š. kroz park otišao u pravcu T.a a on je pošao u pravcu zgrade opštine i sam se vratio do LJ.e. Š. N.u je vidio kako je rukom zamahnuo u pravcu R.a i to u momentu kada je on potrčao za T.em. Nije primijetio da li je još neko od njegovog društva udarao R.a, on R.U.a nije udarao i nije mu nanio povrede. Kada je došao u LJ.u pozvao ga je P.M. i dogovorili su se da se nadju u kuću N.e K.a njihovog druga  koji takodje  živi u LJ.i. Kod N.ine kuće zatekao je P.M.a, K.N. i S.a, Š.M.a i N.u a u kući nijesu bili L. i K. kao ni Š.M.o. Pričali su o dogadjaju u parku N.a je tada pred svima pričao da je R.a udarao u parku i to nogama a nije pominjao da ga je neko još udarao. Na glavnom pretresu upozoren na razlike u kazivanju prilikom saslušanja u policiji i pred sudijom za maloljetnike istakao je da je tačna izjava iz iskaza pred sudijom za maloljetnike i dodao je da mu nije poznato da li se T.S. poznavao sa Š.em, L.em, P.em i K.em, s tim što misli da je T. mogao zaključiti da su ovi momci iz njegovog društva. Nije gledao šta su ostali momci iz njegovog društva radili i da li su tukli R.a jer mu je pažnja bila usmjerena ka T.u, samo je primijetio da je Š. N.a udario R.a a nije se mogao izjasniti koliko su bili udaljeni ostali okrivljeni od R.a. Sa K.L.je komšija poznaju se i druže se i K.a je zvao da dodje u školu zbog problema koje je imao sa T.em. Nije primijetio da je K. nekog udarao niti da je neko udarao K.a. P. je preko mobilnog telefona poslao poruku u kojoj je bilo sadržano da mu prijete u školi , da ga biju i da će donijeti pištolj i nož, i tražio je od P.a da  sa K.em dođe u školu i da ga  sačeka. Cijelo odjeljenje T.a  bilo je kod stepenica od parka niko od njih se nije miješao u razgovor izmedju njega i T.a niti u dalja dešavanja izmedju njih dvojice kada je on trčao za T.em i isti su stajali mirno i posmatrali događaj. Ne zna zašto kući nije pošao sa drugovima koji su kritičnog događaja autom došli iz LJ.e. R.u je pomoć pružao Š.M.o a ne Š. N.a.</span>
</p>
<p class="p2"></p>
<p class="p2">
<span>	U završnoj riječi branilac maloljetnog B.R.a je istakao da je maloljetni bio decidan i dosljedan u svom iskazu i to od saslušanja pred policijom do glavnog pretresa. Izvedenim dokazima ne stoji da je maloljetni izvršio krivično djelo teška tjelesne povreda kao ni djelo nasilničko ponašanje, što ne spore ni oštećeni koji su istakli da se on izdvojio iz grupe i sustigao oštećenog ali da je oštećeni uspio da se oslobodi i pođe u stanicu policije i prijavi B.a. Sa navedenih razloga nijesu ispunjeni elementi bića koji su mu stavljeni na teret i tražio je da se prema maloljetnom obustavi postupak i ako je događaj nastao povodom spora koji je maloljetni imao i njegovog zvanja drugova da mu stanu u zaštitu maloljetni ni jednom nije ispoljio volju ni radnju koja bi proizvela posledice i događaj koji se odigrao. U završnoj riječi maloljetni B.R.o je u potpunosti  prihvatio završnu riječ svog branioca, dodao je da smatra da nije kriv i tražio je da se obustavi postupak u odnosu na njega. </span>
</p>
<p class="p2"></p>
<p class="p2">
<span>	Iz odbrane maloljetnog</span><span class="s1"> </span><span>K.L.date pred sudijom za maloljetnike proizilazi da je on kritičnog dana sa Š.M.om i N. te L.D.om pomagao drugu P.M.u prilikom kopanja temelja kod njegove kuće u naselju LJ.a. Negdje oko 19 časova njih petorica su vozilom Š.M.a pošli da se provozaju do kioska ''S.a M'' koji se nalazi na raskrsnici gdje se skreće ka Gimnaziji. P. je tom prilikom u autu pričao da su neki momci dirali R.a B.a pa su se oni vratili ulicom pored džamije i parkirali se pored kafića ''T.''. Dok su stajali ispred kafića naišao je B. sa nekim drugovima stao je kod njih razgovarao sa njima i tražio da sa njim pođu u grad. B.u su rekli da su prljavi i da ne mogu sa njim ići u grad, B. je produžio u pravcu grada a oni su ostali ispred ''T.a'' sa K. N.om i Š.M.om koji su u međuvremenu naišli. Posle nekoliko minuta P. je neko preko telefona saopštio da su B.a ''dirali'', pa su potom njih petorica sa K. N.om i Š.M.om brzo pošli u pravcu parka gdje je primijetio gužvu i jedno lice kako leži na betonu, ovom licu je prišao Š. N.a i podigao ga na ruke, a on je tada primijetio da to nije B.R.o, s tim što nije prilazio do ovog mladića i N.e, stajao je u parku i kad su mu se pridružili drugovi sa kojima je došao oni su zajedno krenuli u pravcu M.vog vozila i nakon toga se odvezli u LJ.u. Kritičnom prilikom u parku nikog nije udarao a nije vidio da je neko od njegovih drugova udarao nekog u parku. B.R.a nije primijetio u parku a na nogama je imao patike M.e ''puma''. Na glavnom pretresu dodao je da je u parku  bila  gužva i da on nije tražio B.R.a a tom prilikom nije ni primijetio T.S.a kojeg nije poznavao i oni su zatekli samo jedno lice za koje je kasnije saznao da se preziva R., bila je velika gužva i primijetio je da je policajac pružao pomoć R.u, to je posmatrao sa udaljenosti nekih dva metra, oni su se potom vratili u LJ.u s tim što niko nije pominjao  B.R.a niti su se interesovali gdje se nalazi. On ne voli da se tuče i nije imao tuča prije ovog događaja a nije se ni tukao kritičnog događaja, njega nije niko udarao, niti je on nekoga udarao. Nije pitao zašto su ušli u auto Š.a i pošli put grada a u toku vožnje  P. je kazao da su dirali B.a. Nijesu imali namjeru nikog da biju ni da brane B.a koji nema oca, samo su željeli da B.a dovezu kući ali ga nijesu našli u gradu, pa pošto su ga našli kod ''T.a'', tražili su da ide sa njima kući što on nije prihvatio, već je rekao da ide da porazgovara s momcima koji su ga dirali, tražio je da i oni pođu sa njim i da razgovaraju sa tim momcima što oni nijesu prihvatili jer su bili prljavi i u radnim odijelima. B. im nije kazao gdje treba da se sretne i pregovara sa momcima a to je trebalo da bude negdje u gradu.</span>
</p>
<p class="p2"></p>
<p class="p2">
<span>	U završnoj riječi branilac maloljetnog K.L.je istakao da maloljetni nije počinio krivično djelo za koje se tereti i optužuje. A optužnicu u odnosu na njegovog branjenika su osporile relevantne činjenice i validni dokazi koji su izvedeni tokom postupka. Riječ adolescencija iz socijalne anamneze označava mladost i mladalačko doba, pa je populacija tog uzrasta sklona isticanju i dokazivanju ali ne i agresivnom ponašanju što je evidentno za njegovog branjenika. Njegov branjenik živi u uglednoj i stabilnoj porodici stambeno i materijalno obezbijeđenoj, marljiv je i dobar učenik, neporočan i nije dolazio u sukob sa zakonom. Tražio je da sud obustavi krivični postupak protiv njegovog branjenika a u slučaju da ne prihvati ovaj predlog odbrane da mu izrekne  vaspitnu mjeru pojačanog nadzora u porodici. U završnoj riječi maloljetni K.L.a je u potpunosti prihvatio završnu riječ svog branioca, istako je da se ne osjeća krivim i tražio je da se postupak u odnosu na njega obustavi.</span>
</p>
<p class="p2"></p>
<p class="p2">
<span>	Iz odbrane maloljetnog Š.N.</span><span class="s1"> </span><span>date pred sudijom za maloljetnike proizilazi da je sa bratom Š.M.om i drugovima K.L.om, L.D.om i P.M.om, kritičnog dana u večernjim časovima oko 19,30 bio u gradu iz razloga što je P.M.u njihov drug B.R.o prethodno telefonirao i žalio se da mu prijeti neki momak i tražio od M.a da dođu kod škole i da ga sačekaju. Sa B. su se mimoišli na raskrsnici kod kioska ''S. M'' koja vodi u pravcu škole. B. je potom telefonirao P. i P. im je prenio da treba da dođu kod kafića ''T.'' i da se nađu sa B.. Sa B. su razgovarali ispred kafića ''T.'' a tu su im se pridružili Š.M.i K. N.a. Sa B. nijesu pošli u pravcu grada s tim što su mu rekli da ih pozove ako ga neko bude čekao i htio da ga bije. Posle nekih tri do četiri minuta B. je pozvao P.a i P. im je prenio da su B.a sačekali u parku i da će da ga biju, potom su njih petorica drugova zajedno sa Š.M.om i N.om K.em pošli u pravcu parka gdje on nije primijetio B.a a primijetio je da jedno lice leži na betonu kao i policajca koji je pritrčao do ovog lica, policajac je tražio da neko pomogne pa su on i jedan mladić koga ne poznajem prišli i ovaj mladić je izvukao jezik licu koje je ležalo na betonu a on je pomagao na način što mu je držao otvorena usta. Drugovi koji su sa njim došli stajali su po strani i nijesu prilazili do povrijeđenog. Njih petorica su zajedno napustili park. U toku vožnje B. nije telefonirao P. a on iste večeri više nije viđao B.a. Na nogama je imao patike, a u grad je pošao s namjerom da odbrani B.a ukoliko to bude potrebno. Ruke su mu bile krvave pošto je u predjelu usta dirao povrijeđeno lice kojem je išla krv. Na glavnom pretresu dodao je da je u parku bila velika gužva da je lice ležalo kod fontane. B.R.a nijesu zatekli u parku nije se raspitivao gdje je B.R.o, nije imao njegov broj telefona niti se sa njim družio a nije primijetio gdje su bili ostali njegovi drugovi kada je pomagao lucu koje je ležalo na betonu. Sa K.L.se druži i nije primijetio da je K. udarao nekoga kritičnog događaja niti da je njega neko udarao, oni su stigli na kraj tuče, nikog nijesu udarali a njih niko nije udarao. Kritične večeri sa bratom i drugovima je pošao da eventualno brane i odbrane B.a , sa B. nije bio u nekim bliskim odnosima pa je pošao iz razloga što je pošao i njegov brat. Dok je čupao jezik licu koje je ležalo pored fontane na unutrašnjoj strani prstiju ostale su mu povrede od zuba tog lica.</span>
</p>
<p class="p2"></p>
<p class="p2">
<span>	 U završnoj riječi je u potpunosti prihvatio završnu riječ svog branioca A.S.J.i dodao da se ne osjeća krivim tražio je da se postupak prema njemu obustavi.</span>
</p>
<p class="p2">
<span>	</span>
</p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: saslušao u svojstvu svjedoka oštećene T.S.a i R.U.a i svjedoke: Đ. N.u, K. J.a, H.N.a, te predstavnika Centra za socijalni rad M.V.,pročitao iskaz Z.M.a sa zapisnika Ki.br.105/09 od 02.12.2009 godine, pročitao i to: medicinsku dokumentaciju izdatu na ime oštećenog R.U.a i to: otpusnu listu sa epikrizom JZU Kliničkog Centra CG Podgorica od 18.09.2009, godine,  uput za stacionarno liječene Opšte bolnice u B. Polju od 15.09.2009. godine, izvještaj KC CG Podgorica o stacionarnom liječenju od 18.09.2009. godine,izvršio uvid u uput biohemiske hematološke labaratorije broj 18120/328 od 16.09.2009. godine, pročitao medicinsku dokumentaciju na ime oštećenog T.S.a i to: izvještaj ljekara specijaliste Opšte bolnice u B. Polju broj 4540 od 15.09.2009. godine, pročitao nalaz i mišljenje vještaka medicinske struke dr. J.a N.a sa zapisnika o saslušanju vještaka pred istražnim sudijom Ki. br. 105/09 od 24.09.2009. godine, pročitao nalaz i mišljenje vještaka medicinske struke dr J.a N.a sa zapisnika o saslušanju vještaka pred istražnim sudijom Ki. br. 105/09 od 24.09.2009. godine,pročitao pojašnjenje nalaza vještaka medicinske struke dr J.a N.a sa zapisnika o glavnom pretresu od 27.12.2010. godine, pročitao nalaz i mišljenje dr S.M.a sa zapisnika o saslušanju vještaka pred istražnim sudijom Ki. br. 105/09 od 06.10.2009. godine, pročitao izvod iz matične knjige rodjenih izdat na ime Š.N. pod tekućim brojem 230 od 12.11.2009. godine, pročitao  izvod iz matične knjige rodjenih izdat na ime B.R.a pod tekućim brojem 138 od 27.10.2009. godine,pročitao  izvod iz matične knjige rodjenih izdat na ime K.L.pod tekućim brojem 1029 od 15.08.2008.  godine, pročitao socijalnu anamnezu Centra za socijalni rad opština B. Polje i Mojkovac za K.L.u od 05.11.2009. godine, pročitao socijalnu anamnezu Centra za socijalni rad opština B. Polje i Mojkovac za B.R.a od 05.11.2009. godine, pročitao socijalnu anamnezu Centra za socijalni rad opština B. Polje i Mojkovac za Š. N.u od 29.10.2009. godine, izvršio uvid u izvod iz KE za okrivljenog L.D.a, izvršio uvid u izvod iz KE za okrivljenog P.M.a i izvršio uvid u izvod iz KE za okrivljenog Š.M.a.</span>
</p>
<p class="p2"></p>
<p class="p2">
<span>	Zamjenica u ODT-u je odustala od predloga da se u dokaznom postupku sasluša svjedok Š. M..</span>
</p>
<p class="p2"></p>
<p class="p2">
<span>	Cijeneći odbrane okrivljenih i dokaze pojedinačno i u medjusobnoj vezi shodno čl. 360 Zakonika o krivičnom postupku, sud je utvrdio činjenično stanje i na osnovu tako utvrdjenog činjeničnog stanja zaključio da su okrivljeni izvršili krivična djela stavljena im na teret i da su za ista krivi i odgovorni.</span>
</p>
<p class="p2"></p>
<p class="p2">
<span>	Odbrane okrivljenih u odnosu na sva krivična djela stavljena im na teret, sud je cijenio kao isključivo usmjerene na izbjegavanje sopstvene krivice obezvrijeđene izvedenim dokazima tokom postupka te iste nije prihvatio.</span>
</p>
<p class="p2"></p>
<p class="p2">
<span>	Naime, iz iskaza oštećenog T.S.a</span><span class="s1"> </span><span>saslušanog u svojstvu svjedoka proizilazi da se on kritičnog dana poslije časova u vrijeme oko 19,30 h, nalazio u blizini gradskog parka sa drugovima K. J.em, R.U.em i H.N.om. Dok je bio na ulazu u gradski park gledano iz pravca spomenika pozvao ga je B.R.o riječima ''S.e dođi''. Prišao je B.u i tada su mu s leđa  prišla dvojica momaka i to L.D. i još jedan crni momak srednjeg rasta kojeg bi prepoznao i za kog misli da se preziva K., L. ga je zatim uhvatio u ''grif'' savio mu glavu i pesnicom ga udario u predjelu lica, a nakon ovoga K. i B. su ga više puta pesnicama udarali u predjelu lica. Pao je na asvalt i potom ga je L. više puta nogama udario u predjelu tijela. L. je na nogama imao čizme i bio je obučen u radni kombinezon. K. i B. su ga takođe udarali nogama, on je rukama nastojao da se odbrani uspio je brzo da ustane u čemu mu je pomogao M.Z.koji se u tom momentu nalazio u parku, tako što je prišao i makao od njega ova dva lica te je ovaj momenat on iskoristio i počeo bježati u pravcu gradskog spomenika. Za njim je trčao B.R.o koji ga je sustigao i udario s leđa pesnicom u predjelu glave, uspio je da se okrene i B.a je udario negdje u predjelu tijela, B. je pao i nakon toga ustao i potrčao u pravcu parka, a on je otrčao do zgrade policije i dežurne službe i prijavio događaj. Ne zna šta se događalo u parku i nije mu poznato kako je povrijeđen R.U.. B. i lice za koje misli da se preziva K. su na nogama  imali patike. Misli da je povod za ovakvo  B.evo ponašanje to što je B.a nekoliko dana prije ovog događaja opomenuo da ne uznemirava njegove drugove T.O.a i G.M.. B.u nije prijetio i kad ga je opomenuo da mu ne dira ove drugove B. mu je zaprijetio rekavši ''dovešću ti Lješničansku mafiju, oni su spremni grad da ugaze''. L.D.a poznavao je iz viđenja i nije bio siguran kako se preziva sve dok mu drugovi K. P. i J. K. posle ovog događaja nijesu potvrdili da je L.D. momak koji ga je udario, njegovo lice je dobro zapamtio i mogao bi da ga prepozna. P.M.a je poznavao od ranije i primijetio ga je kritičnog događaja kako je dotrčao iz pravca Doma kulture do fontane. Š.M.a i Š. N.u poznaje iz viđenja i njih je primijetio kritičnog događaja s tim što misli da ga oni nisu udarali dok je bio na betonu. Policiji je prijavio B.R.a, pošto ga je znao po imenu i prezimenu a pošto nije bio siguran kako se zovu druga dva lica koja su ga tukli policiji je pomenuo da je B. bio u društvu sa nekim momcima i da su ga zajedno tukli. Nakon što je policiji prijavio događaj s majkom je pošao u Službu Hitne  pomoći na pregled zbog zadobijenih povreda. Tri godine prije ovog događaja imao je potres mozga a kritične večeri nakon što je zadobio udarce osjećao je vrtoglavicu i glavobolju te se uplašio od glavobolje. Na glavnom pretresu dodao je  da od lica koja su mu pokazana kao okrivljeni na glavnom pretresu u prvoj fazi kritičnog događaja  kod fontane su ga udarali L.D. i K.L.a, a  B.R.o ga je udario kad je bježao iz parka, s tim što je siguran da ga niko od braće Š.a nije udarao kao ni P.M.. Prije ovog događaja nije poznavao K.a i siguran je da K. nije imao nikakav razlog da ga udara kritičnog događaja. Upozoren na razlike u kazivanju pred istražnim sudijom i na glavnom prtresu koje se odnose na ponašanje maloljetnog B.a istakao je da je tačna izjava sa zapisnika pred istražnim sudijom i da ga je B. udarao kod fontane na način kako je to opisao. B. ga je kritičnog događaja udarao pesnicama u glavu a kada je bio oboren na zemlju i nogama. Prvo ga je L. uhvatio u ''grif'' i udario pesnicom i tako u grifu vukao do fontane a kad je uspio da se otrgne iz ovog grifa i pao na asvalt nastavili su da ga tuku B., L. i K.. L. je bio obučen u radničko odijelo i obuven u crne čizme sa tvrdim đonom. Navode iz iskaza ovog svjedoka sa glavnog pretresa da je siguran da ga kritičnog događaja nijesu udarali braća Š.i i P.M., sud nije prihvatio iste je cijenio kao isključivo usmjerene u cilju olakšavanja njihovog krivičnopravnog položaja dok je ostale navode  iz iskaza ovog svjedoka sud u potpunosti prihvatio kao jasne, logične i uvjerljie, nesračunate na otežavanje ili pak olakšavanje krivično pravnog položaja okrivljenih i maloljetnih a u bitnom potvrđena navodima iz odbrane maloljetnog  B.R.a, navodima iz iskaza oštećenog R.a i svjedoka H.a, Z.a i K.a, te medicinskom dokumentacijom izdatom na njegovo ime i s njom u vezi nalazom i mišljenjem vještaka medicinske struke dr S.a.</span>
</p>
<p class="p2"></p>
<p class="p2">
<span>	Iz iskaza oštećenog R.U.a</span><span class="s1"> </span><span>saslušanog u svojstvu svjedoka proizilazi da se ne sjeća datuma kritičnog događaja a zna da je bilo vrijeme oko 19,30 časova, kada je u gradu bio sa drugom T.S.om, oni su  šetali glavnom ulicom i u jednom momentu zastali kod stepenica koje vode ka ulazu u park,tu je bilo još nekih poznanika s tim što se ne sjeća ko je sve bio u tom momentu. U jednom momentu R.o B. je prišao do T.a i rekao mu nešto on ne zna šta je B. kazao, B. se tada povlačio u pravcu parka, T. je pošao za njim a on je pošao za T.em. U tom momentu naišao je neki njegov poznanik čijeg se imena ne sjeća te je on zastao da se sa njim pozdravi i već sledećeg momenta kada je okrenuo glavu primijetio je grupu momaka kako su opkolili S.a koji je u tom momentu bio na betonu i kako su ga tukli. Prišao je do grupe ovih momaka i pokušao da spriječi tuču i u tom momentu oni su prestali da tuku S.a i krenuli su da udaraju njega. Nije se mogao  tačno  izjasniti ko ga je prvi udario i na koji način, a zna  da je zadobio više udaraca u predjelu glave, pa je potom sagnuo glavu i stavio ruke da bi se zaštitio. Osjetio je udarce pesnicama i to od više lica jer siguran je da jedno lice takvom brzinom nije moglo da ga udara pesnicama, sjeća se da je pao na asvalt i nakon toga se ničega ne sjeća. Od ovih mladića poznavao je M.a P.a i R.a B.a svijesti je došao tek u Bolnici kada mu je ukazivana pomoć. Iz Bolnice je upućen u KBC Podgorica gdje je tri dana boravio na liječenju. Na glavnom pretresu dodao je da ga kritičnog događaja nije udarao B.R.o, istakao je da je nakon ovog događaja sa okrivljenima i maloljetnima u normalnim odnosima, oni i njihovi roditelji su se međusobno posjećivali. Upozoren na razlike u kazivanju pred istražnim sudijom i na glavnom pretresu u pogledu lica koja su ga tukla kritičnog događaja konkretno B.R.a istakao je da je tačna njegova izjava sa glavnog pretresa i da ga B. nije udarao kritičnog događaja. Od lica koja su mu pokazana na glavnom pretresu  kao okrivljeni i maloljetni kritične večeri su ga udarali Š.M.o i N.a i P.M., s tim što nije siguran da li su ga kritične večeri udarali L. i K., a siguran je da ga nije udarao B.. Kritične večeri je bio u društvu sa T.em prije ovog dogadjaja šetali su po ulici, na ulici je bilo još nekih drugova iz njegovog i T. odjeljenja koji su po običaju posle časova bili po parku i po ulici. Ovi drugovi nijesu bili sa njima u grupi i nije znao da postoji problem izmedju T.a i B.a. B.R.a je poznavao iz škole , bili su u drugarskim odnosima, a ne sjeća se odjeće u koju su ovi momci kritične večeri bili obučeni. T. od njega nije tražio nikakvu pomoć u vezi sa problemom koji je imao sa B.. Od ranije nije poznavao Š.M.a i Š. N.u, M.a i N.u miješa i sto posto je siguran da ga je makar jedan od njih udarao. Upozoren na razlike u kazivanju na glavnom pretresu istakao je da nije siguran da li su ga obojica ili samo jedan od Š.a udarali, a siguran je da ga je neko od njih dvojice udarao. Prije ovog događaja poznavao je P.a i B.a ostale nije poznavao pa se tek kasnije po fizičkom izgledu sjećao ko ga je udarao kritične večeri. Navode iz iskaza ovog svjedoka da je siguran da ga kritičnog događaja nije udarao maloljetni B., sud je cijenio kao date u cilju olakšanja krivično pravnog položaja maloljetnog B.a dok je ostale navode iz iskaza ovog svjedoka sud u potpunosti prihvatio kao jasne, logične i uvjerljive, nesračunate na otežavanje ili pak olakšavanje krivično pravnog položaja okrivljenih i maloljetnih a u bitnom potvrđen navodima iz odbrane maloljetnog  B.R.a, navodima iz iskaza oštećenog R.a i svjedoka H.a, Z.a i K.a, te medicinskom dokumentacijom izdatom na njegovo ime i s njom u vezi nalazom i mišljenjem vještaka medicinske struke dr N.a.</span>
</p>
<p class="p2"></p>
<p class="p2">
<span>	Iz iskaza svjedoka H.N.a proizilazi da je kritičnog dana u vrijeme oko 19,30 časova, sjedio u blizini stepenica koje u gradski park vode iz pravca spomenika odnosno glavne ulice. Sa njim u društvu su bili T.S., R.U., K. J. a bilo je još njihovih drugova u blizini. U jednom momentu B.R.o koga je poznavao iz škole prišao je do T.S.a i pozvao ga riječima ''hajde sa mnom u park'' S. je ustao i pošao. S. i R.o su išli u pravcu fontane i u tom trenutku  odjednom iz parka je do njih prišlo pet šest mladića. Jedan od ovih mladića prišao je do S.a i uhvatio ga za vrat savio mu glavu, i oko njih se stvorila gužva. On R. i K. su takodje pošli u pravcu fontane. R. je prišao da razdvaja i govorio: ''nemojte ga'' ''nemojte ga''. Mladića koji je uhvatio S.a i savio mu glavu prepoznao bi jer je bio u radnom odijelu- kombinizonkama na tregere. Nije se mogao sjetiti ko je od ovih mladića i na koji način tukao S.a ali je primijetio da se S. u jednom momentu otrgao iz čučećeg položaja ustao i počeo bježati niz park u pravcu spomenika, a za njim je trčao  B.R.o. Nije primijetio ko je prvi od ove grupe mladića zadao udarac R.U.u kao ni momenat kada je R. pao a primijetio je u jednom momentu da R. leži na betonu i da ga grupa mladića sigurno njih pet a možda i šest tuku ''krvnički'' nogama u predjelu čitavog tijela glave i leđa. R. je ležao nepomično na betonu iz nosa i usta mu je točala krv. Među mladićima koji su udarali R.a nije primijetio B.R.a kojeg bi prepoznao jer ga dobro poznaje iz škole, a B. je mnogo sitnije građe od momaka koji su tukli R.a. Kad su ovi momci vidjeli da R. nepomično leži na betonu udaljili su se od njega i otišli u park, a M.Z.je pokušavao da ukaže prvu pomoć R.u. Ubrzo su se pojavila dva policajca i kada su  policajci došli opet je primijetio momke koji su tukli R.a i jedan od njih govorio je ''šta je bilo ko je ovo uradio''. Tada je opet vidio momka koji je bio u kombinizonu i to lice može prepoznati uvijek odnosno ne može ga zaboraviti, momak koji je bio u kombinizonu i još jedan koji je bio najkrupnije građe od svih njih prilazili su i stajali iznad R.a i gledali šta se dešava u momentu kada su tu bili policajci. Nije smio da kaže policajcima da su to momci koji su tukli R.a jer se uplašio da ne dobije batine od njih. Od momenta kada je otrčao za S.om, B.a više nije primijetio. Dodao je  da su on K. i R.  za S.om pošli nakon nekih tri do četiri sekunde kada je on otišao sa B. u park da bi vidjeli šta se dešava.U momentu kad su oni bili nedaleko  od fontane gledano iz pravca glavne ulice iz parka sa tri različite strane pritrčali su mladići i okružili S.a. R. je prišao do njih i govorio  '' nemojte nemojte'' i dok su ovi mladići udarali S.a on se nalazio na udaljenosti jedan metar od njih i posmatrao kako je R.o B. otrčao za S.om kroz park, te iz tog razloga nije primijetio momenat kada je i od koga je R. zadobio prvi udarac već je vidio samo momenat kada je R. ležao na betonu i kada su ga udarili nogama u kom momentu je on od njih bio udaljen 1,50 m, i nije se usudio da im prilazi. U tom momentu u parku je imalo dosta lica ali niko im nije prišao. Ove mladiće nije niko razdvojio od R.a, već su oni sami odustali da ga tuku kad su vidjeli da se R. ne pomjera. Na glavnom pretresu dodao je da se sada ne bi mogao sjetiti kritičnog događaja a od pokazanih maloljetnih i okrivljenih na pretresu poznaje B.R.a i to iz škole a lice koje je kritičnog događaja bilo u kombinizonu nije niko od  pokazanih maloljetnih i okrivljenih. Od pokazanih lica poznao je P.a i njega nije kritičnog događaja vidio na licu mjesta, a da je na pretresu prisutno lice koje je kritičnog događaja bilo u kombinizonu on bi ga prepoznao. Lice koje je kritičnog događaja bilo u kombinizonu on nije više nikada vidio u Bijelom Polju s tim što on rijetko prolazi kroz grad. Sud je u potpunosti prihvatio iskaz ovog svjedoka-neutralnog očevidca kritičnog događaja iz istražnog postupka kao jasan logičan dat u uvjerljivom izlaganju i u vrijeme kada je svjedokovo sjećanje na kritični događaj bilo svježije nesračunat na otežavanje ili pak olakšavanje krivično pravnog položaja okrivljenih i maloljetnih a u bitnom potvrđen navodima iz iskaza oštećenih R.a, T.a i maloljetnog B.a. Navode  iz iskaza ovog svjedoka sa glavnog pretresa da niko od pokazanih mu okrivljenih i maloljetnih osim B.a kritičnog događaja nije bio u parku, sud nije prihvatio iste je cijenio kao date u cilju olakšavanja krivično pravnog položaja okrivljenih i maloljetnih.</span>
</p>
<p class="p2"></p>
<p class="p2">
<span>	Iz iskaza svjedoka K. N.e proizilazi da se on kritičnog dana vraćao iz škole u društvu sa Š.M.om, s tim što ne zna koliko je bilo sati. Kada su naišli pored kafića ''T.'' ispred parkiranog auta primijetio je Š.M.a, L.D.a, P.M.a, B.R.a, K.L.u i Š. N.u. On i M. su se pitali sa njima i zadržali nekih dva minuta i za to vrijeme nije bilo govora o tome da neko R.u prijeti, a oni nijesu pominjali razlog zbog čega se tu nalaze. On i M. su produžili u pravcu LJ.e ulicom R.a. M.a i istom tom ulicom ispred njih prošli su kolima B. i njegovo društvo. Nije mu ništa  poznato u vezi dešavanja u parku i nakon što je on došao kući te večeri kod njega nijesu dolazili B.R.o niti bilo ko od ovih momaka koji su bili u društvu sa B., a dolazio je M. Š. koji se nije dugo zadržao i njih dvojica su šetali. Nije se mogao izjasniti kako su te večeri bili obučeni  B. i njegovi drugovi i da li je neko od njih imao radni kombinezon. Sjutradan je saznao da je povrijedjen R.U. i da su B. i njegovi drugovi zadržani u policiji. Sa B.R.om nije u dobrim odnosima zadnjih mjesec dana a sa Š.M.om ne govori već dvije godine i te večeri zastao je na krajo da bi se javio L.u, P., K.u i Š.N.. Na glavnom pretresu dodao je  da kada su kritične večeri on i Š. pošli ulicom R.a M.a u pravcu LJ.e iza njih kod ''T.a'' nijesu ostali B. i njegovo društvo već su isti autom otišli ispred njih ulicom R.a M.a u pravcu raskrsnice a on nije obraćao pažnju kud su oni otišli i da li su negdje skretali, jer nije pratio dalje kretanje ovog vozila, nije ispred ''T.a'' razgledao u šta su bili obučeni B. i ostali niti ih je pitao šta rade ispred ''T.a''. Prihvatajući navode iz odbrane maloljetnog B.a, navode iz iskaza oštećenih R.a i T.a, te svjedoka H.a sud iskaz ovog svjedoka nije prihvatio istu je  cijenio kao dat u cilju olakšavanja krivično pravnog položaja okrivljenih i maloljetnih koji su istovremeno njegovi komšije i drugovi.</span>
</p>
<p class="p2"></p>
<p class="p2">
<span>	Iz iskaza svjedoka</span><span class="s1"> </span><span>Đ. N.e proizilazi da on nije očevidac kritičnog događaja mada mu je poznato da je u školi bilo svađe i prepirke izmedju B.R.a i T.S.a pošto je istoj prisustvovao i čuo da je T. rekao B.u '' donijeću pištolj da te pucam'' našta mu je B. nešto rekao u smislu ''ne smiješ ti'' , a T. mu je na ovo kazao '' ne znaš ti ko je moj otac, raspitaj se za njega'' i pomenuo da su njegov otac i još jedan čovjek pobili dosta ljudi. Njih dvojica su se vrijeđali, jedan drugom su psovali majku i na tome se završila njihova svađa. Po završetku časova tog dana oko 19,15 h, iz škole se vraćao sa B.R.om, O. A. i M. V. i kad su stigli kod kioska ''S. M'' u blizini Š.D.B.R.a je čekalo auto u kojem su bili neki momci, koje on poznaje iz viđenja ali im ne zna imena i zna da su iz LJ.e, B. je ušao u auto i sa njima otišao u pravcu grada. Za tuču je saznao narednog dana kada je došao u školu. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenih i maloljetnih a u bitnom potvrđen navodima odbrane maloljetnog  B.R.a.</span>
</p>
<p class="p2"></p>
<p class="p2">
<span>	Iz iskaza svjedoka</span><span class="s1"> </span><span>Z.M.a</span><span class="s1"> </span><span> proizilazi da je on kritične večeri bio u gradu, šetao sa bratom i snahom, i u jednom momentu je primijetio gužvu u parku nedaleko od fontane, pa iz radoznalosti otišao da vidi šta se dešava.  Kada je prišao blizu vidio je R.U.a  koga je od ranije poznavao, kako leži na betonu. R. je ležao nepomično oko njega je bila gomila ljudi, đaka, prolaznika ali niko nije prilazio do njega. On mu je prišao prvi i pogledao da možda nije progutao jezik, R.u su vilice bile ukočene, pokušao je da mu izvadi jezik i pozvao prisutne da priđu i da mu pomognu. Potom je prišlo nekoliko momaka i jedan od njih mu je pomogao na način što je držao glavu odnosno vilicu R.u, a on je svojom rukom R.u izvadio jezik koji je R. bio progutao. Učinilo mu se da je R. u momentu došao svijesti , pokušali su da ga isprave međutim on se opet  onesvijestio i ponovo progutao jezik, opet je pokušao da mu pomogne na isti način a u međuvremenu su stigli policajci i on se tada sklonio. Nije imao kod sebe telefon i žao mu je  što nije mogao da pozove Službu hitne pomoći, ne zna ko su bili momci koji su prišli da mu pomognu dok je ukazivao pomoć R.u i nije  obraćao pažnju a nije primijetio nikog njemu poznatog u tom momentu. Lica Š.M.a, L.D.a, P.M.a, B.R.a, K.L.u i Š. N.u ne poznaje pa se nije mogao izjasniti da li su isti te večeri bili u parku, a kad je on prišao do mjesta događaja R.a nije niko udarao. Iskaz ovog svjedoka neutralnog očevidca kritičnog događaja sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenih i maloljetnih a u bitnom potvrđen  izvedenim dokazima tokom postupka.  </span>
</p>
<p class="p2"></p>
<p class="p2">
<span>	Iz iskaza svjedoka K. J.a proizilazi da je bio prisutan kada je B.R.o došao do T.S.a i tražio od T.a da dodje u park u kom momentu su on T.S., R.U. i K. Peđa bili na ulazu u park. Odmah pošto je B. pošao sa T.em ka unutrašnjosti parka u pravcu  fontane iz parka je prišla grupa mladića on ne zna iz kog pravca su se pojavili i nije primijetio da su udarali S.a a primijetio je da je R. prišao do T.a i ove grupe mladića i govorio im da se ne svađaju. Ne poznaje ove momke i nije prilazio blizu do njih i nije se mogao izjasniti ko je od njih udarao R.a i na koji način ali je primijetio R.a kako leži na betonu i kako ga ovi mladići udaraju nogama. B.R.a nije primijetio među mladićima koji su udarali R.a. Bliže se nije mogao izjasniti o svim detaljima jer je bila noć i gužva a nije prilazio sasvim blizu i stajao je malo po strani, a kada je R. prišao do ovih mladića on nije prilazio za njim. Prihvatajući navode iz iskaza oštećenih i svjedoka H.a, te navode iz odbrane maloljetnog  B.a, sud nije prihvatio navode iz iskaza ovog svjedoka da kritičnog događaja ovi mladići nisu tukli T.a kada se on  sa B. kretao kroz park u pravcu fontane kao i navode iz iskaza ovog svjedoka da maloljetni B. nije bio u grupi mladića koji su tukli R.a i iste je cijenio kao isključivo usmjerene u cilju olakšavanja krivično pravnog položaja okrivljenih dok je ostale navode iz iskaza ovog  svjedoka sud prihvatio.</span>
</p>
<p class="p2"></p>
<p class="p2">
<span>	Iz nalaza i mišljenja vještaka medicinske struke dr S.M.a utvrđuje se da su kod oštećenog T.S.a kliničkim pregledom bili vidljivi otok lica u predjelu jagodične regije lijevo kao i otok iznad desnog uva takodje lijevo, i da su ove povrede kako pojedinačno tako i zborno laka tjelesna povreda i najvjerovatnije su nastale od udara tupo tvrdim predmetom a mogle su nastati od udarca pesnicom u predjelu glave. Nalaz i mišljenje ovog  vještaka sud je u potpunosti prihvatio kao realan i objektivan dat po osnovu činjenica konstatovanih u medicinskoj dokumentaciji izdatoj na ime ošećenog T.a po pravilima struke i nauke. </span>
</p>
<p class="p2"></p>
<p class="p2">
<span>	 Iz nalaza i mišljenja vještaka medicinske struke dr N. J.a utvrđuje se da su kod oštećenog R.U.a postojali obostrani krvni podlivi oko oba oka, mnogobrojne nagnječine i oguljotine lica u čeonoj regiji i tjemenu, nosna piramida je bila oštećena sa prisutnim krepitacijama-pomako nosnih kostiju, inpresijom nosnih kostiju s desne strane i oguljotinama nosne piramide krvni podliv donje usne i prelom krunice zuba 21, a vjerovatno i krunice br. 34 jer je ordinirajući doktor predložio konsultaciju stomatologa radi vađenja korijena zuba br. 34. U završnoj dijagnozi je napisano da postoji prelom nosnih kostiju sa dislokacijom, prelom krunice br. 21 i prelom zuba 34 sa mnogobrojnim oguljotinama na licu i krvnim podlivima oko oba oka, kao i potres mozga. Navedene povrede su mogle biti izazvane tupo mehaničkom silom, udarcem pesnicom, nogom, glavom, bezbol palicom, drvenom ili metalnom štanglom i slično. Navedena povreda je po svojoj povredi je teška tjelesna povreda. Pojašnjavajući svoj nalaz na glavnom pretresu vještak N. je dodao da su povrede oštećenom R.u najvjerovatnije nanijete od više udaraca s tim što je povreda nosa mogla biti nanijeta i samo jednim udarcem zamahnute tupo tvrde sile, mada se ne može isključiti mogućnost da je povreda nosa mogla nastati prilikom pada i udara od tupo tvrdu podlogu s obzirom da je nos najistureniji organ na glavi, te bi prilikom pada na ravnu tvrdu podlogu postojala mogućnost preloma nosnih kostiju. Po vještaku u konkretnom slučaju ova mogućnost je manja i prelom nosa nije nastao padom od tupo tvrdu podlogu jer bi u tom slučaju postojala i rane koje bi se morale  hiruški zbrinjavati odnosno ušivati. Po vještaku povrede oštećenom R.u moglo je nanijeti jedno lice ali sa više udaraca. Nalaz i mišljenje ovog  vještaka sud je u potpunosti prihvatio kao realan i objektivan dat po osnovu činjenica konstatovanih u medicinskoj dokumentaciji izdatoj na ime ošećenog R.a, po pravilima struke i nauke.</span>
</p>
<p class="p2"></p>
<p class="p2">
<span>	Sud je sa posebnom pažnjom cijenio navode iz iskaza oštećenih T.a i R.a sa glavnog pretresa zbog činjenice da su se oštećeni u toku istražnog postupka pridružili krivičnom gonjenju protiv okrivljenih i maloljetnih a da su na glavnom pretresu istakli da se ne pridružuju krivičnom gonjenju protiv okrivljenih i maloljetnih pa je po ocjeni suda ovakav njihov promijenjeni odnos prema okrivljenima i maloljetnima motivisan razlozima koji su samo poznati oštećenima, okrivljenima i maloljetnima doprinio da oštećeni na glavnom pretresu djelimično promijene svoje iskaze u pogledu navoda da su sigurni da ih neki od okrivljenih i maloljetnih kritičnog događaja nijesu udarali te se sa navedenih razloga ove navode oštećenih T.a i R.a sa glavnog pretresa sud nije prihvatio.</span>
</p>
<p class="p2"></p>
<p class="p2">
<span>	Iz navoda odbrane maloljetnog B.a i izvedenih dokaza: iskaza oštećenih T.a i R.a, navode iz iskaza svjedoka H.a, K.a i Z.a, medicinske dokumentacije izdate na ime oštećenih i s njom u vezi nalazima i mišljenjima vještaka medicinske struke dr S.M.a i dr N. J.a, sud je u odnosu na okrivljene Š.M.a, L.D.a i P.M.a, utvrdio činjenično stanje da su isti dana 14.09.2009. godine, oko 19,30 h, u gradskom parku, u Bijelom Polju u grupi zajedno sa maloljetnim B.R.om, K.L.i Š.N., izazvali tuču, vršili nasilje, remetili javni red i mir i ugrozili  spokojstvo oštećenim R.U.u i T.S.u, na način što su ih  izudarali pesnicama u predjelu  glave, a nakon što su oštećeni pali na betonsku podlogu, izudarali ih  nogama po glavi i tijelu, kojom prilikom su oštećenom R.U.u nanijeli teške tjelesne povrede u vidu preloma nosnih kostiju sa dislokacijom, prelom  krunice zuba 21 i prelom zuba br. 34, sa mnogobrojnim oguljotinama na  licu, krvnim podlivima oko oba oka i potres mozga, a oštećenom T.S.u nanijeli lake tjelesne povrede u vidu otoka lica u predjelu lijeve jagodične regije i otoka iznad desnog uva.</span>
</p>
<p class="p2"></p>
<p class="p2">
<span>	Postupajući na opisani način okrivljeni Š.M.o je ovakvim svojim ponašanjem ostvario obilježja krivičnog djela, nasilničko ponašanje iz čl.399 Krivičnog zakonika, na štetu oštećenog R.U.a, jer je isti zajedno sa ostalima okrivljenima i maloljetnima izazvao tuču i vršio nasilje prema ošećenom R.U.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude, a isti je svojim ponašanjem i prema oštećenom T.S.u ostvario obilježja krivičnog djela  nasilničko ponašanje iz čl. 399 Krivičnog zakonika jer je isti u grupi zajedno sa ostalim okrivljenima i maloljetnima izazvao tuču i vršio nasilje prema ošećenom T.S.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude. Okrivljeni Š.M.o je svojim ponašanjem ostvario i obilježja krivičnog djela teška tjelesna povreda iz čl. 151 Krivičnog zakonika,na štetu oštećenog T.S.a s tim što je pri izvršenju ovih krivičnih djela okrivljeni Š.M.o bio svjestan da je njegovo ponašanje imalo obilježja grubog i bezobzirnog odnosa prema oštećenima T.u i R.u odnosno siledžijstva, remećenje javnog reda i mira i ugrožavanja spokojstva oštećenih, i da ovakvim svojim ponašanjem oštećenima može nanijeti tjelesne povrede pa je  sva krivična djela stavljena mu na teret izvršio s umišljajem i za ista je kriv i odgovoran.</span>
</p>
<p class="p2">
<span>	</span>
</p>
<p class="p2">
<span>	Postupajući na opisani način okrivljeni L.D. je ovakvim svojim ponašanjem ostvario obilježja krivičnog djela, nasilničko ponašanje iz čl.399 Krivičnog zakonika, na štetu oštećenog R.U.a, jer je isti zajedno sa ostalima okrivljenima i maloljetnima izazvao tuču i vršio nasilje prema ošećenom R.U.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude, a isti je svojim ponašanjem i prema oštećenom T.S.u ostvario obilježja krivičnog djela  nasilničko ponašanje iz čl. 399 Krivičnog zakonika jer je isti u grupi zajedno sa ostalim okrivljenima i maloljetnima izazvao tuču i vršio nasilje prema ošećenom T.S.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude. Okrivljeni L.D. je svojim ponašanjem ostvario i obilježja krivičnog djela teška tjelesna povreda iz čl. 151 Krivičnog zakonika,na štetu oštećenog T.S.a s tim što je pri izvršenju ovih krivičnih djela okrivljeni Š.M.o bio svjestan da je njegovo ponašanje imalo obilježja grubog i bezobzirnog odnosa prema oštećenima T.u i R.u odnosno siledžijstva, remećenje javnog reda i mira i ugrožavanja spokojstva oštećenih, i da ovakvim svojim ponašanjem oštećenima može nanijeti tjelesne povrede pa je  sva krivična djela stavljena mu na teret izvršio s umišljajem i za ista je kriv i odgovoran.</span>
</p>
<p class="p2">
<span>	</span>
</p>
<p class="p2">
<span>	Postupajući na opisani način okrivljeni P.M. je ovakvim svojim ponašanjem ostvario obilježja krivičnog djela, nasilničko ponašanje iz čl.399 Krivičnog zakonika, na štetu oštećenog R.U.a, jer je isti zajedno sa ostalima okrivljenima i maloljetnima izazvao tuču i vršio nasilje prema ošećenom R.U.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude, a isti je svojim ponašanjem i prema oštećenom T.S.u ostvario obilježja krivičnog djela  nasilničko ponašanje iz čl. 399 Krivičnog zakonika jer je isti u grupi zajedno sa ostalim okrivljenima i maloljetnima izazvao tuču i vršio nasilje prema ošećenom T.S.u, kojem je tom prilikom ova grupa okrivljenih i maloljetnih nanijela  tjelesne povrede bliže opisane u izreci presude. Okrivljeni P.M. je svojim ponašanjem ostvario i obilježja krivičnog djela teška tjelesna povreda iz čl. 151 Krivičnog zakonika,na štetu oštećenog T.S.a s tim što je pri izvršenju ovih krivičnih djela okrivljeni Š.M.o bio svjestan da je njegovo ponašanje imalo obilježja grubog i bezobzirnog odnosa prema oštećenima  T.u i R.u odnosno siledžijstva, remećenje javnog reda i mira i ugrožavanja spokojstva oštećenih, i da ovakvim svojim ponašanjem oštećenima može nanijeti tjelesne povrede pa je  sva krivična djela stavljena mu na teret izvršio s umišljajem i za ista je kriv i odgovoran.</span>
</p>
<p class="p2"></p>
<p class="p2">
<span>	Prihvatajući navode iz odbrane maloljetnog  B.a sud nije prihvatio navode iz odbrane okrivljenih Š.a, L.a, P.a, te maloljetnih K.a i Š.a da su oni postupajući po pozivu B.a navodno došli kod kafe bara ''T.'' gdje su ostali pored parkiranog vozila, čekajući da ih B. obavijesti ako dođe do tuče pa da su potom nakon primljenog telefonskog poziva od B.a došli do gradskog parka u momentu kada je tuča bila završena i gdje su primijetili jedno lice kako leži na betonu i da se oni u parku nisu tukli, a ovakvi njihovi navodi su i nelogični i u suprotnosti sa navodima iz njihovih odbrana i izvedenih dokaza da su oni u grad pošli da bi odbranili - zaštitili B.a ali da s B. nisu htjeli da pođu dalje od kafe bara ''T.'' zato što su bili prljavi i u radnoj odjeći ali su  međutim i pored činjenice da su bili prljavi i u radnoj odjeći ipak pošli do grada - gradskog parka nakon navodnog telefonskog poziva B.a koji im je saopštio da je počela tuča. Takođe po ocjeni suda životno je nelogično da aktivni učesnik tuče-maloljetni B. u toku trajanja tuče ima prostorno vremenskih mogućnosti da upućuje telefonske pozive.</span>
</p>
<p class="p2"></p>
<p class="p2">
<span>	Okrivljeni i maloljetni su  postupali kao saizvršioci pri izvršenju svih   krivičnih djela stavljenih im na teret iz  razloga  što su djela  izvršili prema istim oštećenim T.u i R.u,  iskoristivši  istu situaciju, na istom mjestu i prostoru, u isto vrijeme  pri čemu je kod  njih postojao jedinstveni umišljaj.</span>
</p>
<p class="p2"></p>
<p class="p2">
<span>	Iz iskaza svjedoka H.a potvrđenog navodima iz iskaza svjedoka K.a, proizilazi da je R.a dok je ležao na betonu ''krvnički'' nogama u predjelu čitavog tijela glave i leđa, tukla grupa mladića njih pet a možda i šest a pošto je sud iz izvedenih dokaza na pouzdan način utvrdio da su ovu grupa mladića koja je tukla R.a činili okrivljeni Š., P. i L., te maloljetni B., K. i Š., a iz izvedenih dokaza sud na pouzdan način nije mogao utvrditi ko je od njih oštećenom R.u nanio tešku tjelesnu povredu, pa pošto su okrivljeni i maloljetni R.u zadavali udarce nogama obuvenim u obuću sa tvrdim đonom - sredstvom podobnim da tijelo teško povrijedi, pa je iz takve njihove zajedničke djelatnosti R.u nanijeto više povreda između ostalih i teška tjelesna povreda, to se po ocjeni suda okrivljeni i maloljetni pojavljuju kao saizvršioci prema težoj posledici njihovog zajedničkog djelovanja odnosno nanijetoj teškoj tjelesnoj povredi kod oštećenog R.a. Okrivljeni i maloljetni su imali dogovor da napadnu i istuku oštećene iz čega proističe logičan zaključak da je kod njih postojao jedinstven umišljaj i da je svaki od njih ponaosob pristao na radnju izvršenja onog drugog u okviru dogovora da istuku oštećene a time i na posledicu koju drugi napadač u tim okvirima bude prouzrokovao iz čega proizilazi jedini logičan zaključak da u konkretnom slučaju nije od značaja ko je od okrivljenih i maloljetnih nanio tešku tjelesnu povredu oštećenom R.u, pa s obzirom na jedinstveni umišljaj napadača - svih okrivljenih i svih maloljetnih postoji jednaka krivična odgovornost svakog od njih za nastalu posledicu-nanijetu tešku tjelesnu povredu oštećenom R.u, te su okrivljeni i maloljetni kao saizvršioci izvršili krivično djelo teška tjelesna povreda iz čl. 151. st.1. Krivičnog zakonika prema oštećenom R.U.u.</span>
</p>
<p class="p2"></p>
<p class="p6">
<span>Po ocjeni suda iz izvedenih dokaza proizilazi da su svi okrivljeni i maloljetni u odnosu na oštećene T.a i R.a kritičnog događaja postupali kao napadači po prethodnom dogovoru sa maloljetnim B. da T.a istuku da pa su potom došavši zajedno do gradskog parka a nakon što su se oni rasporedili u parku B. je pozvao T.a u park pa su okrivljeni i maloljetni iz čista mira i bez ikakvog povoda do tada prikriveni došli iz različitih pravaca i u grupi napali T.a a potom  i R.a koji ih ni na koji način nijesu izazvali ili pak provocirali s tim što je R. od njih samo tražio da ne tuku T.a i da ga puste, te je ovako ponašanje okrivljenih i maloljetnih prema oštećenima imalo sva obilježja izazivanja tuče, vršenja nasilja, remećenje javnog reda i mira i ugrožavanja spokojstva oštećenih R.a i T.a, pri čemu su okrivljeni i maloljetni bili svjesni da postupaju u grupi  po prethodnom dogovoru te su krivična djela nasilničko ponašanje iz čl.399 Krivičnog zakonika kako prema oštećenom T.u tako i prema oštećenom R.u kao saizvršioci.</span>
</p>
<p class="p6">
<span>Kod okrivljenih i maloljetnih postojala je svijest da djeluju zajedno u grupi jer su se isti prethodno poznavali i družili, živjeli u komšiluku a kod njih je takodje postojao i dogovor da istuku T.a.</span>
</p>
<p class="p6">
<span>Okrivljeni i maloljetni su po prethodnom dogovoru sa maloljetnim B.R.om i na njegov zahtjev isplanirali i u početnoj fazi kritičnog događaja preduzeli protivpravni napad prema oštećenom T.S.u,licu sa kojim je B. prethodno imao verbalni sukob da bi u daljem razvoju kritičnog događaja protivpravni napad bez ikakvog povoda i razloga preduzeli i prema oštećenom R.u licu koje se slučajno zateklo na mjestu kritičnog događaja i pokušalo da smiri okrivljene i maloljetne i da ih ubijedi da ne tuku oštećenog T.a.</span>
</p>
<p class="p6">
<span>Oštećeni R. sa okrivljenima i maloljetnima prethodno nije imao nikakvih problema i sukoba, a osim B.a i P.a ostale okrivljene i maloljetne nije čak ni poznavao a oštećeni T. je prethodno jedino imao verbalni sukob sa maloljetnim B..</span>
</p>
<p class="p6">
<span>Svi okrivljeni su  bili svjestni da bez ikakvog razloga i povoda vrše nasilje prema oštećenim T.u i R.u, koji im kritičnog događaja nijesu dali  nikakvog povoda i razloga za ovakvo ponašanje ali su isti htjeli da oštećene istuku, ugroze im spokojstvo i nanesu tjelesne povrede pa su krivična djela nasilničko ponašanje iz čl.399 Krivičnog zakonika u odnosu na oba oštećena izvršili sa umišljajem. </span>
</p>
<p class="p2">
<span>	Navode iz iskaza oštećenog R.a i T.a iz istražnog postupka da se oni  ne mogu izjasniti ko ih je sve od okrivljenih i maloljetnih u kojoj fazi i čime tukao, sud je cijenio kao logične i razumljive iz razloga što iz izvedenih dokaza proizilazi da se  kritični događaj dešavao polovinom septembra mjeseca u vrijeme oko 19,30 časova naveče, dakle vrijeme sumraka i slabe vidljivosti i što su R. i T. prema navodima iz njihovih iskaza rukama pokušavali da se zaštite te isti objektivno nisu mogli u situaciji kada su napadnuti od više napadača ni pratiti ko im sve zadaje udarce s tim što je oštećeni R. u završnoj fazi kritičnog događaja bio i u nesvjesnom stanju.</span>
</p>
<p class="p2"></p>
<p class="p2">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika, koje utiču da kazna bude veća ili manja, pa je kod okrivljenog Š.M.a od olakšavajućih okolnosti našao da se radi o mladjem neosuđivanom licu, kome se niko od oštećenih nije pridružio krivičnom gonjenju, koji se u toku postupka korektno držao pa u nedostatku otežavajućih okolnosti sud je ove olakšavajuće okolnosti na strani okrivljenog cijenio kao naročito olakšavajuće okolnosti i istom shodno čl. 45 i 46 KZ-a, ublažio kaznu utvrđujući mu pojedinačno:  za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca, za krivično djelo teška tjelesna povreda iz čl. 151. st.1. Krivičnog zakonika izvršeno na štetu oštećenog R.U.a kaznu zatvora u trajanju od 2 (dva) mjeseca za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca koje utvrđene kazne su ispod granice propisane zakonom za navedena krivična djela i istovremeno shodno čl. 48 KZ-a, istog osudio na jedinstvenu kaznu zatvora od pet mjeseci u koju kaznu mu je u smislu čl.51 KZ-a, uračunato vrijeme provedeno u pritvoru od 15.09.2009 do 28.09.2009 godine,  smatrajući da će se ovako  ublaženom kaznom dovoljno uticati na okrivljenog da ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p2"></p>
<p class="p2">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika, koje utiču da kazna bude veća ili manja, pa je kod okrivljenog L.D.a od olakšavajućih okolnosti našao da se radi o mladjem neosuđivanom licu, kome se niko od oštećenih nije pridružio krivičnom gonjenju, koji se u toku postupka korektno držao pa u nedostatku otežavajućih okolnosti sud je ove olakšavajuće okolnosti na strani okrivljenog cijenio kao naročito olakšavajuće okolnosti i istom shodno čl. 45 i 46 KZ-a, ublažio kaznu utvrđujući mu pojedinačno:  za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca, za krivično djelo teška tjelesna povreda iz čl. 151. st.1. Krivičnog zakonika izvršeno na štetu oštećenog R.U.a kaznu zatvora u trajanju od 2 (dva) mjeseca za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca koje utvrđene kazne su ispod granice propisane zakonom za navedena krivična djela i istovremeno shodno čl. 48 KZ-a, istog osudio na jedinstvenu kaznu zatvora od pet mjeseci u koju kaznu mu je u smislu čl.51 KZ-a, uračunato vrijeme provedeno u pritvoru od 16.09.2009 do 28.09.2009 godine,  smatrajući da će se ovako  ublaženom kaznom dovoljno uticati na okrivljenog da ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p2"></p>
<p class="p2">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika, koje utiču da kazna bude veća ili manja, pa je kod okrivljenog P.M.a od olakšavajućih okolnosti našao da se radi o mladjem neosuđivanom licu, kome se niko od oštećenih nije pridružio krivičnom gonjenju, koji se u toku postupka korektno držao pa u nedostatku otežavajućih okolnosti sud je ove olakšavajuće okolnosti na strani okrivljenog cijenio kao naročito olakšavajuće okolnosti i istom shodno čl. 45 i 46 KZ-a, ublažio kaznu utvrđujući mu pojedinačno:  za krivično djelo nasilničko ponašanje iz čl. 399 Krivičnog zakonika, izvršeno na štetu oštećenog R.U.a kaznu zatvora od 2 (dva) mjeseca, za krivično djelo teška tjelesna povreda iz čl. 151. st.1. Krivičnog zakonika izvršeno na štetu oštećenog R.U.a kaznu zatvora u trajanju od 2 (dva) mjeseca za krivično djelo nasilničko ponašanje iz čl.399 Krivičnog zakonika izvršeno na štetu oštećenog T.S.a kaznu zatvora od 2 (dva) mjeseca koje utvrđene kazne su ispod granice propisane zakonom za navedena krivična djela i istovremeno shodno čl. 48 KZ-a, istog osudio na jedinstvenu kaznu zatvora od pet mjeseci u koju kaznu mu je u smislu čl.51 KZ-a, uračunato vrijeme provedeno u pritvoru od  16.09.2009 do 28.09.2009 godine,  smatrajući da će se ovako  ublaženom kaznom dovoljno uticati na okrivljenog da ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p2"></p>
<p class="p5">
<span>Shodno čl. 199 Zakonika o krivičnom postupku, odlučeno je da okrivljeni plati sudu na ime paušala iznose od po 30,00 €, imajući u vidu složenost i trajanje krivičnog postupka te imovinske prilike okrivljenih, a u smislu čl.202 ZKP-a, odlučeno je da okrivljeni na ime troškova postupka solidarno plate 164,00 €, koji troškovi se odnose na troškove vještaka medicinske struke S.a i N.a, a okrivljeni P.M. je obavezan da na ime troškova postupka plati i iznos od 450,00 €, na ime troškova branioca po službenoj dužnosti, okrivljeni Š.M.o da na ime troškova postupka plati i iznos od 164,46 € koji troškovi se odnose na troškove njegovog liječenje od 24,46 €, za vrijeme boravka u pritvoru i troškove branioca po službenoj dužnosti u iznosu od 140,00 €.</span>
</p>
<p class="p5"></p>
<p class="p2">
<span>	Imovinsko pravnog zahtjeva prema okrivljenima nije bilo.</span>
</p>
<p class="p5"></p>
<p class="p5">
<span>Iz iznijetih razloga shodno čl. 364 Zakonika o krivičnom postupku u odnosu na okrivljene odlučeno je kao u izreci presude.</span>
</p>
<p class="p2"></p>
<p class="p2">
<span>	Prihvatajući navode iz odbrane maloljetnog B.R.a te navode iz iskaza oštećenih T.a i R.a, navode iz iskaza svjedoka H.a, Z.a i K.a, medicinsku dokumentaciju izdatu na ime oštećenih i s njom u vezi nalaze i mišljenja vještaka medicinske struke dr S.M.a i dr N. J.a, sud nije prihvatio odbrane maloljetnih K.L.i Š.N. i iste je cijenio kao isključivo usmjerene na izbjegavanje sopstvene krivice.</span>
</p>
<p class="p2"></p>
<p class="p2">
<span>	Maloljetni B.R.o je u svojoj odbrani tvrdio da je on samo držao R.U.a da nebi isti prišao i pomogao T.u što je u suprotnostima  sa navodima iz iskaza oštećenog R.a da kada je on prišao grupi momaka koja je opkolila S.a i tukla ga dok je on  ležao na betonu u kom momentu su oni prestali da tuku S.a i krenuli da udaraju njega, kao i sa navodima svjedoka H.a koji je vidio momenat kada je R. ležao na betonu i kada ga je grupa mladića njih pet a možda i šest ''krvnički tukla'' nogama u predjelu čitavog tijela glave i leđa.       </span>
</p>
<p class="p2"></p>
<p class="p2">
<span>	Iz navoda odbrane maloljetnog B.a i izvedenih dokaza: iskaza oštećenih T.a i R.a, navode iz iskaza svjedoka H.a,Z.a i K.a, medicinske dokumentacije izdate na ime oštećenih i s njom u vezi nalaza i mišljenja vještaka medicinske struke dr S.M.a i dr N. J.a, sud je u odnosu na maloljetne B.R.a, K.L.u i Š. N.u, utvrdio činjenično stanje da su isti dana 14.09.2009. godine, oko 19,30 h, u gradskom parku u Bijelom Polju, u grupi zajedno sa okrivljenim Š.M.om, L.D.om i P.M.om, izazvali tuču, vršili nasilje, remetili javni red i mir i ugrozili  spokojstvo oštećenim R.U.u i T.S.u, na način što su ih  izudarali pesnicama u predjelu  glave, a nakon što su oštećeni pali na betonsku podlogu, izudarali ih  nogama po glavi i tijelu, kojom prilikom su oštećenom R.U.u nanijeli teške tjelesne povrede u vidu preloma nosnih kostiju sa dislokacijom, prelom krunice zuba 21 i prelom zuba br. 34, sa mnogobrojnim oguljotinama na  licu, krvnim podlivima oko oba oka i potres mozga, a oštećenom T.S.nanijeli lake tjelesne povrede u vidu otoka lica u predjelu lijeve jagodične regije i otoka iznad desnog uva.</span>
</p>
<p class="p2"></p>
<p class="p2">
<span>	Postupajući na opisani način maloljetni B.R.o, K.L.a i Š. N.a su: kao saizvršioci izvršili krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151. st.1. Krivičnog zakonika u odnosu na oštećenog R.U.a i krivično djelo nasilničko ponašanje iz čl. 399 Krivičnog zakonika u odnosu na oštećenog T.S.a.</span>
</p>
<p class="p2"></p>
<p class="p2">
<span>	Ispitujući uslove za krivičnu odgovornost maloljetnog B.R.a povodom naprijed navedenih krivičnih djela, sud je našao da je maloljetni B.R.o krivična djela izvršio kao stariji maloljetnik, da potiče  četvoročlane nepotpune porodice, koju čine je majka B.a, rodjena 1959 godine, završila srednju školu domaćica, brat Ivan rodjen 1991 godine, završio srednju školu nezaposlen, R.o, i brat L. rodjen 199 godine, učenik petog razreda osnovne škole. Otac N.a izvršio suicid u januaru mjesecu  u 2009 godini. Svi u porodici su mentalno i fizički zdravi. Porodica egzistira od porodične penzije, naslijeđene po smrti oca N.e u iznosu od 90,00 €, i do nedavno su bili korisnici materijalnog obezbedjenja porodice a limit na ovo pravo prestalo. Posjeduju nešto obradive zemlje koju koriste kao vrt. Stambeno su obezbijedjeni. Drugih izvora prihoda nemaju, te je porodica slabog materijalnog stanja, posjeduju porodičnu stambenu kuću starijeg tipa, gradnje od kamena, kuća je prizemna, koriste stambeni prostor od dvije sobe, a imaju sanitarni čvor. R.o je drugo dijete po redu rođenja, rani psihomotorni razvoj je protekao uredno, normalno je psihofizički razvijen, uredne spoljašnosti, na vrijeme je pošao u osnovnu školu, koju je završio vrlodobrim uspjehom. Upisao je srednju Elektroekonomsku školu smjer računari i do kritičnog dogadjaja bio je redovni učenik III razreda, ali zbog velikog broja neopravdanih izostanaka napravljenih tokom boravka u pritvoru izgubio je status  redovnog učenika sa pravom polaganja razreda u junu. Planira  da nastavi redovno IV razred. U slobodno vrijeme aktivno trenira fudbal u FK ''Jedinstvo'' istražuje internet i druži se sa drugovima. R.o je prvi put  registrovan kod Centra. Porodica u kojoj R.o živi je pogođena smrću oca i još uvijek je u vazi prilagođavanja i navikavanja na drugačije uslove. Majka svojom toplinom i brigom pokušava da nadomjesti drugog roditelja. Pravilno sagledava interese djece, realna je u svojim stavovima i ima dobre roditeljske kapacitete. Malodobni R.o je u periodu adolescencije i traži osjećaj pripadnosti u vršnjačkoj grupi.</span>
</p>
<p class="p2"></p>
<p class="p2">
<span>	Uvidom u izvod iz matičnog registra rodjenih opštine Bijelo Polje,   koji je izdat dana 27.10.2009  godine utvrdjuje se da je B.R.o rodjen 15.03.1992. godine u Bijelom Polju.</span>
</p>
<p class="p2"></p>
<p class="p2">
<span>	Ispitujući uslove za krivičnu odgovornost maloljetnog K.L.u povodom naprijed navedenih krivičnih djela, sud je našao da je maloljetni K.L.a krivična djela izvršio kao stariji maloljetnik, da potiče  iz  četvoročlane potpune porodice koju, čine otac R. rođen 1966 godine, po zanimanju autoprevoznik, taksi vozač, privatnik, majka Nadežda, rođena 1965 godine, sa završenom srednjom konfekcijskom školom, zaposlena kao trgovac, u D. ''N.'',  sestra S.a, rođena 1988 godine, student III godine učiteljskog fakulteta u Leposaviću i maloljetni L.. Svi u porodici su fizički imentalno zdravi. Porodica egzistira od primanja roditelja sa prosečnim materijalnim statusom, stambeno je obezbijeđena, posjeduje spratnu porodičnu kuću novijeg tipa, opremljenu namještajem i aparatima potrebnim za jedno domaćinstvo. L. je drugo drijete po redu rođenja, rani psihomotorni razvoj je protekao uredno, na vrijeme je pošao u školu, i osnovnu školu je završio sa dobrim uspjehom, nakon osnovne škole upisao je Srednju elektro školu u Beranama, redovan je učenik III razreda smjer računari, i postiže dobar uspjeh u školi. L. je već registrovan kod Centra zbog prekršaja iz čl. 8 st. 2 Zakona o javnom redu i miru, u slobodno vrijeme bavi se radom na kompjuteru ili izlazi sa drugovima. U porodici vlada  pozitivna emocionalna klima i roditeljima je u kapacitet a L. je u periodu adolescencije i traženja ličnog identiteta to je period naglog razvoja u kome vršnjačka grupa predstavlja podršku i daje osjećaj sigurnosti i pripadnosti. Roditelji imaju uvid u njegovo kretanje i druženje, slobodno vrijeme i sagledavaju njegove interese i potrebe.</span>
</p>
<p class="p2"></p>
<p class="p2">
<span>	Uvidom u izvod iz matične knjige  rodjenih opštine Berane koji je izdat dana 15.08.2008  godine utvrdjuje se da je K.L.a  rodjen 31.10.1992. godine u Beranama.</span>
</p>
<p class="p2">
<span>	</span>
</p>
<p class="p2">
<span>	Ispitujući uslove za krivičnu odgovornost maloljetnog Š.N. povodom naprijed navedenih krivičnih djela, sud je našao da je maloljetni Š. N.a krivična djela izvršio kao stariji maloljetnik, da potiče  iz  četvoročlane, potpune porodice, koju čine otac V. rodjen 1965 godine, završio srednju trgovačku školu, zaposlen kao policajac u Upravi policije, majka Z.a rodjena 1967 godine, završila srednju školu, po zanimanju kožarski tehničar, zaposlena u kaldionici ''Ultimat'', brat M. rodjen 1990 godine, završio srednju školu, nezaposlen, i maloljetni N.a. Svi u porodici su mentalno i fizički zdravi. Porodica egzistira odličnog dohotka roditelja, drugih prihoda nemaju, a imovinsko stanje im je solidno. Stambeno su obezbijedjeni, posjeduju spratnu porodičnu kuću novijeg tipa gradnje, stambeni prostor je adekvatan i opremljen aparatima i namještajem potrebnim za jedno domaćinstvo. N.a je drugo dijete po rođenju i rani psiho motorni razvoj protekao uredno, na vrijeme je pošao u školu, osnovnu školu je završio sa vrlodobrim uspjehom, nakon osnovne upisao je srednju elektro tehničku školu u Beranama, pohađao je četvrti razred kada su ga roditelji ispisali jer bi zbog velikog broja neopravdanih izostanaka napravljenih za vrijeme boravka u pritvoru morao biti isključen iz redovnog školovanja. Ostalo mu je pravo vanrednog polaganja u januaru. N.a je uredne spoljašnosti, normalno psihofizički razvijen, nema organizovano slobodno vrijeme, bavi se rekreativno sportom i kompjuterima, a N.a je već registrovan kod Centra  iz čl. 8 st. 2. Zakona o javnom redu i miru. Nalazi se u dobu adolescencije kada je kod mladih izražen problem shvatanja nenasilnog ponašanja problemom, u vršnjačkoj grupi se osjeća pripadnosti ne smije iznevjeriti. Roditelji imaju roditeljske kapacitete i trude se da u okviru svojih kapaciteta djeluju pozitivno na djecu.  </span><span class="s1"> </span>
</p>
<p class="p2"></p>
<p class="p2">
<span>	Uvidom u izvod iz matične knjige  rodjenih opštine Berane koji je izdat dana 12.11.2009  godine utvrdjuje se da je Š. N.a  rodjen 11.03.1992. godine u Beranama.</span>
</p>
<p class="p2"></p>
<p class="p2">
<span>	Specijalni pedagog M.V.a predstavnik Centra za socijalni rad je na glavnom pretresu od 04.03.2010 godine,istakla: da ukoliko sud odluči da maloljetnima izrekne neku od vaspitnih mjera mišljenja je da ta mjera treba da bude iz otvorene zaštite, obzirom da roditelji imaju roditeljske kapacitete i obzirom na druge okolnosti i mišljenja je da bi cjelishodno bilo izreći vaspitnu  mjeru pojačanog nadzora od organa socijalnog staranja.</span>
</p>
<p class="p2"></p>
<p class="p2">
<span>	 Prema čl. 83 st. 2 Krivičnog zakonika je predvidjeno da se maloljetnom učiniocu krivičnog djela može izreći mjera pojačanog nadzora i to pojačan nadzor od strane roditelja, usvojioca i staraoca, pojačan nadzor od strane organa starateljstva i pojačan nadzor uz dnevni boravak u odgovarajućoj ustanovi za vaspitanje maloljetnika. </span>
</p>
<p class="p2"></p>
<p class="p2">
<span>	Prilikom odlučivanja o vrsti vaspitne mjere sud je shodno čl. 84 Krivičnog zakonika cijenio uzrast, stepen duševne razvijenosti, psihička svojstva, sklonosti i stepen vaspitne zapuštenosti maloljetnika, pobude iz kojih su djela učinili, dotadašnje vaspitanje, sredinu i prilike u kojima su živjeli, težinu djela i činjenicu da im se oštećeni nijesu pridružili krivičnom gonjenju.</span>
</p>
<p class="p2"></p>
<p class="p2">
<span>	Prema čl. 85 st. 2 Krivičnog zakonika je predvidjeno da se mjere pojačanog nadzora izriče prema maloljetniku prema kojem treba preduzeti trajnije mjere vaspitanja, prevaspitanja ili liječenja uz odgovarajući nadzor, a nije potrebno njihovo potpuno odvajanje iz njihove dotadašnje sredine. </span>
</p>
<p class="p2"></p>
<p class="p2">
<span>	Prema čl. 89 Krivičnog zakonika mjeru  pojačanog nadzora od strane  Organa starateljstva sud će izreći ako  roditelji nijesu u mogućnosti da vrše pojačan nadzor maloljetnik će se staviti pod pojačan nadzor Organa starateljstva i za vrijeme trajanja mjere maloljetnik i dalje ostaje da živi kod svojih roditelja a pojačan nadzor nad njim vrši službeno lice organa starateljstva ili stručno lice koje odredi organ starateljstva, s tim što se organ starateljstva brine o školovanju maloljetnika, njegovom zaposlenju, odvajanju od sredine koja na njega štetno utiče i sređivanju prilika u kojima živi.</span><span class="s1">  </span>
</p>
<p class="p2"></p>
<p class="p2">
<span>	Pri izboru vaspitne mjere za maloljetnog B.R.a, Vijeće je cijenilo mišljenje specijalnog pedagoga M.V.e, socijalnu anamnezu Centra za socijalni rad, uzelo u obzir činjenicu da maloljetnik nije dalje vršio krivična djela i da mu se niko od oštećenih nije pridružio krivičnom gonjenju a takođe je imalo u vidu da je maloljetnik u međuvremenu postao punoljetan, te je Vijeće mišljenja da će se vaspitnom mjerom pojačanog nadzora od strane organa starateljstva prema maloljetnom B.R.u, ostvariti svrha izricanja vaspitnih mjera i da zbog činjenice da je maloljetnik u međuvremenu postao punoljetan i da isti nije više vršio krivična djela istom ne treba izreći Zavodsku mjeru. </span>
</p>
<p class="p2"></p>
<p class="p2">
<span>	 Pri izboru vaspitne mjere za maloljetnog K.L.u, Vijeće je cijenilo mišljenje specijalnog pedatoga M.V.e, socijalnu anamnezu Centra za socijalni rad, uzelo u obzir činjenicu da maloljetnik nije dalje vršio krivična djela i da mu se niko od oštećenih nije pridružio krivičnom gonjenju a takođe je imalo u vidu da je maloljetnik u međuvremenu postao punoljetan, te je Vijeće mišljenja da će se vaspitnom mjerom pojačanog nadzora od strane organa starateljstva prema maloljetnom K.L.i, ostvariti svrha izricanja vaspitnih mjera i da zbog činjenice da je maloljetnik u međuvremenu postao punoljetan i da isti nije više vršio krivična djela istom ne treba izreći Zavodsku mjeru. </span>
</p>
<p class="p2"></p>
<p class="p2">
<span>	Pri izboru vaspitne mjere za maloljetnog Š. N.u, Vijeće je cijenilo cijenilo mišljenje specijalnog pedatoga M.V.e,  socijalnu anamnezu Centra za socijalni rad, uzelo u obzir činjenicu da maloljetnik nije dalje vršio krivična djela i da mu se niko od oštećenih nije pridružio krivičnom gonjenju a takođe je imalo u vidu da je maloljetnik u međuvremenu postao punoljetan, te je Vijeće mišljenja da će se vaspitnom mjerom pojačanog nadzora od strane organa starateljstva prema maloljetnom Š.N., ostvariti svrha izricanja vaspitnih mjera i da zbog činjenice da je maloljetnik u međuvremenu postao punoljetan i da isti nije više vršio krivična djela istom ne treba izreći Zavodsku mjeru. </span>
</p>
<p class="p2"></p>
<p class="p2">
<span>	U smislu čl. 500 Zakonika o krivičnom postupku odlučeno je da troškovi postupka koji se odnose na maloljetne padaju na teret budžetskih sredstava CG, a imovinsko pravnog zahtjeva prema maloljetnima nije bilo.</span>
</p>
<p class="p2"></p>
<p class="p2"></p>
<p class="p2"></p>
<p class="p5">
<span>Sa iznijetih razloga shodno čl. 364 i čl.499. st.3. Zakonika o krivičnom postupku odlučeno je kao u izreci presude.</span>
</p>
<p class="p7"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 18. 04. 2011. godine</span>
</p>
<p class="p2"></p>
<p class="p2">
<span>Zapisničar,						          	Predsjednik vijeća - sudija</span>
</p>
<p class="p2">
<span>Koviljka Lješnjak  s.r.		       			        Dragan Mrdak  s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 221/11</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 216/11 od 15.12.2011.g. podnijeta protiv okrivljenog  J.K. iz Rožaja, zbog krivičnog djela krijumčarenje iz čl. 265. st. 1. Krivičnog zakonika nakon održanog glavnog i javnog pretresa u prisustvu Osnovnog državnog tužioca Hajrana  Kalača,  okrivljenog i njegovog branioca adv. V. M. , dana 27.04.2012. donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni J.K., JMB . od oca H.  i majke I.  , rodj. S.rodjen . u Rožajama  živi u selo Kalače, Opština Rožaje, drž. CG, razumije crnogorski jezik, njegov  jezik je bosanski, pismen, završio osnovnu školu, nezaposlen, neoženjen,   siromašnog imovnog stanja, osuđivan presudom osnovnog suda Rožaje K.br. 16/06 od 26.01.2006.g. zbog krivičnog djela iz  čl. 324 st. 2</span><span class="s1">. </span><span>tač.1.</span><span class="s1"> </span><span>KZ na kaznu zatvora u trajanju od 30 dana uslovno za jednu godinu, presudom osnovnog suda Rožaje K.br. 209/07 od 27.09.2007.g. zbog krivičnog djela iz  čl. 324 st.1.</span><span class="s1"> </span><span>KZ na kaznu zatvora u trajanju od 30 dana uslovno za jednu godinu i na novčanu kaznu u iznosu od 600,00 eura, presudom osnovnog suda Rožaje K.br. 12/07 od 01.02.2007.g. zbog krivičnog djela iz čl. 324 st. 1</span><span class="s1">. </span><span>KZ u vezi čl. 52. st. 1. Zakona o izmjenama i dopunama KZ na kaznu zatvora u trajanju od 30 dana, presudom osnovnog suda Rožaje K.br. 157/07  od 01.08.2007.g. zbog krivičnog djela iz  čl. 154 KZ na novčanu kaznu u iznosu od 400,00 eura, presudom osnovnog suda Rožaje K.br. 213 i 222/6 od 11.10.2006.g. zbog krivičnog  djela iz  čl. 324 st.1.</span><span class="s1"> </span><span>KZ na kaznu zatvora u trajanju od 60 dana i na novčanu kaznu u iznosu od 600,00 eura , presudom osnovnog suda Rožaje K.br. 217/08 od 14.11.2008.g. zbog krivičnog djela iz čl. 154</span><span class="s1"> </span><span>KZ na novčanu kaznu od 500,00 eura.  </span>
</p>
<p class="p2"></p>
<p class="p2"></p>
<p class="p3">
<span>K R I V    JE</span>
</p>
<p class="p2"></p>
<p class="p2">
<span>	Što je: </span>
</p>
<p class="p2">
<span>	Dana 04.11.2011.g. oko 17,10  h u selu  Pripeč, Opština Rožaje bavio se prenošenjem robe preko carinske linije, izbjegavajuće mjere carinskog nadzora i to: 8 m3 rezane  drvene građe   za vikendicu na način što je teretnim motornim vozilom marke "Renault" reg. oznaka RO AR-340 na kojem je navedena roba bila utovarena, sporednim putem zaobišao carinski prelaz "Dračenovac".</span>
</p>
<p class="p2"></p>
<p class="p2">
<span>	- čime je  izvršio krivično djelo krijumčarenje iz čl. 265. st. 1. Krivičnog zakonika. </span>
</p>
<p class="p2"></p>
<p class="p2">
<span>	- pa  ga sud primjenom pomenutog zakonskog propisa i čl. 4,13,15, 32, 34, 36,39 i 42  Krivičnog  zakonika i čl. 374. Zakonika o krivičnom postupku </span>
</p>
<p class="p2"></p>
<p class="p2"></p>
<p class="p3">
<span>O S U Đ U JE</span>
</p>
<p class="p2"></p>
<p class="p2"></p>
<p class="p2">
<span>	Na kaznu zatvora u trajanju od 6 (šest) mjeseci i </span>
</p>
<p class="p2">
<span>	Novčanu kaznu u iznosu od 200,00 (dvije stotine) eura. Ako osudjeni ne plati novčanu kaznu u roku od 30 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>	Da plati ovome sudu na ime troškova krivičnog postupka iznos od 26,00 eura i na ime paušala iznos od 30,00 eura,  u roku od 15 dana po pravosnažnosti ove presude.</span>
</p>
<p class="p2"></p>
<p class="p2">
<span>	Od okrivljenog se oduzima 8 m3 rezane  drvene građe   za vikendicu, kao  roba koja je upotrijebljena za izvršenje krivičnog djela. </span>
</p>
<p class="p2"></p>
<p class="p3">
<span>					</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.216  od 15.12.2011.g. protiv okrivljenog J. K. iz Rožaja  zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p2"></p>
<p class="p2">
<span>	Na glavnom pretresu  ODT  Hajran Kalač je  precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i  osudi ga na    kaznu  zatvora u trajanju od šest mjeseci i novčanu kaznu u iznosu od 200,00 eura, te da se od istog oduzme predmetna građa za vikendicu koja je upotrijebljena za izvršenje krivičnog djela.</span>
</p>
<p class="p2"></p>
<p class="p2">
<span>	Branilac okrivljenog adv. V. M.u završnoj riječi je istakao:  da u postupku nije utvrđeno da je njegov branjenik izvršio krivično djelo koje mu je optužbom stavljeno na teret, pa je predložio da ga sud oslobodi od optužbe.</span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	Okrivljeni je u svojoj odbrani istakao: da ga  je krajem oktobra mjeseca  2011.g. angažovao H. K. koji živi u Ulcinju da mu njegovim teretnim vozilom marke "Renault" reg. oznake RO AN - 340 preveze drvenu vikendicu  od sela Kalače, do Malindubrave, Opština Rožaje i preda je E. M. za neki dug, pa je ovu vikendicu utovaraio u vozilo i prevezao je do E. kuće magistralnim putem do sela Bać, gdje je prije carinskog prelaza "Dračenovac" skrenuo putem lijevo prema Malindubrovi. Prije nego što je stigao do E. kuće  pokvario mu se kamion, jer mu je pukao lager na desni prednji točak, pa je došao E. traktorom i odvukao ga do njegove kuće, gdje je istovario vikendicu, koja se  E. nije svidela, pa je o tome telefonom obaviejstio H. koji mu je rekao da je vrati za Kalače i ostavi na njegovom imanju. Kamion je ostao dva-tri dana ispred E. kuće dok ga majstor nije popravio, a on je otišao kući. Kada je kamion popravljen pošao je za Malinubrovu i preuzeo kamion sa građom koju su predhodno E. sinovi utovarili.  Da mu je E. kazao da mu je bliže da ide preko sela Biševo nego da se vraća istim putem kojim je došao, te pošto mu ni kočnice nijesu bile dobre, a put kojim je došao je u nizbrdici plašio se da mu ne otkažu kočnice, pa je pošao putem prema policiskom punktu "Vuča" da bi  dalje nastavio put preko sela Biševo do Rožaja. Na put Tutin-Rožaje se uključio oko 20 m prije policiskog punkta, i kada je došao na  punkt zaustavila ga je granična policija Ispostave Rožaje i saopštili mu da  nemože proći  na tom prelazu, već se  mora vratiti  putem kojim je došao, nakon čega se  vratio prema selu Malinubravi i ponovo svratio kod E., gdje je ostavio kamion, jer nije smio da se spusti nizbrdo o čemu je obavijestio telefonom H.  da bi  angažovao nekog majstora  da popravi vozilo, dok je on otišao kući . Nakon četiri dana došao je da uzme kamion koji su majstori popravili i kada se kretao prema selu Bać, istim putem kojim je dovezao građu do Malinubrave, zaustavila ga je patrola granične i privela  u stanicu gdje je dao izjavu. Kod sebe je imao račun za ovu građu koji mu je dao H. otac M., što policija nije uvažila, već mu je građu oduzela. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Po ovoj krivičnopravnoj stvari sud je izveo dokaze: saslušao svedoke S. Č., B. R., V. Š., E. M.E. M., M. K., H. K., pročitao potvrdu o privremeno oduzetim predmetima Uprave policije Ekspozitura GP Rožaje br. 04/5 - 5281 od 04.11.2011.g.  i zapisnik o primopredaji Uprave policije Expozitura GP Rožaje br. 04/5-5282 od 04.11.2011.g.,  izvršio  uvid u fotodokumentaciju Ispostave Rožaje br. S/11 od 04.11.2011.g. i uvid u izvod iz kaznene evidencije na ime okrivljenog, dok je odbio predlog branioca okrivljenog da se od Ispostave Tutin pribave podaci da li je vozilo kojim je upraljao okrivljeni dana 01.11.2011.g. kontrolisano na njihovom punktu i da li  ima pristupnih puteva  koji bi se priključivali regionalnim putem Tutin - Rožaje prije mjesta zv. Djelovi, jer  da je našao da je izvođenje ovih dokaza suvišno, obzirom na već utvrđeno činjenično stanje, te bi se odlaganje pretresa radi pribavljanja navedenih podataka samo nepotpuno odugovlačio postupak a činjenično stanje bi ostalo neizmijenjeno. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Svedok S.Č. je posvedočio, da radi kao Službenik granične policije Ispostava Berane, EGP Rožaje na poslovima vođe sektora i komandir graničnog prelaza "Vuča" . Da je dana  01.11.2011.g. oko 17 h obaviješten od strane službenika granične policije, graničnog prelaza "Vuča" B. R. i V.Š. da je iz pravca Srbije-Tutina došlo teretno motorno vozilo marke "Renault ", reg. oznake RO AR-340, na kojem je bila utovarena rezana građa - vikendica koje su oni vratili prema Tutinu regionalnim putem kojim je  i došlo, jer na tom prelazu nije dozvoljen promet robe, tako da je vozilo pošlo prema Tutinu, a ne prema selu Malindubrava, koji se spaja sa regionalnim putem do samog punkta. Istakao je da na udaljenosti od punkta oko 1,5 km od regionalnog puta prema Tutinu se pruža seoski put koji vodi prema kućama A. i nastavlja dalje prema selu Malindubravi,  kojim se može doći do kuće E. M. i dalje prema Pripeču, Baću i Rožajama  i time se zaobići granični prelaz "Vuča" i carinski prelaz "Dračenovac". Da je dana 01.11.2011.g. obaviješten od službenika granične policije, da se teretno motorno vozilo kreće  iz pravca  Srbije - Tutina zaobilazeći granični prelaz "Vuča",prema kućama  A., tj. da su čuli zvuk teretnog vozila koji se kreće ovim zemljanim putem, pa je pošao u susret ovom vozilu  i dolazeći  u selu Pripeč iz suprotnog smjera   je naišlo teretno vozilo marke "Renault" ,reg. oznake RO AR - 340, kojim je upravljao J. K.,  kojeg je  zaustavio  i pregledom vozila utvrdio  da se na istom nalaze drveni elementi - rezana građa za izradu vikendice. Tražio je od vozača da mu da na uvid dokumentaciju za ovu građu,  ali on nikakva dokumenta nije posedovao, pa ga je priveo u stanicu policije. Istako je da okrivljeni nebi imao potrebe da dolazi ovim putem iz Tutina prema selu Pripeč, ukoliko se predhodno nalazio kod kuće E. M.. Iz Srbije-Tutina  se može doći do mjesta  gdje je zatekao okrivljenog kada se sa  regionalnog puta Tutin - Rožaje skrene prema Malindubravi do samog graničnog prelaza "Vuča" ili se prije graničnog prelaza skrene sporednim putem koji vodi preko imanja Ahmatovića i dolazi se do sela Pripeč gdje je zatekao okrivljenog. </span>
</p>
<p class="p2"></p>
<p class="p2">
<span>	Svedok B.R. je posvedočio, da radi u Ispostavi Berane, Ekspozitura Rožaje kao službenik granične policije. Da je dana 01.11.2011.g. bio na dužnosti na graničnom prelazu "Vuča ", Opština Rožaje sa svojim kolegom V. Š. kada je iz pravca Srbije-Tutina naišlo teretno motorno vozilo marke "Renault", reg oznake RO AR -340 kojeg je primjetio kada je bilo udaljeno od prelaza oko 100 m. Vozilom je upravljao okrivljeni J. K.koji nije imao  nikakve papire za robu koju je prevozio, a na vozilu se nalazila  rezana građa od vikendice u kubnoj masi od oko 8 m3. Drugih vozila na punktu nije bilo. Okrivljeni je tražio da prođe prema Rožajama što mu nije  dozvolio, već ga je vratio  prema Tutinu i rekao mu da u Crnu Goru može ući na carinskom prelazu "Dračenovac" gdje se jedino carini roba. Okrivljeni je otišao istim -regionalnim  putem  kojim je došao tj. prema Tutinu, a ne putem prema selu   Malindubrava koji se spaja sa regionalnim putem do samog graničnog prelaza. Kasnije tj. nakon dva-tri dana  okrivljeni je  zatečen sa istom robom u selu Pripeč, Opština Rožaje, kada ju je prevozio istim vozilom. </span>
</p>
<p class="p2"></p>
<p class="p2">
<span>	Svedok V. Š. je posvedočio, da radi kao službenik granične policije u Ispostavi Berane, Ekspozitura Rožaje. Da je dana 01.11.2011.g. bio na dužnosti na graničnom prelazu "Vuča", Opština Rožaje, sa svojim kolegom B.  R..  Oko 09,55 h iz pravca Tutina je naišlo teretno motorno vozilo marke "Renault", reg. oznaka RO AR - 340,  kojim je upravljao J.K.kojeg je zaustavio njegov kolega Branislav, nakon čega je i on izašao iz kućice i vidio da se na kamionu nalazi rezana građa od vikendice u kubnoj masi od 8 m3. Pitao je okrivljenog odakle vozi ovu građu našta mu je on odgovorio da vikendicu vozi iz Tutina iz nekog sela a nesjeća se tačno naziva sela. Nakon toga su mu rekli da nemože proći preko ovog punkta, već se mora vratiti prema Tutinu i sa robom ući u Crnu Goru na carinski prelaz Dračenovac, pa je on okrenuo vozilo i pošao prema Tutinu regionalnim putem, kojim je i došao a ne putem prema selu Malindubrovi, jer se ovaj put  ukršta sa regionalnim putem do same kućice graničnog prelaza, te  je dobro vidio da okrivljeni nije došao iz Malindubrave, već iz Tutina i da je otišao istim pravcem.  </span>
</p>
<p class="p2"></p>
<p class="p2">
<span>	Svedok E. M. je posvedočio, da živi u selu Malindubrava, Opština Rožaje. Njegov sin E.živi u zasebnoj kući koja je udaljena od njegove kuće oko 150 m. Poznato mu je da je okrivljeni dotjerao jednu vikendicu kod E. kuće gdje ju je istovario. E. mu je kazao da je vikendicu uzeo kod H. K.za neki dug. Nakon nekoliko dana saznao je da je okrivljeni ovu vikendicu otjerao sa lica mjesta, a on nije bio prisutan ni kada je ista dotjerana ni kada je potjerana sa tog mjesta. Istakao je da se on sa H. nije dogovarao u vezi ove vikendice. Naglasio je da se iz Tutina  do njihovih kuća može doći putem kojim se skreće sa regionalnog puta  do  policijskog punkta "Vuča" , kao i putem  kojim se skreće sa regionalnog puta, prije nailaska na policijski punkt, koji je loš,  tako da se istim  može proći samo kada je suv putničkim vozilom i  traktorom, a ne i teretnim vozilom. </span>
</p>
<p class="p2"></p>
<p class="p2">
<span>	Svedok E. M. je posvedočio, da mu  je  H. K. dugovao neki novac za zakupninu placa koji on i njegov otac E. poseduju u Ulcinju,  pa se dogovorio sa njim da im  za taj dug da jednu drvenu vikendicu. Da mu  je krajem oktobra mjeseca 2011.g.  H. poslao ovu vikendicu po vozaču J.u K. koji je dotjerao istu i istovario je kod njihove kuće u selu Malindubrava, Opština Rožaje, a nezna odakle ju je dotjerao, jer toga dana nije bio kod kuće, već je kod kuće bio njegov otac E.. Kada je došao kući vidio je da je vikendica lošeg kvaliteta pa je odlučio da je vrati, dok je njegov otac E. bio protiv toga, ali je na kraju i on pristao da je vrate zbog lošeg kvaliteta,  te su pozvali H. telefonom i rekli mu da je uzme. Nakon nekoliko dana ponovo je došao Jasmin kamionom, utovario ovu vikendicu i otjerao je negde. Istakao je da kamion nije bio kod njihove kuće u tom periodu, niti je opravljan kod njihove kuće ni u blizini njihove kuće, već je opravljan na udaljenosti oko 1 km od kuće.</span>
</p>
<p class="p2"></p>
<p class="p2">
<span>	Svedok M. K. je posvedočio,  da je njegov sin H. K.,koji živi u Ulcinju</span><span class="s1">, posedovao</span><span> drvenu vikendicu koja se nalazila u selu Kalače, Opština Rožaje. Poznato mu je da je H. odlučio da proda ovu vikendicu, jer mu je novac bio potreban za liječenje sina koji je prije pet godina teško povrijeđen u saobraćajnoj nezgodi   i da se dogovarao sa E. M.iz Malindubrave, Opština Rožaje da mu proda ovu vikendicu, te da je negde u jesen 2011.g.  angažovao okrivljenog J. K. da mu istu dotjera do Malindubrave njegovim kamionom koji je tih dana registrovan u Rožajama. Nikakve papire za ovu vikendicu nije  dao okrivljenom, koji  nije dotjerao kamion  kući nekoliko  dana. Da li je okrivljeni prelazio državnu granicu prema Srbiji ili ne nije mu poznato, a zna da je zvao telefonom njegovog sina H., da dođe putničkim vozilom da ga uzme, jer mu se  kamion pokvario  i on je otišao i dovezao ga kolima.</span>
</p>
<p class="p2"></p>
<p class="p2">
<span> 	Svedok H. K. je posvedočio da ga je okrivljeni J. K. negdje u jesen 2011.g. sreo u Rožajama  i zamolio da ga preveze putničkim vozilom do kuće E.M.iz Malindubrave, Opština Rožaje da uzme kamion, pa ga je prevezao do E. kuće, gdje je vidio kamion na kojem je bilo utovareno nešto od vikendice a nešto je, koliko se sjeća,  bilo pored kuće, a okrivljeni mu je rekao da je ovo H. vikendica. Poznato mu je da je H. posedovao vikendicu u selu Kalače koja je razmontirana  i  više se  ne nalazi na tom mjestu. </span>
</p>
<p class="p2"></p>
<p class="p2">
<span>	Iz potvrde o privremeno oduzetim predmetima i   zapisnika o primopredaji Uprave policije od 04.11.2011.g. vidi se da je od okrivljenog oduzeto TMV "Renault" reg. oznake RO AR - 340, ključevi od istog,  i rezana građa od oko 8 m3, te da su  vozilo, ključevi i građa predati  službenicima OSP S. Č. i S.A., dok se iz fotodokumentacije Ispostave Rožaje od 04.11.2011. vidi da je na teretnom vozilu, reg. oznake RO AR-340 utovarena rezana građa-obrađena vikendica. </span>
</p>
<p class="p2">
<span>	</span>
</p>
<p class="p2">
<span>	Cijeneći  odbranu okrivljenog i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP),  sud je nesumljivo utvrdio  sledeće činjenično stanje: </span>
</p>
<p class="p2"></p>
<p class="p2">
<span>	Da je okrivljeni  dana 01.11.2011.g. prevozio 8 m3 rezane drvene građe za vikendicu teretnim motornim vozilom marke "Renault",  reg. br. RO AR -340 iz pravca Tutina, prema Rožajama regionalnim putem  Tutin-Rožaje, kojom prilikom ga je granična policija zaustavila  na graničnom prelazu "Vuča", Opština Rožaje  i nije mu dozvolila da prođe carinsku liniju, već ga je vratila prema Tutinu  i uputila ga  da pođe na carinski prelaz  "Dračenovac", gdje  se roba može jedino uvesti u Crnu Goru, kojom prilikom se okrivljeni vratio nazad i otišao prema Tutinu. Da je nakon toga dana 04.11.2011.g. okrivljeni istim teretnim motornim vozilom u kojem se nalazila ista roba - rezana drvena građa za vikendicu, zaobilaznim - sporednim putem ušao na teritorijiu Crne Gore i prešao carinsku liniju izbegavajući mjere carinskog nadzora na graničnom prelazu "Dračenovac"  kojom prilikom je zatečen od strane granične policije u selu "Pripeč", Opština Rožaje oko 17,10 h, te mu je građa oduzeta. </span>
</p>
<p class="p2"></p>
<p class="p2">
<span>	Ove činjenice utvrđuju se na osnovu  iskaza svedoka S. Č., B. R., V. Š., kao i navoda iz potvrda Uprave policije o privremeno oduzetim predmetima i primopredaji oduzetimh predmeta kao i fotodokumentacije. </span>
</p>
<p class="p2"></p>
<p class="p2">
<span>	Naime,  iz iskaza imenovanih svedoka  utvrđeno je da je  okrivljeni  dana 01.11.2011.g. regionalnim putem Tutin-Rožaje iz Tutina prevozio  8 m3 rezane građe za vikendicu teretnim motornim vozilom marke "Renault" RO AR-340, te kada je došao na granični prelaz "Vuča", Opština Rožaje zaustavljen je  od strane službenika granične policije kojim je kazao   da  vikendicu vozi iz nekog sela kod Tutina i da nema dokumentaciju za istu, pa mu nije dozvoljeno da nastavi put prema Rožajama, već je vraćen  prema Tutinu i uputćen da pođe na carinski  prelaz "Dračenovac", gdje te se vrše mjere carinskog nadzora, pa je on otišao istim - regionalnim putem kojim je i došao.  Utvrđeno je da se pored samog graničnog prelaza "Vuča" pruža sporedni put koji vodi prema selu Malindubrava, i da  okrivljeni nakon toga tj. dana 04.11.2011.g.  istim vozilom u kojem je prevozio istu robu nije  ušao na teritoriju Crne Gore na carinski prelaz "Dračenovac", niti na granični prelaz "Vuča" regionalnim putem   već drugim -  sporednim putem kojim se  skreće sa  regionalnog puta prije nailaska na granični prelaz "Vuča" i  vodi prema  kućama  A. i  selu Malindubravi i Pripeču, zaobilazeći na taj način granični prelaz "Vuča" i carinski prelaz "Dračenovac", da bi izbjegao mjere carinskog nadzora, kojom prilikom je zatečen od strane službenika granične policije S. Č.te mu je roba oduzeta.</span>
</p>
<p class="p2"></p>
<p class="p2">
<span>	Iskaz ovih svedoka, sud je prihvatio kao jasne, objektivne i ubedljive a dovodeći iste u vezu sa navodima iz  potvrda o privremeno oduzetim predmetima i primopredaji predmeta kao i priloženom  fotodokumentacijom, zaista se nedvosmisleno utvrđuje da se okrivljeni kritičnog dana bavio prenošenjem robe-8 m3 rezane građe za vikendicu preko carinske linije, tako što je iste prevozio iz Republike Srbije u Crnu Goru navedenim vozilom, zaobilaznim - sporednim putem, zaobilazeći carinski prelaz "Dračenovac" i granični prelaz "Vuča" nakon čega je zatečan u selu Pripeč, Opština Rožaje od strane službenika granične policije, te mu je roba oduzeta. </span>
</p>
<p class="p2">
<span>	</span>
</p>
<p class="p2">
<span>	Sud je cijenio  iskaze svedoka E. i E. M. i M. i H. K., ali iste nije prihvatio obzirom da su njihovi iskazi neuvjerljivi, neobjektivni,  nelogični i nenalaze oslonca u ostalim izvedenim dokazima, a djelimično i u iskazu okrivljenog,  tako da je očigledno da su se  isti dogovorili međusobno kao  i sa okrivljenim kako da predstave događaj i da  pomognu okrivljenom da izbjegne krivičnopravnu odgovornost ali se nijesu dogovorili o svim detaljima događaja tako da su njihovi iskazi i međusobno protivrečni i protivrečni sa iskazom okrivljenog. </span>
</p>
<p class="p2">
<span>	</span>
</p>
<p class="p2">
<span>	Naime okrivljeni ne spori da je kritičnog dana  prevozio vikendicu na teretnom vozilu marke "Renault" reg. oznake RO AR-340 i da je zatečen u selu Pripeč od strane granične policije kada je prevozio ovu vikendicu prema Rožajama. Ne spori ni da je prije nekoliko dana  ovim  vozilom na kojem je bila utovarena ista vikendica pokušao da prođe  na granični prelaz "Vuča"  u namjeri da vikedicu preveze do Rožaja, te da mu tom prilikom granična policija nije dozvolila da nastavi put prema Rožajama i  vratila ga nazad. </span>
</p>
<p class="p2"></p>
<p class="p2">
<span>	Iskaz okrivljenog,  u ovom dijelu,  sud je prihvatio, obzirom da je isti objektivan, uvjerljiv i potvrđen iskazima svedoka S. Č., B.R. i V.Š. a nalazi oslonca i u ostalim izvedenim dokazima. </span>
</p>
<p class="p2"></p>
<p class="p2">
<span>	Međutim okrivljeni se brani da predmetnu vikendicu nije prevozio  iz Tutina -Republika Srbija, već je istu prevozio iz sela Kalače do sela Malindubrave,  Opština Rožaje preko sela Bać,  po nalogu H. K., da bi je isporučio E.u M. u Malindubravi kojem se ista nije svidela, pa mu ju  H. telefonom rekao da je vrati za Kalače i ostavi na njegovom imanju, nakon čega je odlučio da pođe  drugim putem preko graničnog prelaza "Vuča" tj. regionalnim putem Tutin-Rožaje na koji se uključio neposredno do graničnog prelaza i kada je došao na granični prelaz "Vuča" gdje se nalazi policijski punkt, granična policija mu nije dozvolila da nastavi kretanje regionalnim putem prema Rožajama, tako da se ponovo vratio prema Malindubravi i svratio kod E. gdje je ostavio kamion četiri dana da bi se opravio,  nakon čega je nastavio prema Pripeču, gdje je  zaustavljen od strane granične policije kojoj je pokazao dokumentaciju-račun za ovu građu koju je posedovao   </span>
</p>
<p class="p2"></p>
<p class="p2">
<span>	Iskaz okrivljenog, u ovom dijelu, sud nije prihvatio, obzirom da je isti neobjektivan, neuvjerljiv i ne nalazi oslonca u  iskazima svedoka S.Č., B. R.i V. Š. iz kojeg nesumljivo proizilazi da je okrivljeni prvi put tj. 01.11.2011.g.  došao vozilom  na granični prelaz  "Vuča" iz pravca Tutina regionalnim putem a ne iz pravca sela  Malindubrave i da se vratio istim putem nakon što mu policija nije dozvolila da nastavi put prema Rožajama, nakon čega je kritičnog dana tj.04.11.2011.g. ponovo ušao na teritoriju Crne Gore iz Tutina sa istom robom  zaobilazeći granični prelaz "Vuča" i carinski prelaz "Dračenovac" kojom prilikom je zatečen u selu Pripeč od strane granične policije i roba mu je oduzeta. Takođe iskaz okrivljenog nenalazi oslonca ni u iskazima ostalih saslušanih svedoka. Naime, svedok E. M. je opovrgao kazivanje okrivljenog da se on dogovarao sa H. K. da mu isporuči vikendicu i da je okrivljeni  u kritičnom periodu istovarao vikendicu kod njegove kuće, da ga je on vukao traktorom  i da je bio prisutan kada je dotjerao vikendicu, ističući da se njegov sin E. dogovarao sa H. i da je okrivljeni kod E. kuće  dotjerao vikendicu, gdje on nije bio prisutan.Takođe iskaz okrivljenog je protivrečan i sa iskazom svedoka E.M. koji navodi da su on i njegov otac uzeli ovu vikendicu kod H. K., sa kojim se on, a ne i njegov otac E. dogovarao,   koju vikendicu je okrivljeni dotjerao kod njegove kuće, a ne kod E. kuće, gdje  je bio prisutan E.te da nezna odakle je okrivljeni dotjerao ovu vikendicu i gdje ju je otjerao. Takođe svedok M. K. je opovrgao navode okrivljenog i imenovanih svedoka  da je vikendicu  H. dao  E. za neki dug, tj.  za zakupninu placa već mu je vikendicu prodao, jer mu je novac bio potreban za liječenje sina koji je bio povrijeđen u saobraćajnoj nezgodi. Takođe je opovrgao  navode okrivljenog da mu je  dao račun za prevoz ove vikendice, ističući  da okrivljenom nije dao nikakve papire za ovu vikendicu. Takođe sud nije prihvatio iskaze ovih svedoka i iskaz svedoka H. K. da je H. K.posedovao  vikendicu u selu Kalače i da je okrivljeni upravo tu vikendicu prevozio kritičnog dana iz sela Mlindubrava prema Rožajama, nakon što E. M. nije pristao da je uzme,jer su njihovi iskazi opovrgnuti ostalim izvedenim dokazima, tako da je očigledno da isti nastoje na taj način da potvrde odbranu okrivljenog da vikendicu nije prevozio  iz Republike Srbije i da nije  izbjegavao mjere carinskog nadzora, te da mu  pomognu da izbjegne krivičnopravnu odgovornost. </span>
</p>
<p class="p2"></p>
<p class="p2">
<span>	Dakle u postupku je utvrđeno da je  okrivljeni dana 04.11.2011.g. oko 17,10  h u selu  Pripeč, Opština Rožaje bavio se prenošenjem robe preko carinske linije, izbjegavajuće mjere carinskog nadzora i to: 8 m3 rezane  drvene građe   za vikendicu na način što je teretnim motornim vozilom marke "Renault" reg. oznaka RO AR-340 na kojem je navedena roba bila utovarena, sporednim putem zaobišao carinski prelaz "Dračenovac".</span>
</p>
<p class="p2"></p>
<p class="p2">
<span>	Cijeneći psihički odnos okrivljenog  prema učinjenom djelu, sud je našao da je isti bio svjestan svog djela tj. svjestan da se na opisani način bavi prenošenjem robe preko carinske linije, izbjegavajući mjere carinskog nadzora  i to je  htio pa je postupao sa direktnim umišljajem.</span>
</p>
<p class="p2"></p>
<p class="p2">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi biti elementi  krivičnog djela  krijumčarenje iz čl. 265. st. 1. KZ, za koje djelo je sud istog oglasio krivim i osudio ga na kaznu zatvora u trajanju od šest mjeseci i novčanu kaznu u iznosu 200,00 eura , obzirom da je za ovo krivično djelo pored kazne zatvora kumulativno propisana i novčana kazna.  </span>
</p>
<p class="p2"></p>
<p class="p2">
<span>	Sa navedenih razloga, sud nije prihvatio tezu odbrane branioca okrivljenog da u postupku nije utvrđeno da je njegov  branjenik izvršio krivično djelo koje mu je stvljeno na teret. </span>
</p>
<p class="p2"></p>
<p class="p2">
<span>	Prilikom odlučivanja o izboru vrsta  i visina kazni, sud je imao u vidu sve okolnosti koje utiču da kazna bude veća ili manja iz čl. 42.KZ, pa je okrivljenom od olakšavajućih okolnosti cijenio njegovo siromašno imovno stanje, dok je kao otežavajuću okolnost istom cijenio njegovu raniju  osuđivanost.</span>
</p>
<p class="p2"></p>
<p class="p2">
<span>	Imajući u vidu navedene okolnosti, kao i držanje okrivljenog nakon izvršenog djela i   okolnosti pod kojima je djelo izvršeno, sud je našao da je imalo mjesta izricanju ovakvih  vrsta i visina kazni, ubijeđen da su izrečena kazna zatvora u naznačenom trajanju i novčana kazna u naznačenom iznosu,  srazmjerne težini učinjenog krivičnog djela i stepenu krivice okrivljenog i dovoljne za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st. 2. tač. 1. ZKP, sud je obavezao okrivljenog da plati ovome sudu na ime troškova krivičnog postupka iznos od 26,00 eura, koji troškovi se odnose na ime troškova prevoza sa svedoke B. R.  i V. Š.  u postupku sprovođenja izviđaja.</span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime paušala iznos od 30,00 eura, a ovo imajući u vidu trajanje i složenost krivičnog postupka kao i imovno stanje okrivljenog.</span>
</p>
<p class="p2"></p>
<p class="p2">
<span>	Na osnovu čl. 265. st. 4. KZ od okrivljenog se oduzima 8 m3 rezane drvene građe za vikendicu, kao roba koja je upotrijebljena kao predmet izvršenja krivičnog djela. </span>
</p>
<p class="p2"></p>
<p class="p2">
<span>	Sa  izloženog odlučeno je kao u dispozitivu ove presude. </span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 27.04.2012.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p4"></p>
<p class="p4"></p>
<p class="p4"></p>


</body>
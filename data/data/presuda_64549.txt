<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 0.75in;}
.p1{text-indent:0.375in;margin-right:0.375in;text-align:center;hyphenate:auto;font-family:Arial;font-size:12pt;}
.p2{text-indent:0.5in;margin-left:4.5in;margin-right:0.375in;text-align:justify;hyphenate:auto;font-family:Arial;font-size:12pt;}
.p3{text-indent:0.375in;margin-right:0.375in;text-align:start;hyphenate:auto;font-family:Arial;font-size:12pt;}
.p4{text-indent:0.375in;margin-right:0.375in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.375in;margin-right:0.375in;text-align:justify;hyphenate:auto;font-family:Arial;font-size:12pt;}
.p6{margin-right:0.375in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{font-weight:bold;text-decoration:underline;}
.s3{font-family:Arial;font-weight:bold;}
.s4{font-family:Arial;}
.s5{font-family:Times New Roman;font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p2">
<span class="s2">K. br. 25/2013</span>
</p>
<p class="p3"></p>
<p class="p3"></p>
<p class="p4">
<span>	</span><span class="s3">OSNOVNI SUD U BIJELOM POLJU, </span><span class="s4">kao prvostepeni krivični i to sudija Rahmo Banda,  kao sudija pojE.ac, uz učešće namještenika suda Ljiljane Popović, kao zapisničara, u krivičnom predmetu protiv okrivljenog D. E.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika, postupajući po Optužnom predlogu ODT-a iz Bijelog Polja Kt. br. 165/12 od 29.01.2013. godine, nakon održanog, usmenog, glavnog i javnog pretresa, održanog dana 20.03.2013.godine, u prisustvu Savjetnika ODT iz Bijelog Polja Š.D., prema priloženom ovlašćenju, okrivljenog D. E.a i oštećenog O. G.a, istog dana donio je i javno objavio, </span>
</p>
<p class="p5">
<span>			</span>
</p>
<p class="p5"></p>
<p class="p1">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p5">
<span class="s1">Okrivljeni D. E.,</span><span> od oca J. i majke S. rodjene Dj., rodjen 22.11.1986.godine u Bijelom Polju, nastanjen u mjestu rodjenja – Rakonje bb, državljanin Crne Gore, pismen, završio Ugostiteljsku školu, nezaposlen, oženjen, otac jednog maloljetnog djeteta, srednjeg imovnog stanja, osudjivan Presudama Osnovnog suda u B.Polje K.br. 211/10 od 14.04.2010.godine po čl. 152. st. 2. u vezi st. 1. KZ, i K.br. 22/12 od 12.06.2012.godine po čl. 152. st. 1. KZ, novčanim  kaznama. </span>
</p>
<p class="p5"></p>
<p class="p5"></p>
<p class="p1">
<span class="s1">K r i v   j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5"></p>
<p class="p5">
<span>- dana 10.02.2012.godine oko 15,00 h, u Ul. Živka Žižića u Bijelom Polju u ulazu zgrade ''Solidarnosti'', lako tjelesno povrijedio oštećenog O. G.a, na način što ga je metalnom šipkom srebrnkaste boje, sredstvom podobnim da tijelo teško povrijedi ili zdravlje teško naruši, više puta udario u predjelu glave i tijela, kojom prilikom mu je nanio povrede u vidu crvenila i otoka poglavine u tjemenom dijelu glave dimenzija 1,5 x 1,5 cm, crvenila i otoka u predjelu desne podlaktice, otoka u predjelu lijeve polovine lica veličine manjeg oraha, otoka u predjelu lijeve strane donje usne i bolne osjetljivosti na pipanje u predjelu lijevog ramena i lijeve lopatice, </span>
</p>
<p class="p5"></p>
<p class="p5">
<span>-  čime je izvršio krivično djelo laka tjelesna povreda iz čl. 152. st. 2. u vezi st. 1. KZ .</span>
</p>
<p class="p5"></p>
<p class="p5">
<span>-pa ga sud primjenom citiranog zakonskog propisa i čl. 2, 4, 5, 13, 15, 32, 39, 42, 45 i 46. st. 1. tač. 6. Krivičnog zakonika, kao i čl. 226, 229 i 374.  ZKP-a,  </span>
</p>
<p class="p5"></p>
<p class="p1">
<span class="s1">O S U DJ U J E</span>
</p>
<p class="p5"></p>
<p class="p5">
<span>	Na novčanu kaznu u iznosu od 1.300,00 € ( hiljadu i tri stotine ) eura, koju kaznu je dužan platiti u roku od 3.(tri) mjeseca po pravosnažnosti presude, u Budžet CG – na depozit novčanih kazni, troškova postupka i paušala, a ako okrivljeni ne plati novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet ) eura, odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ukoliko okrivljeni isplati i ostatak novčane kazne izvršenje zatvora će se obustaviti. </span>
</p>
<p class="p5"></p>
<p class="p5">
<span>Obavezuje se okrivljeni da na ime paušala uplati iznos od  30,00 € ( trideset ) eura, kao i na ime troškova krivičnog postupka iznos od  55,00 € ( pedeset pet eura ), u Budžet CG – na depozit novčanih kazni, troškova postupka i paušala, a sve prednje u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>	Imovinsko – pravnog zahtjeva nije bilo.</span>
</p>
<p class="p5"></p>
<p class="p5">
<span>							</span>
</p>
<p class="p1">
<span class="s1">O b r a z l o ž e nj e</span>
</p>
<p class="p5"></p>
<p class="p5">
<span>	Osnovno državno tužilaštvo iz B.Polja podnijelo je ovom sudu Optužni predlog. Kt.br. 165/12 od 29.01.2013. godine,  protiv okrivljenog D. E.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika.</span>
</p>
<p class="p5"></p>
<p class="p5">
<span>Savjetnik ODT-a Š. D. u završnoj riječi je izjavila, da ostaje pri podnijetom Optužnom predlogu i predložila da sud okrivljenog oglasi krivim i osudi na kaznu po Zakonu.</span>
</p>
<p class="p3"></p>
<p class="p5">
<span>	Oštećeni O. G. u završnoj riječi je izjavio, da se ne pridružuje krivičnom gonjenju protiv okrivljenog i ne postvlja imovinsko pravni zahtjev, ističući, da se sa okrivljenim D. E.om izmirio i sada su u dobrim odnosima. </span>
</p>
<p class="p5"></p>
<p class="p5">
<span>Okrivljeni  D. E. u svojoj odbrani datoj kod ODT u Bijelom Polju je naveo, da je dana 10.02.2012.godine u ranim jutarnjim časovima bio u lokalu '' Grinet'' zajedno sa B. R.em, kada je u lokalu došlo do fizičkog sukoba izmedju B. R.a i K. B.a gdje je on pokušao da ih razvadi, u čemu su ga spriječila neka lica od kojih se sjeća da je G. O. i dr., i dalje je opisao situaciju šta se dešavalo u tom konkretnom dogadjaju. Posebno je naveo, da istog toga dana kada se probudio sa jakom glavoboljom izašao je iz kuće da prošeta. A šetajući pored zgrade Solidarnosti u jednom momentu ga je G. O. uvukao u ulaz te zgrade, gdje je došlo do fizičkog obračuna izmedju njih dvojice a iz razloga dogadjanja od jutarnjih časova ispred lokala ''Grinet''. Istakao je, da su se u tom ulazu G. i on tukli pesnicama a udarce mu je G. zadavao po glavi. I u jednom momentu ga gurnuo usled čega je pao pored stepenica i tada je pored stepenica primijetio jednu metalnu šipku, koju šipku je on dohvatio a u namjeri da se odborani od G.ovih napada, ali je G. već bio ugrabio da pobjegne i u tom momentu je naišla patrola Policije i pitala ga da li želi da prijavi G.a O.a za napad na sebe. To je on prihvatio i pošao u dežurnu službu i prijavio dogadjaj. Napomenuo je, da je O. G. pobjegao kada je vidio da dolazi policija, što mogu da potvrde policajci koji su tog dana intervenisali povodom ovog dogadjaja. Posebno je napomenuo, da kada ga je G. O. uvukao u ulaz da je tu bilo prisutno još lica, za koja predpostavlja da su bila sa G.om, ali ih on ne poznaje. A sa njim tom prilikom nije bio niko tj,bio je sam, ističući da nijedno od tih lica koja su bila sa G.om nijesu ga napadali, ali ga nijesu ni branili. Poslije davanja izjave u policiji, policajci su mu ponudili da ga povedu kod ljekara radi pregleda i utvrdjivanja povreda po tijelu i glavi, koje povrede je zadobio u dogadjanju koji se desio ispred lokala Grinet, a i u ovom dogadjaju sa O. G.om. U završnoj riječi je izjavio, da se osjeća krivim, kaje se zbog dogadjaja i moli sud da ga što blaže kazni. Posebno je naglasio, da se sa oštećenim O. G.om izmirio, sada su u dobrim odnosima, sa istim često sjedi i piju kafu. </span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog , sud je u dokaznom postupku na glavnom pretresu u svojstvu svjedoka saslušao oštećenog O. G.a, na saglasni predlog stranaka pročitao iskaze svjedoka J. M.a, dat na zapisniku kod ODT u B.Polju od 04.05.2012.godine i T. Ž.a, dat na zapisniku kod ODT u B.Polju od 28.01.2013.godine, izvršio uvid u izvještaj ljekara specijaliste JZU Opšta Bolnica B.Polje br. 1200 od 10.02.2012.godine na ime O. G.a, pročitao nalaz i mišljenje vještaka medicinske struke dr. S.M.a od 27.12.2012.godine, dat na zapisniku kod ODT u B.Polju, pročitao zapisnik o daktiloskopskom vještačenju UP Forenzičkog centra Danilovgrad br. 243/12 od 02.03.2012.godine, izvršio uvid u foto-dokumentaciju UP PJ B.Polje br. 46/2012 od 10.02.2012.godine i izvršio uvid u izvod iz KE na ime okrivljenog D. E.a, izdat od strane Uprave Policije - PJ Bijelo Polje od 05.02.2013.godine, pa je cijeneći izvedene dokaze pojE.ačno i u medjusobnoj vezi shodno čl. 370. ZKP-a i dovodeći ih u vezi sa odbranom okrivljenog, utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, odbranu okrivljenog u kojoj je izmedju ostalog istakao, da je kritičnog dana u ranim jutarnjim časovima bio u lokalu ‘’Grinet’’ sa B. R.em, kada je došlo do fizičkog sukoba izmedju B. R.a i K. B.a, koje je on pokušao da razvadi, pri čemu su ga spriječila lica čija imena nezna, izmedju kojih je bio i G. O.. I da su ga ta lica izgurala iz lokala i pretukla nogama u glavu, naglasivši da mu je jedan udarac zadao G. O. i tada je zadobio povrede i gotovo pao u nesvijest, a zatim pošao taksijem kući. Istog dana tj.10.02.2012.godine kada se probudio sa jakom glavoboljom i pošao da prošeta pored zgrade Solidarnosti, u jednom momentu G. O. uvukao ga je u ulaz te zgrade i tu je došlo do fizičkog obračuna izmedju njih dvojice. A iz razloga dogadjanja od jutarnjih časova ispred lokala ‘’Grinet’’. U ulazu zgrade su se on i G. tukli pesnicama. Kada ga je G. gurnuo u jednom momentu i on pao pored stepenica, gdje je primijetio jednu metalnu šipku koju je dohvatio a u namjeri da se odborani od G.ovih napada. Ali je G. bio ugrabio da pobjegne i u tom momentu došla je policija, te je on pošao i prijavio slučaj u policiji uz isticanje da sa njim nije bio niko a da je sa G.om bilo još lica koja lica ga nijesu napadala. Pa je za ovakvu odbranu okrivljenog sud cijenio da je ista usmjerena u cilju izbjegavanja sopstvene krivice, iako je okrivljeni u završnoj riječi kazao, da se osjeća krivim i izrazio kajanje zbog dogadjaja i da je sa oštećenim u dobrim odnosima. </span>
</p>
<p class="p5"></p>
<p class="p5">
<span>Pored toga takva odbrana okrivljenog je opovrgnuta izvedenim dokazima. </span>
</p>
<p class="p5"></p>
<p class="p5">
<span>Tako se iz iskaza svjedoka – oštećenog O. G.a utvrdjuju odlučne činjenice, da je kritičnog dana oko 15 h, sa kolegama J. M.om i Dž. A. otišao u zgradu Solidarnosti u Ul. Ž.Žižića u B.Polju da bi pustili jedan novi kanal M-kabla na 10-tom spratu te zgrade, jer je u toj firmi zaposlen. Kada su ušli u zgradu da sačekaju lift u ulaz te zgrade ušla su dva momka koje ne poznaje i počeli da ga udaraju pesnicama po glavi. A on od iznenadjenja nije znao šta se dešava i zašto ga tuku. Da su u jednom momentu u ulaz zgrade ušla još dva momka od kojih je prepoznao D. J. i sa njim je bio njegov brat D. E. koji je držao jednu metalnu šipku u ruci i sa tom šipkom počeo je da ga udara po glavi i ramenima – ledjima. A njegov drug J. M. je pokušao da ga odbrani, ali nije uspio, jer su ga zadržali ona dvojica momaka što su prvi ušli u ulaz zgrade. U kom momentu je policija ušla u ulaz zgrade i odvojila D.a od njega, što je on ( oštećeni ) iskoristio i pobjegao napolje, a nakon toga je pošao do policije, prijavio dogadjaj i potom ga je policija povela na ljekarski pregled. </span>
</p>
<p class="p5"></p>
<p class="p5">
<span>A svjedok J. M. je posvjedočio, da je kritičnog dana oko 15 h,sa kolegama O. G.om i Dž. A. pošao do zgrade Solidarnosti da bi pustili jedan novi kanal u toj zgradi pošto se tamo nalazi glavna stanica M-kabla, firme u kojoj je zaposlen. Kada su u zgradi čekali lift u ulaz zgrade su ušla dva momka od kojih je jedan bio D. J. a drugog nije poznao i prišli su do O. G.a i počeli da ga udaraju pesnicama po glavi. A zatim u zgradu ulaze još tri momka i to D. E., koji je držao u ruci jednu metalnu šipku i K. D.l i izvjesni Lj.. Tada je D. E. prišao do G.a i počeo je da ga udara tom metalnom šipkom po glavi i ledjima, a K. i Lj. nijesu prilazili do G.a. On je pokušao da brani G.a ali ga je spriječio D. J. da bi u jednom momentu u ulaz zgrade ušla policija i odvojila D.a od G.a i G. je pobjegao napolje. Nakon čega ih je policija privela sve u dežurnu službu. A poslije 20-tak minuta u dežurnu službu je došao i G. O..</span>
</p>
<p class="p5"></p>
<p class="p5">
<span>Predhodne iskaze sud je u podpunosti prihvatio jer su jasni i odredjeni i nije im prigovoreno od strane okrivljenog. Pored toga isti su u punom saglasju sa ostalim dokazima kojima takodje nije prigovoreno. </span>
</p>
<p class="p5"></p>
<p class="p5">
<span>Tako se iz nalaza i mišljenja vještaka med.struke dr.S.M.a od 27.12.2012.godine se utvrdjuje, da je od medicinske dokumentacije priložen ljekarski izvještaj ORL specijaliste u B.Polju od 10.02.2012.godine na ime O. G.a, u kojem se navodi, da se on javio na pregled zbog povreda koje je zadobio u tuči istog dana. Na pregledu se žalio na glavobolju i na bolove u predjelu lijevog ramena i lijeve lopatice. Klinički objektivno na pregledu su bile vidljive sledeće povrede: - otok u predjelu lijeve polovine lica veličine manjeg oraha, otok u predjelu lijeve strane donje usne, crvenilo i otok poglavine u tjemenom dijelu glave dimenzija 1,5 x 1,5 cm, crvenilo kože i otok u predjelu desne podlaktice (bez bližeg opisa). Osim navedenih povreda na pregledu postojala je i bolna osetljivost na pipanje u predjelu lijevog ramena i lijeve lopatice, nakon date terapije oštećeni je vraćen na kućno liječenje.  Navedene povrede kako pojE.ačno tako i zbirno spadaju u laku tjelesnu povredu, a što se tiče mehanizma nastanka istih najvjerovatnije su nastale od više udaraca tupom mehaničkom silom i mogle su nastati na način kako je opisao oštećeni, od više udaraca metalnom šipkom čija slika postoji u priloženoj foto – dokumentaciji.  Inače nalaz ovog vještaka sud je cijenio kao objektivno i stručno dat i istom nije prigovoreno.</span>
</p>
<p class="p3"></p>
<p class="p5">
<span>Dakle, kod ovih dokaza tj. imajući u vidu predhodno izloženo od strane ovog suda je utvrdjeno, da je okrivljeni D. E., dana 10.02.2012.godine oko 15,00 h, u Ul. Živka Žižića u Bijelom Polju u ulazu zgrade ''Solidarnosti'', lako tjelesno povrijedio oštećenog O. G.a, na način što ga je metalnom šipkom srebrnkaste boje, sredstvom podobnim da tijelo teško povrijedi ili zdravlje teško naruši, više puta udario u predjelu glave i tijela, kojom prilikom mu je nanio povrede u vidu crvenila i otoka poglavine u tjemenom dijelu glave dimenzija 1,5 x 1,5 cm, crvenila i otoka u predjelu desne podlaktice, otoka u predjelu lijeve polovine lica veličine manjeg oraha, otoka u predjelu lijeve strane donje usne i bolne osjetljivosti na pipanje u predjelu lijevog ramena i lijeve lopatice, a što znači da su u radnjama okrivljenog sadržani svi elementi bića krivičnog djela  laka tjelesna povreda iz čl. 152. st. 2. u vezi st. 1. KZ. Za koje djelo ga je sud oglasio krivim. U konkretnom slučaju okrivljeni je postupao  s umišljajem, obzirom da je bio  svjestan svog djela i htio je njegovo izvršenje, tj.znao je da preduzetim radnjama vrši krivično djelo.</span>
</p>
<p class="p5"></p>
<p class="p5">
<span>Za konkretno krivično djelo u Krivičnom zakoniku, propisana je kazna zatvora do 3.godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne za okrivljenog sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog Zakonika, pa je od olakšavajućih okolnosti našao da se radi o mladjem, porodičnom licu, ocu jednog maloljetnog djeteta, koji je nezaposlen, u obavezi izdržavanja porodice, da se u završnoj riječi izjasnio, da se osjeća krivim i da se kaje, te okolnosti nepridruživanja oštećenog krivičnom gonjenju niti postavljanja imovinsko pravnog zahtjeva, kao i okolnosti - činjenice da su se okrivljeni i oštećeni izmirili i žive u dobrim odnosima, koja okolnost je značajna, dok mu je kao otežavajuću okolnost cijenio njegovu raniju osudjivanost za istovrsno krivično djelo presudama ovog Suda K.br. 211/10 i K.br. 22/12. Sud je navedene olakšavajuće okolnosti u njihovom sveukupnom dejstvu cijenio kao naročito olakšavajuće okolnosti i stao na stanovište da se propisana zatvorska kazna za ovo krivično djelo, može ublažiti i primjenom odredaba čl. 39, 45 i 46. st. 1. tač. 6. KZ, istog osudio na novčanu kaznu preciziranu izrekom presude. Ovaj sud je uvjerenja da će se i sa ovom vrstom i visinom kazne kao ublaženom u konkretnom slučaju u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće ne vrši ovakva i slična krivična djela. </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze – iskaz svjedoka T. Ž.a, zapisnik o daktiloskopskom vještačenju Forezničkog centra Danilovgrad od 02.03.2012.godine i foto – dokumentaciju UP PJ B.Polje br. 46/12 od 10.02.2012. godine, koje nije posebno obrazlagao, nalazeći da su isti bez uticaja na drugačije zaključivanje u ovoj krivičnoj stvari, a takodje istim nije prigovoreno od strane okrivljenog. </span>
</p>
<p class="p5"></p>
<p class="p6">
<span>	Sud je u smislu odredbi čl.226. ZKP-a,  obavezao okrivljenog da na ime troškova paušala plati  iznos od 30,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenog, kao i na ime troškova krivičnog postupka  iznos od 55,00 €, koji iznos je na ime naknade isplaćen vještaku medicinske struke, tokom trajanja krivičnog postupka, shodno čl. 229. ZKP-a. </span>
</p>
<p class="p5"></p>
<p class="p5">
<span>Imovinsko – pravnog zahtjeva nije bilo.</span>
</p>
<p class="p5"></p>
<p class="p5">
<span>Sa izloženog  u smislu čl.374. ZKP-a, odlučeno je kao u izreci presude. </span>
</p>
<p class="p5"></p>
<p class="p5"></p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana:  20.03.2013. godine</span>
</p>
<p class="p1"></p>
<p class="p6">
<span class="s1">Zapisničar</span><span class="s5"> 						                                        </span><span class="s1">S u d i j a </span>
</p>
<p class="p6">
<span class="s1">Ljiljana Popović s.r.  				                              Rahmo Banda s.r.</span>
</p>
<p class="p6"></p>
<p class="p6"></p>
<p class="p6"></p>


</body>
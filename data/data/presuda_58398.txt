<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">          K. br. 359/12</span>
</p>
<p style="text-align:center;">
<span class="span1">                                                                                                                                 </span><span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                            U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span1">sudija </span><span class="span1">A. </span><span class="span1"> Leković, sa zapisničarom Anom Stanišić, u krivičnom predmetu okrivljenog </span><span class="span1">A. </span><span class="span1"> </span><span class="span1">Lj.</span><span class="span1"> iz Bara, zbog krivičnog djela - teška tjelesna povreda iz čl. 151 st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 521/12 od 18.09.2012. godine, nakon održanog glavnog javnog pretresa, u prisustvu zastupnika optužbe - savjetnika kod ODT Sanje Borozan, okrivljenog, njegovog branioca </span><span class="span1">R.</span><span class="span1"> </span><span class="span1">F.</span><span class="span1">, advokata iz Bara i punomoćnika oštećenog </span><span class="span1">R.</span><span class="span1"> </span><span class="span1">N.</span><span class="span1">, advokata iz Podgorice, dana 14.11.2013. godine donio je, a dana 18.11.2013. godine, javno objavio</span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">A. LJ.</span><span class="span1">, JMBG </span><span class="span1">....</span><span class="span1">, od oca </span><span class="span1">M.</span><span class="span1"> i majke </span><span class="span1">S.</span><span class="span1">, rođene </span><span class="span1">R.</span><span class="span1">, rođen </span><span class="span1">.....</span><span class="span1">. godine u Baru, gdje je i stalno nastanjen u naselju </span><span class="span1">B.</span><span class="span1"> br. </span><span class="span1">...</span><span class="span1">, državljanin Crne Gore, pismen, završio Fakultet za pomorstvo, diplomirani menadžer pomorstva, neoženjen, srednjeg imovnog stanja, neosuđivan;</span>
</p>
<p>
<span class="span1"> </span>
</p>
<p>
<span class="span2"></span>
</p>
<p>
<span class="span2"></span><span class="span1"> K  r  i  v     j  e :</span>
</p>
<p>&nbsp;</p>
<p>
<span class="span1">Što</span><span class="span2"> </span><span class="span1">je</span><span class="span2">:</span>
</p>
<p>&nbsp;</p>
<p>
<span class="span1">Dana 21.07.2012. godine, oko 23,00 časa, ispred kafe bara „Atrijum“ u Makedonskom naselju, Opština Bar, svjestan da može učiniti djelo pa je na to pristao, teško tjelesno povrijedio oštećenog </span><span class="span1">M. J. </span><span class="span1">a, na način što je oštećenog, koji je stajao u unutrašnjosti kafe bara, uhvatio svojim rukama otpozadi u predjelu ispod pazuha, podigao ga od tla i bacio na betonsku podlogu ispred kafe bara, kojom prilikom je oštećeni </span><span class="span1">M.  </span><span class="span1">udario desnom stranom tijela u betonsku podlogu i zadobio tešku tjelesnu povredu i to: prelom gornjeg okrajka desne butne kosti, nagnječno - razdernu ranu u predjelu desnog lakta dužine 4 cm i krvni podliv kože u predjelu desne natkoljenice u gornjoj trećini, veličine oraha.</span>
</p>
<p>&nbsp;</p>
<p>
<span class="span1">čime</span><span class="span2"> </span><span class="span1">je</span><span class="span2"> </span><span class="span1">izvršio krivično djelo - teška tjelesna povreda iz čl. 151 st. 1 </span><span class="span1">Krivičnog zakonika Crne Gore</span><span class="span1">H</span>
</p>
<p>
<span class="span2">    </span>
</p>
<p>
<span class="span1">Pa mu sud primjenom čl. 4, 32, 36, 42, 52, 53, 54 Krivičnog zakonika CG i čl. 369,370 i 374 ZKP-a Crne Gore, i z r i č e </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">    </span>
</p>
<p>
<span class="span1">  U S L O V N U   O S U D U</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Oštećeni </span><span class="span1">M. J. </span><span class="span1"> se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span1">Okrivljeni je dužan da naknadi troškove krivičnog postupka u iznosu od 250 €, kao i troškove oštećenog u iznosu od 687,50 € u roku od 15 dana od dana pravosnažnosti presude, pod prijetnjom izvršenja. </span>
</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt br. 521/12 od 18.09.2012. godine, koji je preciziran na glavnom pretresu, okrivljenom je stavljeno na teret izvršenje krivičnog djela - </span><span class="span1">teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>
<span class="span1">Okrivljeni je u svojoj odbrani u prethodnom postupku pred ODT-om, dana 24.08.2012. godine, u bitnom naveo da radi kao konobar u ugostiteljskom objektu „Atrijum“, koji se nalazi u Makedonskom naselju u Baru i koji je u vlasništvu njegovog oca, a da je dana 21.07.2012. godine radio od 15,00  do 23,00 časova. Negdje oko 19,30 časova u objekat je došao </span><span class="span1">J.  </span><span class="span1"> </span><span class="span1">M.</span><span class="span1">, kojeg poznaje od ranije i koji je njihov kućni prijatelj preko 30 godina, sa tri lica, od kojih jedno lica poznaje i znao je da je guslar. Kada je došao u objekat </span><span class="span1">M.  </span><span class="span1">je bio pripit, a to je primijetio tako što je, čim je ušao, počeo da štapom lupa po stolu. Nakon što je uslužio </span><span class="span1">J.  </span><span class="span1">a, koji je naručio piće za svoje društvo i za druge goste u lokalu, pozvao ga je da izađe sa njim napolje i pitao ga je tom prilikom da li ima novca da plati to što je naručio, s obzirom da je </span><span class="span1">J.  </span><span class="span1"> već dugovao u lokalu 70 €, a njemu je bio dužan nekih 600 €. </span><span class="span1">J.  </span><span class="span1"> mu je odgovorio da ima da plati, da se ne brine, tako da su se zajedno vratili u lokal. </span><span class="span1">J.  </span><span class="span1"> je opet počeo da naručuje piće za sve goste i okrivljeni ga je negdje oko 22:00 časa pozvao da dođe do šanka, kako bi od njega naplatio račun, jer su počeli da rade popis, na šta mu je </span><span class="span1">J.  </span><span class="span1"> odgovorio da nema novca da plati račun. Onda ga je okrivljeni pitao: „Kako nemaš novca, kad si mi maločas napolju rekao da imaš novac da platiš račun“, na šta mu je oštećeni rekao da nema. </span><span class="span1">J.  </span><span class="span1"> je zatim sjeo za svoj sto, a okrivljeni ga je opet pozvao da dođe da plati račun, na šta mu je </span><span class="span1">J.  </span><span class="span1"> odgovorio: „Mrš“. Tada je on opet prišao </span><span class="span1">J.  </span><span class="span1">u, upozorio ga na ponašanje, a zatim je uzeo torbicu za koju zna da je u vlasništvu oštećenog i rekao mu je da će mu torbica biti na šanku dok ne plati račun. Nakon toga je taksista, koji je bio u društvu sa </span><span class="span1">J.  </span><span class="span1">om, platio cjelokupan račun, pa je okrivljeni pomenutu torbicu predao taksisti. </span><span class="span1">J.  </span><span class="span1"> je u jednom trenutku počeo da vrijeđa okrivljenog i da lupa štapom po stolu, na šta mu je okrivljeni rekao da je završeno prijateljstvo između njih i da može da ide iz lokala. </span><span class="span1">J.  </span><span class="span1"> je to odbio, </span><span class="span1">pa mu je prišao taksista i krenuo je da </span><span class="span1">J.  </span><span class="span1">a podigne sa stolice. </span><span class="span1">J.  </span><span class="span1"> je zamahnuo štapom prema taksisti, nakon čega su okrivljeni i taksista i još neki ljudi, uhvatili </span><span class="span1">J.  </span><span class="span1">a za ruke, kao i štap koji je </span><span class="span1">J.  </span><span class="span1"> držao u rukama, podigli su ga, jer se tom prilikom otimao i doveli su ga prema izlazu, do vrata. Oštećeni se nalazio još uvijek u unutrašnjosti lokala, kada je okrivljeni vrata koja su bila otvorena, povukao i zatvorio i tom prilikom je, kako navodi, moguće da je </span><span class="span1">J.  </span><span class="span1">a zakačio vratima prilikom zatvaranja. Kada je zatvorio vrata, pošao je prema šanku, a potom se okrenuo i vidio je da </span><span class="span1">J.  </span><span class="span1">a dva lica podižu sa betonske podloge ispred lokala. </span><span class="span1">J.  </span><span class="span1"> i ta dva lica su sjeli za sto ispred lokala, a </span><span class="span1">J.  </span><span class="span1"> mu se nije obraćao niti ga je okrivljeni pitao kako je pao. Nakon 30-tak minuta, oštećeni je sa dva lica otišao, a vidio je da otežano hoda i da mu oni pomažu. Na glavnom pretresu, dana 19.11.2012. godine, naveo je da ne priznaje izvršenje krivičnog djela koje mu se stavlja na teret. Pojasnio je da, kada je drugi put pozvao oštećenog da plati račun, on mu je na to dva puta odgovorio: „Mrš, mrš“ i štapom je počeo da udara po stolu i razbio je čaše na stolu. Takođe je naveo da, kada je oštećeni odbio da izađe iz lokala, uhvatili su ga za ruku, sa jedne strane, taksista iz njegovog društva, a sa druge strane okrivljeni, a tu su bili još neki drugovi okrivljenog oko stola i doveli su ga do izlaznih vrata od lokala i zatvorili su vrata od lokala. Napomenuo je da prije nego što su ga izvukli iz lokala, oštećeni je krenuo štapom da maše prema njemu i njegovim drugovima, pa se okrivljeni rukom uhvatio za štap i još neko ga je uhvatio i odveli su ga držeći ga za štap i tako su ga izbacili iz lokala kroz ulazna vrata. Kada se potom okrenuo, primijetio je da ispred lokala, za barskim stolom, stoji oštećeni sa guslarom i tim taksistom. Kasnije, kada je izašao da usluži goste koji su mu došli na terasi, oštećeni mu je prijetio da će ga ubiti, zaklati i slično, a spominjao je i pištolje. Sto za kojim je sjedio oštećeni nalazi sa lijeve strane u odnosu na ulazna vrata lokala, a u trenutku kada su izgurali oštećenog, vrata su bila zatvorena. Na glavnom pretresu od 28.05.2013. godine, naveo je da se sve ovo dešavalo oko 23,00 časa i da su oštećenog on i </span><span class="span1">R.</span><span class="span1"> </span><span class="span1">L.</span><span class="span1">, uhvatili za štap, jer je krenuo štapom prema njemu i njegovom drugu </span><span class="span1">L.</span><span class="span1"> i s obzirom da nije naročito težak, iznijeli su ga do vrata i tom prilikom je, kako navodi, on zatvorio vrata lokala. Kada su ga iznosili vrata su bila otvorena, a kada su ga iznijeli napolje, okrivljeni je zatvorio vrata od lokala. Kazao je da nije vidio da je oštećeni pao, nego se okrenuo i nastavio da radi popis. Dalje je kazao da, kada je došao do šanka, okrenuo se i vidio kako su oštećeni i njegovi drugovi </span><span class="span1">K.</span><span class="span1"> </span><span class="span1">G.</span><span class="span1"> i </span><span class="span1">K.</span><span class="span1"> </span><span class="span1">M.</span><span class="span1">, stajali za viseći sto ispred lokala još 15 minuta i da nije čuo da ga je oštećeni psovao, već da su mu to rekli gosti. Istakao je da nije imao nikakvu namjeru da povrijedi oštećenog, niti da mu bilo kakvu povredu nanese, jer je prijatelj njegovog oca. Na glavnom pretresu od 11.07.2013. godine, pored navedenog, dodao je da nakon što je taksista platio račun koji je napravio oštećeni, kazao je oštećenom da može da izađe iz lokala, na šta mu je oštećeni odgovorio da ga niko neće istjerati i krenuo je štapom da lomi čaše i zamahivao je štapom prema okrivljenom, nakon čega ga je okrivljeni uhvatio za štap, a sve se to dešavalo na dva metra od vrata. Kako su ga držali za štap, koji je bio negdje u visini glave okrivljenog, tako su ga odgurali do izlaznih vrata, a pored njega je bio </span><span class="span1">L.</span><span class="span1"> i još neki ljudi, ali nije mogao tačno da se sjeti imena tih ljudi. Kada su ga izbacili iz lokala gurajući ga za štap, zatvorio je vrata i okrenuo se prema šanku da radi popis, tako da u tom trenutku nije vidio da je oštećeni pao. Kada je došao do šanka, koji je od ulaznih vrata udaljen 3-4 metra, okrenuo se i tada je ugledao kako oštećenog na terasi drže dva njegova prijatelja ispod ruke i stajali su kod tog stola pola sata, kojom prilikom je oštećeni vrijeđao, prijetio pištoljem i sl. Napomenuo je da oštećenog nije uhvatio rukama u predjelu pazuha, podigao ga i bacio na betonsku </span><span class="span1">podlogu, već ga je odgurnuo za štap, kako je to na ovom glavnom pretresu objasnio. U trenutku kada ga je izgurao iz lokala, oštećeni nije pao, a nakon toga je okrivljeni zatvorio vrata.</span>
</p>
<p>
<span class="span1">U dokaznom postupku sud je proveo sledeće dokaze: saslušan je svjedok oštećeni </span><span class="span1">M. J. </span><span class="span1">, saslušani su svjedoci </span><span class="span1">L.</span><span class="span1"> </span><span class="span1">R.</span><span class="span1">, </span><span class="span1">K.</span><span class="span1"> </span><span class="span1">M.</span><span class="span1">, </span><span class="span1">LJ. </span><span class="span1"> </span><span class="span1">M.</span><span class="span1"> i </span><span class="span1">Ć.</span><span class="span1"> </span><span class="span1">D.</span><span class="span1">, na saglasan predlog stranaka pročitani su iskazi svjedoka </span><span class="span1">A.</span><span class="span1"> </span><span class="span1">J.</span><span class="span1"> i </span><span class="span1">I.</span><span class="span1"> </span><span class="span1">V.</span><span class="span1"> sa glavnog pretresa od 28.05.2013. godine, saslušan je vještak med. struke dr. </span><span class="span1">K. N.</span><span class="span1"> i pročitan je njegov nalaz i mišljenje od 05.09.2012. godine, pročitan je izvještaj ljekara jedinice za HMP u Baru na ime </span><span class="span1">M. J. </span><span class="span1">a od 22.07.2012. godine, pročitani su izvještaji ljekara specijaliste JZU Opšta bolnica Bar br. protokola 7967 i 5480 na ime </span><span class="span1">M. J. </span><span class="span1">a od 22.07.2012. godine, pročitana je otpusna lista sa epikrizom JZU Opšta bolnica Bar matični broj istorije bolesti 4460/2012, pročitana je otpusna lista sa epikrizom JZU Specijalne bolnice za ortopediju, neurohirurgiju i neurologiju „Vaso Ćuković“ u Risnu, pročitan je izvještaj ljekara specijaliste JZU Specijalne bolnice za ortopediju, neurohirurgiju i neurologiju „Vaso Ćuković“ u Risnu br. protokola 1269 od 03.08.2012. godine i pročitan je izvod iz KE za okrivljenog pribavljen od UP CB Bar br. </span><span class="span1">....</span><span class="span1">od 26.09.2013. godine.</span>
</p>
<p>
<span class="span1">Svjedok oštećeni </span><span class="span1">M. J. </span><span class="span1"> je u svom iskazu pred ODT-om u Baru, dana 24.08.2012. godine, u bitnom naveo da je dana 21.07.2012. godine, oko 20,00 časova, sa prijateljima </span><span class="span1">K. M.</span><span class="span1"> koji je guslar i </span><span class="span1">G.</span><span class="span1"> </span><span class="span1">K.</span><span class="span1"> koji je taksista, pošao u kafe bar „Atrijum“, vlasništvo </span><span class="span1">M.</span><span class="span1"> </span><span class="span1">Lj.</span><span class="span1">, koji se nalazi u Makedonskom naselju. Nakon što je naručio piće za sebe i prijatelje, okrivljeni ga je pozvao da izađu ispred lokala da porazgovaraju, kojom prilikom je </span><span class="span1">A. </span><span class="span1">od njega tražio da mu pozajmi novac u iznosu od 200 €, na šta mu je on odgovorio da nema kod sebe taj novac, a nakon toga su ušli u lokal. Nakon toga je okrivljeni prišao do stola za kojim je sjedio oštećeni sa svojim prijateljima i tražio mu da plati naručeno piće u iznosu od 50 €, na šta mu je oštećeni rekao da nema novca da to plati, već će mu platiti onda kada mu njegov otac </span><span class="span1">M.</span><span class="span1"> </span><span class="span1">LJ. </span><span class="span1"> vrati novac koji mu duguje. Tada je </span><span class="span1">A. </span><span class="span1">uzeo torbicu oštećenog i rekao mu da neće dozvoliti da izađe iz lokala dok ne plati račun. Dalje je naveo da je okrivljenom tada rekao da mu vrati torbicu, kada ga je okrivljeni, dok je oštećeni stajao i bio mu okrenut leđima, uhvatio svojim rukama otpozadi, ispod pazuha, veoma grubo, podigao od tla i bacio na betonsku podlogu ispred lokala. Naglasio je da je sto za kojim je sjedio bio u neposrednoj blizini izlaznih vrata od lokala. U trenutku kada ga je okrivljeni bacio na betonsku podlogu, vrata predmetnog lokala su bila otvorena, dok je oštećeni te večeri kao pomagalo koristio drveni štap. Betonska podloga na koju je pao je bila, kako navodi, neravna i gruba, a kada ga je </span><span class="span1">A. </span><span class="span1">bacio na betonsku podlogu, pao je bočno na svoju desnu stranu tijela. Pojasnio je da je visinska razlika od ulaznih vrata do betonske podloge oko 10 cm. Kada je pao, bio je u svjesnom stanju, ali je osjetio strašan bol u predjelu desne butne kosti i desnog kuka. U tom trenutku su prišli njegovi prijatelji </span><span class="span1">K.</span><span class="span1"> </span><span class="span1">M.</span><span class="span1"> i </span><span class="span1">K.</span><span class="span1"> </span><span class="span1">G.</span><span class="span1"> da mu pomognu, a on tom prilikom, kako navodi, nije mogao da stane na svoje noge, već su ga njegovi prijatelji, bukvalno nosili, odnosno obuhvatio je i jednog i drugog rukama oko vrata, nakon čega su otišli do hitne pomoći. Od momenta kada ga je bacio na betonsku podlogu, okrivljeni nije imao nikakav verbalni kontakt sa njim. Od predmetnog pada imao je operaciju u Risnu i od tada koristi podpazušne štake, a prije toga je kao pomagalo koristio štap. Istakao je da predmetne večeri jeste konzumirao alkohol, ali da svojim ponašanjem nije izazvao </span><span class="span1">A. </span><span class="span1"> da ga baci na podlogu. Oštećeni nije imao novca da plati račun, već ga je na kraju platio </span><span class="span1">K.</span><span class="span1"> </span><span class="span1">G.</span><span class="span1">. Na kraju je napomenuo da ima 69 godina i oko 55 kg i da ranije nije imao povrede koje se odnose na butnu kost i desni kuk, a da se </span><span class="span1">predmetni događaj desio oko 23,00 časa. Na glavnom pretresu, dana 19.11.2012. godine, pored toga, dodao je da je istina da je predmetne večeri štapom udario po stolu i lomio čaše, jer je bio izazvan zato što mu je okrijeni oduzeo torbicu, rekavši da mu nema izlaska dok ne plati račun. Na glavnom pretresu, dana 11.07.2013. godine, ostao je pri svojim ranijim iskazima i ponovio je da ga je okrivljeni, prilikom izlaska uhvatio sa obije ruke ispod pazuha sa leđa i podigao uvis i tako iznio van lokala i onda ga bukvalno bacio, nakon čega je pao na desnu stranu i povrijedio desnu butnu kost i desni lakat. Osim toga, dodao je da je, prije nego što ga je okrivljeni obuhvatio rukama, bio u stojećem položaju, a tome je prethodila verbalna prepirka između njega i okrivljenog. Pridružio se krivičnom gonjenju i postavio je imovinskopravni zahtjev u iznosu od 11.000 €, na ime pretrpljenog bola, straha i umanjenja životne aktivnosti.</span>
</p>
<p>
<span class="span1">Svjedok </span><span class="span1">L.</span><span class="span1"> </span><span class="span1">R.</span><span class="span1"> je u svom iskazu na glavnom pretresu, dana 11.07.2013. godine, u bitnom naveo da je navedene noći bio u lokalu „Atrijum“ i sjedio je do stola za kojim je sjedio oštećeni, koji je bio u društvu guslara i taksiste. Oštećeni, koji je dosta popio, krenuo je da ide u toalet, a kako je prolazio pored njegovog stola, zapeo je za tabure, zateturao se i dočekao se rukama za njegov sto, tako da su popadale čaše. Onda je prišao okrivljeni i rekao oštećenom, mirnim tonom, da sačeka da skloni to staklo od čaša, kako se neko ne bi posjekao, u kom trenutku je oštećeni počeo da vrijeđa okrivljenog. </span><span class="span1">A. </span><span class="span1">mu je rekao da izađe, da ne treba ni račun da plati, samo da napusti lokal. Nakon toga, oštećeni je zamahnuo štapom prema </span><span class="span1">S.</span><span class="span1">. Kako je oštećeni ponovo zamahnuo štapom, svjedok je zadržao štap i pošto su vrata bila udaljena nepunih 4-5 metara od mjesta gdje su stajali, uspio je da oštećenog dovede nekako do vrata i to tako što je jednom svojom rukom držao štap, a oštećeni se svojom drugom rukom držao za njegovo rame i govorio mu da ga pusti. </span><span class="span1">A. </span><span class="span1">je za to vrijeme stojao iza svjedoka i govorio je oštećenom da prestane da mu psuje oca, majku i sestru. Tako su sva trojica došla do vrata, dakle, oštećeni, svjedok i okrivljeni iza njega. Kada je došao do vrata, oštećeni mu je rekao da mu doda stvari, tako da je pošao do stola gdje je prethodno sjedio oštećeni sa svojim drugovima, koji su svjedoku dali šešir, telefon i onda je on dao te stvari oštećenom, koji je sjedio za barskim stolom ispred lokala. Istakao je da oštećeni nije imao nikakve povrede na sebi i da on nije vidio kako je oštećeni pao.</span>
</p>
<p>
<span class="span1">Svjedok </span><span class="span1">K.</span><span class="span1"> </span><span class="span1">M.</span><span class="span1"> je u svom iskazu na glavnom pretresu, dana 11.07.2013. godine, u bitnom naveo da je zajedno sa </span><span class="span1">M.</span><span class="span1"> i </span><span class="span1">K.</span><span class="span1"> došao oko 21:00 čas u „Atrijum“ i sjeli su do vrata. </span><span class="span1">M.  </span><span class="span1">je pio špricer. Poslije jedno sat vremena, </span><span class="span1">M.  </span><span class="span1">je udario štapom po stolu gdje su sjedjeli i čaše su se polomile, nakon čega je došao okrivljeni i rekao da ne lomi više i počistio je slomljeno staklo. Nakon toga, kada je trebalo da se plate računi, </span><span class="span1">M.  </span><span class="span1">je rekao da nije u mogućnosti da plati i pitao je okrivljenog da li može da ga sačeka, pa da u ponedjeljak plati, na šta mu je okrivljeni odgovorio da ne može, već mora odmah. Potom je okrivljeni odgurnuo šakom oštećenog u predjelu potiljka i oštećenom je pala kapa sa glave, te su se tu gurali međusobno i tada je </span><span class="span1">M.</span><span class="span1"> malo bila okrvavljena ruka u predjelu podlaktice ili lakta. Navodi da su tada mislili da idu kući, ali da im okrivljeni to nije dozvolio dok se ne plati račun, čak je i </span><span class="span1">M.</span><span class="span1"> uzeo torbu, nakon čega je taksista platio račun, a poslije toga je bilo trzavica i psovki. Kada su krenuli da idu, </span><span class="span1">M.</span><span class="span1">, koji je stojao na izlaznim vratima okrenut prema unutrašnjosti lokala, rekao je okrivljenom nešto u smislu da nije lako doći do para, koje riječi su potresle okrivljenog koji je stajao za šankom u lokalu. Tada je okrivljeni jakom brzinom krenuo prema oštećenom i uhvatio ga je rukama ispod pazuha i bacio ga ispred lokala tako da je </span><span class="span1">M.  </span><span class="span1">pao na betonsku ploču. Nakon što su svjedok i taksista prišli da mu pomognu, podigli su ga i malo su stajali ispred </span><span class="span1">„Atrijuma“, a potom su krenuli da idu i nakon nekih 200 m, oštećeni je osjetio bolove, tako da su pozvali hitnu pomoć koja ga je povela. Na pitanje suda, svjedok je naveo da je okrivljeni uhvatio </span><span class="span1">M.</span><span class="span1"> sa leđa, sa obije ruke preko stomaka i bukvalno ga izbacio kao vreću, a na pitanje branioca okrivljenog, kazao je da je oštećeni pao na svoju desnu stranu, bočno na kuk. Takođe, na pitanje branioca okrivljenog, pojasnio je da je okrivljeni uhvatio oštećenog rukama, digao ga i bacio kao vreću. Na pitanje okrivljenog, naveo je da je </span><span class="span1">M.</span><span class="span1">, kada je rekao da nije lako doći do para, bio okrenut licem prema lokalu i onda se okrenuo da izađe, kada ga je okrivljeni uhvatio i izbacio.</span>
</p>
<p>
<span class="span1">Svjedok </span><span class="span1">LJ. </span><span class="span1"> </span><span class="span1">M.</span><span class="span1"> je u svom iskazu na glavnom pretresu, dana 19.11.2012. godine, u bitnom naveo da nije bio očevidac kritičnog događaja, ali je kritične večeri bio u lokalu „Atrijum“, čiji je vlasnik. Istakao je da, kada je okrivljeni, koji je inače njegov sin, pošao do stola za kojim je sjedio </span><span class="span1">M.  </span><span class="span1">sa društvom, da naplati račun, </span><span class="span1">M.  </span><span class="span1">je odbio da plati i tada se okrivljeni iznervirao. Kako je oštećeni odbijao da plati, u toj euforiji je lupao štapom, tako da su se neke čaše slomile i u tom momentu, taksista koji je bio tu platio je račun. Dalje je naveo da, kako su njegov sin i društvo zamolili oštećenog i njegovo društvo da izađu iz lokala s obzirom da su platili račun, oštećeni nije to htio da prihvati, već je i dalje psovao, vikao i mahao štapom. Nagovaranje da oštećeni izađe trajalo je par minuta i onda su njegov sin, </span><span class="span1">I.</span><span class="span1"> </span><span class="span1">V.</span><span class="span1">, </span><span class="span1">D.</span><span class="span1"> </span><span class="span1">Ć.</span><span class="span1">, </span><span class="span1">R.</span><span class="span1"> </span><span class="span1">L.</span><span class="span1">, </span><span class="span1">M.</span><span class="span1"> </span><span class="span1">L.</span><span class="span1">, </span><span class="span1">A.</span><span class="span1"> </span><span class="span1">J.</span><span class="span1"> i </span><span class="span1">N.</span><span class="span1"> </span><span class="span1">M.</span><span class="span1"> krenuli da oštećenog izvedu iz lokala i onda je čuo da je neko od njih rekao „evo ga pade“, u kom trenutku se okrenuo i vidio oštećenog kako leži na beton ispred lokala. Dalje navodi da je oštećeni poslije par minuta stojao za šankom van lokala, vikao je i prijetio, a </span><span class="span1">A. </span><span class="span1">se nalazio u lokalu. Na pitanje suda naveo je da nije vidio da li je okrivljeni podigao oštećenog sa tla i bacio na ga na betonsku podlogu. Na glavnom pretresu, dana 20.09.2013. godine, pored toga, dodao je da u trenutku kada je vidio da oštećeni leži ispred lokala, prišao mu je i pitao ga da mu pomogne da se pridigne, na šta mu je oštećeni odgovorio da ne treba, već je sam ustao i stao pored stola koji je bio na terasi i tu i dalje vrijeđao, da bi poslije par minuta pošao svojim nogama do auta.</span>
</p>
<p>
<span class="span1">Svjedok </span><span class="span1">Ć.</span><span class="span1"> </span><span class="span1">D.</span><span class="span1"> je u svom iskazu na glavnom pretresu, dana 14.11.2013. godine, u bitnom naveo da je kritične prilike čitav dan bio u lokalu „Atrijum“ sa društvom. Negdje oko 20:00 - 20:30 časova, oštećeni je počeo da provocira, lomi i psuje. Okrivljeni ga je dva puta opomenuo da se ne ponaša tako, međutim takvo ponašanje se nastavilo i dalje, nakon čega je okrivljeni zamolio oštećenog da plati. Oštećeni mu je tada rekao „ja nemam da platim, ubij me nemam da platim“ i u jednom trenutku je zamahnuo štapom prema </span><span class="span1">A.</span><span class="span1">. U tom trenutku, između okrivljenog i oštećenog je stajao </span><span class="span1">R.</span><span class="span1"> </span><span class="span1">L.</span><span class="span1"> i onda su oštećenog prvo </span><span class="span1">R.</span><span class="span1">, pa </span><span class="span1">S.</span><span class="span1">, uhvatili za štap i spustili su štap dolje, s tim što je štap, koliko se mogao sjetiti, ostao kod oštećenog. Zatim je vidio da je prvo izašao oštećeni, pa </span><span class="span1">R.</span><span class="span1"> iza tog čovjeka, a onda za njima i </span><span class="span1">A.</span><span class="span1">, koji je međutim, ostao u lokalu, odnosno nije izlazio napolje, već je pokupio srču od stakla. U tom trenutku ga je </span><span class="span1">A.</span><span class="span1"> </span><span class="span1">J.</span><span class="span1"> pozvala da izađe napolje i onda je napolju vidio kako je oštećeni laktovima naslonjen na barsku stolicu, a ta njegova dva druga kako stoje za stolom. Nakon nekih 20-tak minuta od tada, oštećeni je odšetao sa svoja dva druga. Na pitanje tužioca naveo je da nije bilo nikakvog guranja. </span>
</p>
<p>
<span class="span1">Svjedok </span><span class="span1">A.</span><span class="span1"> </span><span class="span1">J.</span><span class="span1"> je u svom iskazu na glavnom pretesu, dana 28.05.2013. godine, u bitnom navela da je kritične prilike bila u kafe baru „Atrijum“, ali da nije vidjela kako je oštećeni, koji je bio u pripitom stanju, dospio na betonski trotoar, već je samo vidjela da ga je pridiglo neko lice koje je prije toga sjedjelo sa njim. Na pitanje branioca okrivljenog, kazala je da se oštećeni kretao sam pomoću štapa duž kafića, a onda su mu pomogli njegovi drugovi do taksija.</span>
</p>
<p>
<span class="span1">Svjedok </span><span class="span1">I.</span><span class="span1"> </span><span class="span1">V.</span><span class="span1"> je u svom iskazu na glavnom pretresu, dana 28.05.2013. godine, u bitnom naveo da je bio prisutan u kafe baru „Atrijum“ kada je došlo do konflikta između okrivljenog i oštećenog, a istakao je da je oštećeni bio u pripitom stanju i da je veći dio te večeri naručivao za čitavu kafanu. U neko doba, oštećeni je počeo štapom da udara po stolovima, a misli da je polomio par čaša i da mu je okrivljeni rekao ne može više da naručuje. Zatim je oštećeni krenuo prema okrivljenom štapom i siguran je da je imao namjeru da ga udari. Tu je bilo njih 3-4 koji su ustali da razdvajaju, nakon čega je opet došlo do rasprave i oštećeni je ponovo krenuo štapom da udari okrivljenog. Tada je okrivljeni uhvatio štap za drugi kraj i tu su se držali za štap okrenuti jedan prema drugom, a i bilo je gurkanja. Do incidenta je došlo na izlazu iz lokala, pošto je sto oštećenog odmah do vrata, a oštećeni je išao unazad i pao je, pa je počeo da prijeti. Svjedok nije znao da li je oštećeni sam ustao, a kazao je da je oštećeni jedno vrijeme stajao ispred lokala za viseći sto i da je pominjao oružje. Na pitanje tužioca, naveo je da okrivljeni nije gurnuo oštećenog, a da se u trenutku pada oštećenog, okrivljeni nalazio naspram njega.</span>
</p>
<p>
<span class="span1">U nalazu i mišljenju vještaka med. struke, dr. </span><span class="span1">K.</span><span class="span1"> </span><span class="span1">N.</span><span class="span1">, navedeno je da je vještak dao nalaz na osnovu raspoložive med. dokumentacije, na osnovu kog nalaza je dao mišljenje da je </span><span class="span1">M. J. </span><span class="span1"> zadobio sledeće tjelesne povrede: nagnječno-razdernu ranu u predjelu desnog lakta dužine 4 cm, krvni podliv kože u predjelu desne nadkoljenice u gornjoj trećini veličine oraha i prelom gornjeg okrajka desne butne kosti. Navedene povrede predstavljaju, u vrijeme nanošenja, procijenjene skupa, tešku tjelesnu povredu i nastale su uslijed pada </span><span class="span1">M. J. </span><span class="span1">a i njegovog kontakta sa podlogom. Prelom gornjeg okrajka desne butne kosti predstavlja, u vrijeme nanošenja, sam za sebe, pojedinačno procijenjenu, tešku tjelesnu povredu, dok nagnječno-razderna rana u predjelu desnog lakta i krvni podliv kože u predjelu desne natkoljenice u gornjoj trećini predstavljaju, u vrijeme nanošenja, sami za sebe, pojedinačno procijenjeni, laku tjelesnu povredu.</span>
</p>
<p>
<span class="span1">Vještak med. struke, dr. </span><span class="span1">K. N.</span><span class="span1">, u svom iskazu na glavnom pretresu dana 11.07.2013. godine u bitnom je naveo da povrede koje je zadobio oštećeni sasvim sigurno nijesu nastale na način što je isti pao sam od sebe, bez obzira na njegovu starost, već su nastale ili uslijed snažnog odgurivanja oštećenog ili na način što je oštećeni podignut i bačen na podlogu, s kojom je ostvario kontakt desnom stranom svog tijela. Sa navedenim povredama, kako navodi, oštećeni nije mogao sam da hoda. Na pitanje branioca okrivljenog, vještak je naveo da u slučaju da je neko podignut kao vreća i bačen na podlogu, ne mora da znači da će prednjačeći dio kojim tijelo ostvaruje kontakt sa podlogom biti karlica ili neka od kostiju karlice, čak i u slučaju da taj neko potpuno horizontalno pada. Vještak je dalje pojasnio da je lokalizacija povrede takva da se nedvosmisleno može utvrditi da je kontakt između oštećenog i podloge ostvaren sa desnom bočnom stranom tijela oštećenog, jer su povrede u predjelu desnog lakta, desne natkoljenice, desne butne kosti i crvenilo, koje nije povreda, u predjelu desne podkoljenice. Takav način ostvarivanja kontakta može se desiti i u slučaju da je neko podignut i jednostavno pušten i u slučaju da je neko samo podignut i bačen, bilo u stranu bilo u vis. Na osnovu medicinske dokumentacije, ističe vještak, isključuje se mogućnost da je oštećeni imao povredu u predjelu kuka i prije ovog događaja, jer nigdje nije opisana, a u konkretnoj situaciji bi morala biti opisana, što znači da je, bez dileme, predmetna povreda nastala u predmetnom događaju. Dalje je vještak, na pitanje okrivljenog, naveo da je oštećeni mogao da se nalakti na barski sto i da gornji dio presamiti preko table stola, tako da potpuno rastereti donji dio tijela i u toj poziciji je </span><span class="span1">mogao, sasvim sigurno, provesti određeno vrijeme, ali nije mogao sam doći u tu poziciju, nego ga je neko morao dići i natuknuti na gornji dio stola. Na pitanje suda, s obzirom da se oštećeni nalazio ispred lokala, a da vrata imaju unutrašnji hod, da li je oštećeni mogao da zadobije ovakvu povredu sve i da su vrata jako odgurnuta prema oštećenom, vještak je naveo da nije mogao, jer snažno odgurivanje vratima podrazumijeva da su vrata i nečije tijelo bili jedno uz drugo uz određenu daljinsku distancu i da bi, čak i pri situaciji da je oštećeni krenuo da opet uđe i da se nalazio tik na vratima u tom trenutku, vrata mogla da ga udare i pao bi odmah do vrata i vjerovatno bi pao na leđa. Na pitanje branioca okrivljenog, vještak je naveo da su vrata mogla biti sredstvo odgurivanja oštećenog, jedino da su vrata bila otvorena i da se oštećeni nalazio između štoka vrata, a uz vrata i da ga onda vrata guraju napolje. Ukoliko je oštećeni bio ispred vrata skroz, ta ga vrata nijesu mogla izgurati.</span>
</p>
<p>
<span class="span1">Iz izvoda iz KE za okrivljenog pribavljen od UP CB Bar br. </span><span class="span1">..... </span><span class="span1">od 26.09.2013. godine, proizilazi da isti nije osuđivan.</span>
</p>
<p>
<span class="span1">Ocjenom provedenih dokaza nesporno je utvrđeno da je okrivljeni učinio krivično djelo - teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>
<span class="span1">Dakle, iz svih provedenih dokaza nesumnjivo je utvrđeno da je okrivljeni, dana 21.07. 2012. godine, oko 23,00 časa, ispred kafe bara „Atrijum“, u Makedonskom naselju u Baru, teško tjelesno povrijedio oštećenog </span><span class="span1">M. J. </span><span class="span1">a i to tako što je oštećenog, uhvatio svojim rukama otpozadi, u predjelu ispod pazuha, podigao ga od tla i bacio na betonsku podlogu ispred kafe bara, kojom prilikom je oštećeni udario desnom stranom svog tijela u betonsku podlogu i zadobio povrede bliže opisane u izreci presude. Ovako utvrđeno činjenično stanje proizilazi prije svega, iz iskaza svjedoka - oštećenog </span><span class="span1">M. J. </span><span class="span1">a, zatim svjedoka </span><span class="span1">K.</span><span class="span1"> </span><span class="span1">M.</span><span class="span1">, koje iskaze sud u cjelosti prihvata kao istinite i objektivne, jer su  međusobno u cjelosti saglasni, te potvrđeni nalazom vještaka medicinske struke i njegovim izjašnjenjem na glavnom pretresu. Naime, oštećeni je u svom iskazu do detalja objasnio kako se odigrao predmetni događaj, navodeći da ga je okrivljeni, kada mu je oštećeni rekao da mu vrati torbicu i dok je stajao i bio mu okrenut leđima, uhvatio svojim rukama otpozadi, ispod pazuha, veoma grubo, podigao od tla i bacio na betonsku podlogu ispred lokala, tako da je pao bočno na svoju desnu stranu tijela. Njegov iskaz je u cjelosti saglasan sa iskazom svjedoka </span><span class="span1">K.</span><span class="span1"> koji je u svom iskazu naveo da je okrivljeni uhvatio </span><span class="span1">M.</span><span class="span1"> sa leđa, sa obije ruke preko stomaka, podigao ga i bukvalno ga izbacio kao vreću, nakon čega je oštećeni pao na svoju desnu stranu, bočno na kuk. Ova dva iskaza su u cjelosti saglasna sa nalazom i mišljenjem vještaka medicinske struke, kao i njegovim izjašnjenjem na glavnom pretresu, iz kojih se nedvosmisleno utvrđuje da je oštećeni zadobio tešku tjelesnu povredu </span><span class="span1">u vidu </span><span class="span1">preloma gornjeg okrajka desne butne kosti, nagnječno - razdernu ranu u predjelu desnog lakta dužine 4 cm i krvni podliv kože u predjelu desne natkoljenice u gornjoj trećini, veličine oraha, te da su navedene povrede nastale ili uslijed snažnog odgurivanja oštećenog ili na način što je oštećeni podignut i bačen na podlogu, s kojom je ostvario kontakt desnom stranom svog tijela, te da su ove povrede nastale u predmetnom događaju. Prema tome, dovodeći u međusobnu vezu ove dokaze nesumnjivo se utvrđuje da je konkretnom prilikom okrivljeni postupao na način bliže opisan u izreci presude, kojom prilikom je oštećenom nanio tešku tjelesnu povredu. Sud nalaz i mišljenje vještaka medicinske struke u cjelosti prihvata kao jasan, stručan i objektivan, koji je baziran na medicinskoj dokumentaciji i koji nije doveden u sumnju ostalim provedenim dokazima, iz kojeg razloga je sud odbio </span><span class="span1">predlog branioca okrivljenog da se provede novo vještačenje po drugom vještaku medicinske struke.  </span>
</p>
<p>
<span class="span1">Sud je cijenio odbranu okrivljenog i našao je da je kontradiktorna i sračunata na izbjegavanje krivice, pa je iz tog razloga i ne prihvata, s obzirom da je okrivljeni različito iskazivao u prethodnom postupku i tokom glavnog pretresa. Naime, okrivljeni je pred tužiocem kazao da je zajedno sa taksistom, podigao oštećenog za njegov štap i da su ga na taj način doveli do izlaza, nakon čega je okrivljeni, kada se oštećeni nalazio još uvijek u unutrašnjosti lokala, vrata koja su bila otvorena, povukao i zatvorio i tom prilikom je, kako navodi, moguće da je </span><span class="span1">J.  </span><span class="span1">a zakačio vratima prilikom zatvaranja, da bi kada je zatvorio vrata, pošao prema šanku, a potom se okrenuo i vidio da </span><span class="span1">J.  </span><span class="span1">a dva lica podižu sa betonske podloge ispred lokala. Na glavnom pretresu, dana 19.11.2012. godine, naveo je da se ne sjeća da je zalupio vrata, te da su, u trenutku kada su izgurali oštećenog, vrata bila zatvorena, a kada se potom okrenuo, nije vidio da je oštećeni pao na betonsku podlogu, već je primijetio da ispred lokala, za barskim stolom, stoji oštećeni sa guslarom i taksistom. Na glavnom pretresu 28.05.2013. godine, kazao je da su on i </span><span class="span1">R.</span><span class="span1"> </span><span class="span1">L.</span><span class="span1">, oštećenog uhvatili za štap, jer je krenuo štapom prema njima, te da je, kada su oštećenog iznijeli do vrata, koja su tom prilikom bila otvorena, upravo on, tj. okrivljeni, zatvorio vrata lokala. Prema tome, sama odbrana okrivljenog je kontradiktorna, pa kao takva nepouzdana i za sud neprihvatljiva. </span>
</p>
<p>
<span class="span1">Svjedok </span><span class="span1">R.</span><span class="span1"> </span><span class="span1">L.</span><span class="span1"> je u svom iskazu do detalja naveo šta se sve dešavalo do trenutka kada je oštećeni izašao iz lokala, navodeći da su on i okrivljeni dogurali oštećenog do vrata lokala i da mu je onda oštećeni tražio da mu doda njegove stvari. Iz tog razloga on odlazi do stola za kojim je prethodno sjedio oštećeni, uzima njegove stvari i onda te stvari daje oštećenom, a u tom trenutku oštećeni se, prema iskazu ovog svjedoka, nalazio ispred lokala sjedeći za barskim stolom. Prema tome, ovaj svjedok se uopšte nije izjašnjavao na okolnosti kako je oštećeni izašao iz lokala, odnosno da li je on gurnut, izguran, da li je sam izašao i slično. Samo je dodao da nije vidio da je oštećeni pao. Takođe, svjedok </span><span class="span1">A.</span><span class="span1"> </span><span class="span1">J.</span><span class="span1"> je navela da nije vidjela kako je oštećeni pao, odnosno "kako je dospio na pod". Prema tome, iz ovih iskaza se ne mogu utvrditi bitne činjenice za presuđenje u ovom postupku. S druge strane svjedok </span><span class="span1">I.</span><span class="span1"> </span><span class="span1">V.</span><span class="span1"> je naveo da je oštećeni sam pao i to tako što se kretao unazad, dok je svjedok </span><span class="span1">Ć.</span><span class="span1"> </span><span class="span1">D.</span><span class="span1"> naveo da je vidio oštećenog kako izlazi iz lokala, a za njim </span><span class="span1">R.</span><span class="span1">, pa onda </span><span class="span1">S</span><span class="span1">, međutim, kako navodi tu nije bilo nikakvog guranja. Iskaze ova dva svjedoka sud ne prihvata i smatra da su dati sa ciljem da se olakša položaj okrivljenog u ovom postupka. Njihovi iskazi su u cjelosti demantovani izjašnjenjem vještaka medicinske struke na glavnom pretresu, a koje izjašnjenje sud u cjelosti prihvata, i koji je bio decidan da povrede kod oštećenog nikako nisu mogle nastati tako što je oštećeni sam pao, već su nastale ili uslijed snažnog odgurivanja oštećenog ili na način što je oštećeni podignut i bačen na podlogu. Takođe, sud nije prihvatio iskaze svjedoka </span><span class="span1">M.</span><span class="span1"> </span><span class="span1">LJ.</span><span class="span1"> i </span><span class="span1">Ć.</span><span class="span1"> </span><span class="span1">D.</span><span class="span1">, koji su kazali da je oštećeni, nakon ovog događaja, sam, svojim nogama, odšetao, jer je to demantovano iskazom vještaka, koji je naveo da oštećeni sa povredama koje je zadobio te večeri, nikako nije mogao sam da hoda. Prema tome,  sud je poklonio punu vjeru iskazima oštećenog i svjedoka </span><span class="span1">K.</span><span class="span1">, u kojima je na jasan, istinit i nedvosmislen način opisan predmetni događaj i koji su u pogledu odlučnih činjenica saglasni sa nalazom i mišljenjem, kao i iskazom vještaka med. struke.</span>
</p>
<p>
<span class="span1">Optužnim predlogom okrivljenom je stavljeno na teret da je konkretnom prilikom postupao sa direktnim umišljajem. Međutim, sud smatra da je okrivljeni postupao sa </span><span class="span1">eventualnim umišljajem, odnosno da je bio je svjestan da može učiniti djelo, pa je na to pristao, u kojem dijelu je i precizirao izreku presude. Okrivljeni je bio svjestan da oštećenom, njegovim podizanjem sa tla i bacanjem na betonsku podlogu, može nanijeti tešku tjelesnu povredu, posebno imajući u vidu nespornu činjenicu da je riječ o licu starije životne dobi koje se kreće uz pomoć štapa i čija je struktura kostiju krhkija u odnosu na lica mlađe životne dobi, a koja činjenica je opšte poznata, pa je na to pristao. U radnjama okrivljenog stekla su se sva objektivna i subjektivna obilježja krivičnog djela - </span><span class="span1">te</span><span class="span1">ška tjelesna povreda iz čl. 151 st. 1</span><span class="span1"> Krivičnog zakonika Crne Gore</span><span class="span1">, te ga je stoga sud oglasio krivim.</span>
</p>
<p>
<span class="span1">Sud je odbio predlog branioca okrivljenog da se u dokaznom postupku provede vještačenje po vještaku neuropsihijatru na okolnosti psihičkog stanja okrivljenog, odnosno da se utvrdi da li je okrivljeni bio doveden u stanje jake razdraženosti usled napada od strane oštećenog, jer smatra da bi provođenje ovog dokaza samo vodilo odugovlačenju postupka. Naime, ni iz jednog provedenog dokaza, odnosno ni iz jednog iskaza svjedoka se ne može ni naslutiti da je kod okrivljenog postojalo stanje jake razdraženosti, odnosno da je kod njega postojao tako jak intezitet razdraženosti, koji prevazilazi granice uobičajene razdraženosti, bijesa, ljutnje i sl.</span><span class="span2"> </span><span class="span1">Uostalom, sam okrivljeni je naveo da je, nakon što je oštećeni izašao iz lokala, on nastavio da radi popis, što svakako ne bi mogao raditi da je bio u stanju jake razdraženosti. </span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti sud je cijenio njegovu raniju neosuđivanost, kao i okolnosti pod kojima je djelo učinjeno, budući da je nesporno tokom postupka utvrđeno da je oštećeni lomio čaše po lokalu i udarao štapom. Otežavajućih okolnosti na strani okrivljenog nije bilo. Imajući u vidu kvalitet navedenih olakšavajućih okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, već sud smatra da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da ubuduće ne vrši nova krivična djela. </span>
</p>
<p>
<span class="span1">Na osnovu čl. 239 ZKP-a, sud je oštećenog </span><span class="span1">M. J. </span><span class="span1">a</span><span class="span1"> uputio da imovinskopravni zahtjev, koji je postavio u iznosu od 11.000 € na ime naknade </span><span class="span1">štete po osnovu pretrpljenog bola, straha i umanjenja životne aktivnosti,</span><span class="span1"> ostvaruje u parni</span><span class="span1">čnom postupku,</span><span class="span1"> s obzirom da podaci krivičnog postupka ne pružaju pouzdan osnov ni za potpuno niti za djelimično presu</span><span class="span1">đ</span><span class="span1">enje u tom dijelu.</span>
</p>
<p>
<span class="span1">Odluka o troškovima zasniva se na odredbi čl. 226 i 229 ZKP-a Crne Gore, pa je okrivljeni dužan da nadoknadi ovom sudu troškove krivičnog postupka u iznosu od 250 €, koji se odnose na troškove vještačenja vještaka med. struke dr. </span><span class="span1">K.</span><span class="span1"> </span><span class="span1">N.</span><span class="span1"> u iznosu od 220 € kao i paušal u iznosu od 30 €, a koji je je određen prema trajanju, složenosti krivičnog postupka i imovinskim prilikama okrivljenog, u roku od 15 dana po pravosnažnosti presude pod prijetnjom prinudnog izvršenja. Pored toga, okrivljeni je dužan da plati oštećenom troškove u iznosu od 687,50 €, koji se odnose na nagradu i nužne izdatke punomoćnika oštećenog i to na ime pristupa na jedan neodržani glavni pretres, dana 25.02.2013. godine, iznos od 62,50 € i na ime pristupa na pet održanih glavnih pretresa dana 19.11.2012., 28.05.2013., 11.07.2013., 20.09.2013. i 14.11.2013. godine, iznos od 625 €, a sve shodno Advokatskoj tarifi, za krivično djelo za koje je zaprijećena kazna zatvora do 5 godine.  </span>
</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 18.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                        S U D I J A,                                                                                                     Ana Stanišić                                                                                  </span><span class="span1">          </span><span class="span1">A. </span><span class="span1"> Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
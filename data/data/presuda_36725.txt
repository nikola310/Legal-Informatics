<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:center;hyphenate:auto;font-family:Arial;font-size:14pt;}
.p2{text-align:end;hyphenate:auto;font-family:Arial;font-size:14pt;}
.p3{text-align:justify;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Arial;font-size:14pt;}
.p6{text-align:justify;hyphenate:auto;font-family:Georgia;font-size:14pt;}
.p7{text-align:center;hyphenate:auto;font-family:Georgia;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="ivana.durkovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                              </span>
</p>
<p class="p1"></p>
<p class="p2">
<span class="s1">K.br.109/12</span>
</p>
<p class="p1"></p>
<p class="p1">
<span class="s1">U IME CRNE GORE </span>
</p>
<p class="p3"></p>
<p class="p3">
<span class="s1">VIŠI SUD U PODGORICI</span><span>, kao prvostepeni krivični u vijeću sastavljenom od sudije Vesne Pean, kao predsjednika vijeća i sudija Snežane Vukčević i Ratka Ćupića, kao članova vijeća, uz učešće Borke Jelenković, kao zapisničara, u krivičnom predmetu protiv </span><span class="s1">Đ. B. iz Bara,</span><span> koga brani Darko Hajduković advokat iz Bara, zbog krivičnog djela teška tjelesna povreda iz čl. 151 st.3 u vezi st. 1 Krivičnog zakonika, koji se vodi po optužnici Višeg državnog tužioca u Podgorici Kt.br.42/12 od 27.08.2012. godine, koju je na glavnom pretresu zastupala Sanja Jovićević, zamjenik VDT-a u Podgorici, nakon održanog usmenog, glavnog i javnog pretresa, započetog i završenog dana 07.11.2012 godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, donio je dana 08.11.2012. godine i istog dana javno objavio:</span>
</p>
<p class="p4"></p>
<p class="p1">
<span class="s2">P R E S U D U</span>
</p>
<p class="p5"></p>
<p class="p3">
<span class="s2">Optuženi: Đ. B:,</span><span> zv."B.", JMBG … od oca B. majke D. rođene K., rođen … u Podgorici, sa prebivalištem u Baru, …., državljanin Crne Gore, po zanimanju mašinski tehničar, zaposlen u luci Bar kao fizički radnik, završio srednju Mašinsku školu, razveden, otac dvoje mldb. djece, pismen, lošeg imovnog stanja, neosuđivan, u pritvoru od 04.06.2012.godine do 8.11.2012.godine.</span>
</p>
<p class="p5"></p>
<p class="p1">
<span class="s2">K R I V  J E</span>
</p>
<p class="p5"></p>
<p class="p5">
<span class="s2">Što je:</span>
</p>
<p class="p5"></p>
<p class="p3">
<span>Dana 03.06.2012.godine oko 16,45 časova u Baru, na terasi kafe bara "Aco", sa umišljajem teško tjelesno povrijedio oštećenog T. M., usljed čega je kod oštećenog nastupila smrt, na način što je istog , nakon kraće prepirke, u trenutku kada se oštećeni povlačio unazad, znajući da je oštećeni pijan i da nije stabilan dok stoji na tvrdoj podlozi, istog gurnuo rukama u predjelu grudi, iako je bio svjestan da ga na taj način može teško tjelesno povrijediti, pa je na to i pristao, uslijed kojeg guranja je oštećeni pao na tlo i udario glavom u tvrdu podlogu nanoseći mu tako tešku tjelesnu povredu u vidu krvarenja ispod meke moždane ovojnice, osnovično i u početnom dijelu kičmenog kanala, što je rezultat rascjepa arterija na osnovici mozga od koje povrede je kod oštećenog nastupila smrt na putu ka bolnici u Baru, a u odnosu na koju posledicu je okrivljeni postupao iz nehata, </span>
</p>
<p class="p5"></p>
<p class="p3">
<span class="s1">- čime je izvršio krivično djelo - teška tjelesna povreda iz člana 151 stav 3 u vezi stava 1 Krivičnog zakonika. </span>
</p>
<p class="p5"></p>
<p class="p5">
<span>Pa ga sud na osnovu naprijed navedene krivičnopravne odredbe te članova 2, 4, 5, 15, 32, 33, 36, 42, 45, 46  i 51 Krivičnog zakonika.</span>
</p>
<p class="p5"></p>
<p class="p1">
<span class="s2">O S U Đ U J E</span>
</p>
<p class="p5"></p>
<p class="p3">
<span class="s2">Na kaznu zatvora u trajanju od</span><span> </span><span class="s2">1 (jedne ) godine i 6 (šest) mjeseci, </span><span>u koju se ima uračunati vrijeme koje je okrivljeni proveo u pritvoru počev od 04.06.2012. godine do 08.11.2012.godine, pa će ostatak kazne izdržati po pravnosnažnosti presude.</span>
</p>
<p class="p5"></p>
<p class="p3">
<span>Dužan je optuženi na ime troškova krivičnog postupka platiti ovom sudu iznos od 873,75 eura, kao i  po osnovu sudskog paušala novčani iznos od 80 eura, a sve u roku od 15 dana, po pravnosnažnosti presude pod prijetnjom prinudnog izvršenja. </span>
</p>
<p class="p5"></p>
<p class="p3">
<span>Predstavnik oštećene porodice se radi ostvarivanja imovinskopravnog zahtjeva upućuje na redovnu građansku parnicu.</span>
</p>
<p class="p5"></p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>Optužnicom VDT-a u Podgorici Kt.br.42/12 od 27.08.2012. godine optuženom Đ. B.  stavljeno je na teret izvršenje krivičnog djela teška tjelesna povreda iz čl. 151 st.3 u vezi st.1 Krivičnog zakonika (KZ), pri kojoj optužnici je njen zastupnik ostao do kraja glavnog pretresa, predlažući sudu da optuženog oglasi krivim i kazni po zakonu.</span>
</p>
<p class="p3"></p>
<p class="p3">
<span>Optuženi je u svojoj odbrani</span><span class="s1"> </span><span>je priznao izvršenje krivičnog djela s tim što pojašnjava da je u lokal “Faraon”, došao sam možda dva sata prije kritičnog dogadjaja, a kasnije mu se pridružila drugarica koja se zove N., a kojoj ne zna prezime, a posle toga i drug D.J.. Cijelo vrijeme su sjedjeli unutra, a do lokala je došao motorom, koji je parkirao ispred, nekih par metara od ulaznih vrata. Kada je izašao iz lokala sjeo ja na motor i upalio ga, kada mu je iza leđa prišao oštećeni i počeo da ga psuje tako što mu je rekao “Jebo ti pas mater, zašto pališ motor  tu ” i gurnuo ga. I lica koja su bila sa njim u lokalu su bili na motoru, u trenutku kada on sjeda na motor, a oštećeni se obratio baš njemu i gurao ga bočno u rame, pa je u tom guranju sišao s motora i gurnuo oštećenog u predjelu grudi, nije siguran da li sa obje ruke, nakon čega je sjeo na motor i otišao. Tvrdio je da nije primjetio da je oštećeni pao, a nakon toga je zajedno sa licima sa kojima je bio u lokalu Faraon, otišao na ručak u Šušanj, gdje su se zadržali sat, sat i po, a od majke, koja ga je pozvala na mobilni telefon, saznao je da ga traži policija.  Potvrdio je da je u ponašanju oštećenog primjetio da je isti pijan, a da je i sam bio pod dejstvom alkohola, da je u lokalu u kom je sjedio prije kritičnog dogadjaja, popio možda  4-5 piva od pola litra. Kada je sišao s motora i gurnuo oštećenog ponovio je da nije zapazio da je oštećeni pao i zato je otišao, a da je posumnjao da je oštećeni  loše ne bi otišao nego bi ga povezao u hitnu ili pozvao policiju. Istakao je da mu je žao zbog svega što se dogodilo i da može da vrati vrijeme, dao bi svoj život za život oštećenog. </span>
</p>
<p class="p5"></p>
<p class="p3">
<span>Branilac optuženog u završnoj rječi je naveo da je u toku postupka utvrdjeno da su se u radnjama optuženog  stekli elementi bića krivičnog djela stavljenog mu na teret optužnicom, te kod takvog stanja stvari pozvao sud da cjeni brojne olakšavajuće okolnosti na strani optuženog.  </span>
</p>
<p class="p5"></p>
<p class="p3">
<span> U dokaznom postupku sud je proveo sledeće dokaze: saslušao predstavnika oštećene familije T., sina pokojnog T. M., T. V., svjedoke B. S., R. N., J. D., P.T. i Đ. M., na saglasan predlog stranaka pročitao iskaze svjedoka J. Z. dat na zapisnik VDT-a od 05.07.2012 godine, Đ.B. dat na zapisnik VDT-a od 26.06.2012 godine, M. G. dat na zapisnik VDT-a od 20.06.2012 godine I V.T. dat na zapisnik VDT-a od 20.06.2012 godine, pročitao zapisnik o uvidjaju Višeg državnog tužilaštva u Podgorici Kt.br. 431/12 od 03.06.2012 godine,  službenu zabilješku Uprave policije PJ Bar o izvršenom uvidjaju Ku.br. 300/12 od 03.06.2012 godine, izvještaj o uzrokovanju tragova sa lica mjesta od 03.06.2012 godine, izvještaj ljekara specijaliste JZU Opšte bolnice Bar broj protokola 5536 od 03.06.2012 godine, na ime T. M., zapisnik o ispitivanju vozača da li ima alkohola u organizmu, na ime Đ. B. od 03.06.2012 godine, obdukcioni zapisnik Kliničkog centra Crne gore-odjeljenje za sudsku medicine Podgorica S.br.58/12 od 13.06.2012 godine, izvjestaj Kliničkog centra Crne Gore-odjeljenja za sudsku medicine o analizi alkohola u krvi kod T. M. od 04.06.2012 godine, izvještaj Forenzičkog centra Danilovgrad o trasološkom vještačenju garderobe broj 2455-1/12, Zaključak I mišljenje vještaka medicinske struke prof.dr. Dragane Čukić od 20.07.2012, izvršio uvid u fotodokumentaciju Uprave policije PJ Bar broj 450/12 od 03.06.2012 godine sa skicom lica mjesta, u fotodokumentaciju Uprave policije PJ Podgorica broj 20-28-244-926/1505 od 04.06.2012 godine sačinjen prilikom obdukcije tijela T. M. I pročitao izvod iz kaznene evidencijeUprave policije-PJ Podgorica broj 29-245/12-12-15145/2-2548 od 13.06.2012 godine za optuženog D. B:.  </span>
</p>
<p class="p5"></p>
<p class="p3">
<span>Predstavnik oštećene porodice T., T. V.</span><span class="s1">,</span><span> u svojoj izjavi je naveo da se kao ovlašćeni predstavnik porodice pridružuje krivičnom gonjenju protiv optuženog, a da će u toku postupka postavit imovinsko pravni zahtjev .</span>
</p>
<p class="p3"></p>
<p class="p3">
<span>Svjedok R. N., u svojoj izjavi je navela da je dana 03.06.2012 godine sjedjela u lokalu “Faraon” sa optuženim Đ., a da im se posle nekih 15 minuta pridružio i J.D., tu su sjedjeli oko pola sata, a zatim su krenuli kućama. Po izlasku iz kafića sjeli su na motore, jedan od motora je bio optuženog Đ., a drugi J. D.. Nakon što su njih dvojica upalili motore, prišao im je jedan čovjek, koji ih je upitao zašto prave buku, zatim se okrenuo i opsovao ih govoreći “Jebo vam pas mater”, a nakon toga je taj čovjek krenuo u nazad. Optuženi je tada sišao s motora i krenuo za njim, a ona je krenula za njima da bi sprečila svađu između njih dvojice. Vidjela je da je došlo do gurkanja između optuženog Đ. i ovog čovjeka, to gurkanje se dešavalo kod stolova koji pripadaju drugom lokalu, a šta se dalje dešavalo nije primjetila, samo da se optuženi vratio do svog motora i da su nakon toga otišli. Objašnjavala je da je iz ovog kafića prvo izašao optuženi, zatim ona, a nakon njih J. D., da je sjela na motor s D.. Čovjek koji im je prišao, prilazi bliže motoru optuženog Đ., i obratio se njemu jer je njegov motor jači i pravi veću buku, a tvrdila je da, čim im je prišao, primjetila je da je ovaj čovjek u totalno alkoholisanom stanju, a to je zaključila na osnovu toga što im je prišao i počeo da ih psuje bez ikakvog razloga. Mjesto gdje su bili parkirani motori  udaljeno  je oko 4 metra od mjesta gdje je došlo do gurkanja između optuženog i ovog čovjeka, a vidjela je da je optuženi jednom rukom gurnuo  oštećenog u predjelu ramena, nakon čega je ovaj čovjek pao pored stolice, misli da je pao na bok, ali je takodje mislila da mu nije ništa i da će ustati. Primjetila je na stolu pored koga je optuženi gurnuo ovog čovjeka da ima 2-3 čašice rakije, a kada im je prilazio ovaj čovjek se malo teturao. Nakon toga su otišli u jedan lokal u Šušanj, onda su bili u Barskoj marini, gdje su prepričavali dogadjaj, ali su smatrali da je sve bezazleno i da tom čovjeku nije ništa, a da je ovaj čovjek preminuo saznali su po dolasku u stanicu policije. </span>
</p>
<p class="p5"></p>
<p class="p3">
<span>Svjedok J. D., u svojoj izjavi je naveo da se sjeća da je bila nedjelja, da ga je putem telefona pozvao Đ. B: i predložio mu da se nadju u kafiću ”Faraon” koji se nalazi na zelenoj pijaci, tom prilikom mu je B: rekao da želi da ga pomiri sa bivšom djevojkom. Bilo je negdje oko 15 h kada je svojim motorom došao do tog kafića u kom su ga već čekali optuženi Đ. i N., motor je parkirao na udaljenosti 5-6 metara od ulaza u lokal, a pored je bio parkiran i motor optuženog Đ.. Sjedjeli su za šankom, popio je prvo sok a zatim, 2-3 piva od pola litra, a da je optuženi otprilike isto toliko popio. Kada je izašao iz lokala uputio se ka svom motoru,  sjeo na njega i stavio kacigu, a primjetio je i da je optuženi sjeo na svoj motor, nakon čega su obojica upalili motore. Nakon toga im je prišao jedan čovjek, koji je prošao njemu iza ledja i prišao optuženom psujući ih na način što im je rekao: „Što palite motor tu, jebo vam pas mater“. U tom trenutku je sišao s motora, skinuo kacigu, a taj čovjek je krenuo da se vraća unazad. Primjetio je da se radilo o čovjeku u alkoholisanom stanju i iz tog razloga nije htio da reaguje, a primjetio je da je u alkoholisanom stanju jer se teturao, osjećao na alkohol i pričao gluposti. Taj čovjek je, vraćajući se nazad, zastao kod jednog stola, gdje su mu njih troje prišli i nastalo je guranje izmedju tog čovjeka i optuženog, i jednom trenutku je vidio da ga je optuženi odgurnuo, tj da su se medjusobno gurali, nakon čega je oštećeni pao. Nakon toga tu su se kratko zadržali, a pritrčali su još neki ljudi i počeli da viču „Dajte vode, zovite hitnu“, nakon čega su misleći da je pijan i da mu nije ništa pošli u jedan restoran pored plaže na ručak. Kasnije ga je pozvao otac i rekao mu da ga traži policija i da je neki čovjek u kritičnom stanju   i posle poziva oca, uputio se pješke u stanicu policije. Dodao je da kada je došao u kafić „Faraon“ nije primjetio oštećenog, a da nakon što ih je opsovao oštećeni se vratio unazad do jednog stola za koji pretpostavlja da je za njim oštećeni sjedio, i na tom stolu je primjetio veći broj čašica rakije i nekoliko piva. Nakon što je došlo da guranja izmedju optuženog Đ. i oštećenog, u jednom trenutku oštećeni je pao, odnosno stropoštao se izmedju stolova, nekako sa strane na bok, te je čitava ova svađa trajala oko minut, dva.   </span>
</p>
<p class="p5"></p>
<p class="p3">
<span>Svjedok P.T.,</span><span class="s1">  </span><span>u svojoj izjavi je naveo da se sjeća da je kritičnog dana bio vjerski praznik, pa kako nije radio okupio se sa društvom u lokalu koji se zove “Aco” i koji se nalazi na zelenoj pijaci u Baru, gdje je bio od 9,00 časova  Njegovo društvo se nakon izvjesnog vremena razišlo da bi na kraju oko 16 h ostao sam da sjedi za stolom, nakon čega je naišao “Dugi” i sjeo za njegov sto. Činilo mu se da je “Dugi” pio rakiju, ali nije siguran, tu su sjedjeli nekoliko minuta nakon čega je otišao u toalet, a kada se vrati i sjeo za sto Dugi je odjenom  pao preko njegovih nogu. Nije vidio da ga je neko udario, niti kako je pao, niti je čuo da je bilo kakve svađe ili prepirke. U tom trenutku njihovom stolu su pritrčali neki ljudi koji su htjeli da pomognu i jedan tamnoputi mladić je prišao Dugom i izvadio mu jezik iz usta i polivao ga vodom, i učinilo mu se da je Dugi uhvatio vazduh. Nakon toga je došla hitna pomoć i policija. Kada je “Dugi” došao i sjeo za njegov sto, primjetio je da je isti u alkoholisanom stanju, jer su mu oči bile krvave, a i ranije kada ga je sretao po gradu bio je u istom stanju, jer je znao često da popije, a kako je te prilike i on sam bio popio, nije mogao da se sjeti svih detalja. </span>
</p>
<p class="p3"></p>
<p class="p3">
<span>Svjedok B. S.,</span><span class="s1">  </span><span>u svojoj izjavi je naveo da se sjeća da se kritični događaj desio poslije podne, da je on pola sata prije toga došao u jedan lokal kome nije znao ime i sjeo u unutršnost istog. U tom lokalu pored njega, nalazila su se i dva momka i jedna djevojka, koje poznaje iz viđenja, oni su sjedjeli za šankom, a on sa gazdaricom je sjedio za stolom. Nakon nekih pola sata ova tri lica su napustila lokal i uputili se u pravcu motora, koji su se nalazili u neposrednoj blizini lokala i sjeli na njih, tako što je na jednom od tih motora sjeo jedan od mladića, koji je bio stariji, a na drugi, mlađi momak i djevojka. Kada su upalili motore prišao im je jedan visoki čovjek i nešto im rekao, ali on nije čuo šta, to je bilo vrlo kratko, par rječi, a zatim je odmah krenuo da se vrati na mjesto na kom je ranije sjedio. Vidio je da su ovi mladići ugasili motore i krenuli u pravcu ovog čovjeka, da je prvo krenula ova ženska osoba, zatim mlađi muškarac, a onda i stariji, i tada je došlo do guranja i stvorila se gužva. Objasnio je da nije vidio nikakvo udaranje, a da je u toj gužvi vidio da je ovaj visoki čovjek pao, ali se nije mogao izjasniti kako i na koji način. Potom je vidio da ova tri lica odlaze sa lica mjesta na način što sjedaju na motore i udaljavaju se. Inače, primjetio je ovog visokog čovjeka kako predhodno sjedi sa još jednim licem i vidio je da su u alkoholisanom stanju, a i kada je prišao ovim mladićima i djevojci i tada je primjetio da je pod dejstvom alkohola.</span><span class="s1"> </span>
</p>
<p class="p5"></p>
<p class="p3">
<span>Svjedok Đ.M.,</span><span class="s1">  </span><span>u svojoj izjavi je navela da je što se tiče predmet događaja sjeća da je bilo pred samo zatvaranje, da je u bašti ispred lokala sjedio izvjesni T. kome ne zna prezime, kome se tada za sto pridružio Dugi za koga je kasnije saznala da se zove T. M.. Upozorila ih je da će brzo da zatvara lokal, ali je T. zamolio  da im donese još po jedno piće. Primjetila je da su T. i Dugi pod dejstvom alkohola. Dok je sređivala lokal u namjeri da ga zatvori čula  je glasnu muziku iz lokala koji se nalazi preko puta i takođe je čula da gosti pjevaju. Nije znala da li je bilo kakve prepirke između T. i Dugog sa gostima tog lokala, samo je u jednom trenutku čula neki prasak kao da je pala stolica, nakon čega je izašla ispred lokala i tada vidjela Dugog kako leži na zemlji, oko njega je tada već bila gužva i neko je pokušava da mu pomogne na način što mu je vadio jezik iz usta. Objasnila je da je vidjela Dugog da leži na leđima, na zemlji.</span>
</p>
<p class="p5">
<span> </span>
</p>
<p class="p3">
<span>Svjedok J.Z.,</span><span class="s1">  </span><span>u svojoj izjavi je navela da zna da su kritičnog dana u kafe baru “Faraon”, koji ona drži u zakup, koji se nalazi na zelenoj pijaci, došli Đ. B: i J. D. koje poznaje od ranije, da su došli motorima, koje su parkirali ispred pržione kafe koja se nalazi u istom redu gdje i local “Faraon”. Tog dana sa njima u društvu je bila i jedna djevojka, sjedjeli su izvjesno vrijeme i pili piće, ali se ona nije sjećala šta su pili. Nakon što su izašli iz lokala vidjela je da im je prišao jedan čovjek srednjih godina i mahao je nešto rukama u njihovom pravcu, da je ova djevojka krenula u pravcu ovog čovjeka i da maše rukama i nešto priča, ali kako je bila unatar lokala nije čula šta su jedno drugom govorili. Kada je ta djevojka krenula u pravcu ovog čovjeka, vidjela je i B.i D.da idu za njom i da oni nešto pričaju i mašu rukama, misli da su oni pozivali tu djevojku da se vrati, a šta se dalje dešavalo nije vidjela, osim da se napravila gužva  i da je D.gurnuo jednog čovjeka, ali ne zna koga, da li lice koje im je ranije prišlo ili neko drugo lice, a kada je izašla iz lokala primjetila je da jedno lice leži na ledjima, izmedju dva stola. Sjećala se da je čovjek koji im je prišao bio visok, prosjed i imao bradu, a od ranije ga nije poznavala ni izviđenja i nije primjetila da se taj čovjek čudno ponaša.    </span>
</p>
<p class="p5"></p>
<p class="p3">
<span>Svjedok Đ.  B.,</span><span class="s1">  </span><span>u svojoj izjavi je naveo da je kritičnog dana bio u jednoj kafani koja se nalazi u krugu zelene pijace, a nakon što je istu napustio primjetio je da se ispred druge kafane napravila gužva. Vidio je da jedno lice leži na zemlji na ledjima, a da oko njega stoje neki ljudi, prišao je tom čovjeku misleći da je pao u nesvjest, polio ga vodom i podigao sa zemlje na stolicu. Iz lokala   u kojem je sjedio, nije mogao da vidi mjesto gdje je ležao ovaj čovjek, tuda je naišao slučajno i zaustavio se jer mu je gužva privukla pažnju. Nije vidio kako je ovo lice palo, niti ima druga saznanja vezano za ovaj događaj.</span>
</p>
<p class="p5"></p>
<p class="p3">
<span>Svjedok M. G.,</span><span class="s1">  </span><span>u svojoj izjavi je naveo da se kritičnog dana nalazio u lokalu koji se nalazi u krugu zelene pijace u Baru,  došao je oko 16 h, sjeo za šank, a u lokalu je bila vlasnica koja se zove Z. i još nekoliko gostiju, ali da ne zna ko su oni. Nije ni pola piva popio, kada je odjednom čuo lupnjavu i viku koja je dolazila spolja, nakon čega je istrčao napolje i vidio na udaljenosti   od oko deset metara od lokala gdje je sjedio, kako na betonskoj podlozi “leži” Dugi, čije je pravo ime T. M., a koga je poznavao unazad tri godine i ležao je na leđima. Inače, optuženog Đ. B: poznaje već dugo godina, ali njega nije video tu na licu mjesta, niti ga je uopšte vidio tog dana. </span>
</p>
<p class="p5"></p>
<p class="p3">
<span>Svjedok  V.T.</span><span class="s1">,  </span><span>u svojoj izjavi je naveo da se dana 03.06.2012 godine nalazio u lokalu  koji se nalazi na prostoru zelene pijace u Baru, sjedio je napolje na terasi, nakon čega se premjestio unutra. Kada se desio kritični dogadjaj nalazio se u unutrašnjosti lokala i u jednom trenutku je primjetio dva mladića koji su se nalazili na motorima, vidio je da su oni sa tih motora sišli i uputili se, ne zna u kom pravcu, jer nije video, a nakon toga je čuo gužvu i galamu. Izašao je iz lokala i vidio da se ova dva mladića  vraćaju u pravcu motora, nakon čega su se tim motorima odvezli sa lica mjesta, a takođe je vidio kako po desnoj strani gledano od ulaza u lokal leži jedno njemu nepoznato lice, na udaljenosti od oko 20 m od lokala. Prišao je tom čovjeku, koji je ležao na leđima, oko koga se već bila napravila gužva i tada mu je izvadio jezik, da se ne bi ugušilo, a dok mu je ukazivao pomoć nije podizao to lice, a poslije toga je otišao u lokal, uzeo čašu vode i sa tom vodom polio to lice u predjelu glave, ali ni posle toga to lice nije reagovalo. Sa mjesta gdje je sjedio nije mogao da vidi šta se dešavalo napolju osim prostora gdje su se nalazili ovi mladići na motorima. Nikakvu svadju prethodno nije čuo, niti je zapazio da je bilo kakve prepirke, nije vidio kako je ovaj čovjek što je ležao pao, i da li ga je neko gurnuo ili udario. </span>
</p>
<p class="p3"></p>
<p class="p3">
<span>Iz zapisnika o uvidjaju zamjenika VDT-a</span><span class="s1">, </span><span>Podgorici Ktr.br.413/12 od 03.06.2012. godine, povodom smrt T. M., utvrdjeno je da su ovlašćeni službenici Uprave policije PJ Bar, dana 03.06.2012.godine, oko 17 časova, obavjestili tužioca da je na  zelenoj pijaci u Baru, ispred kafe bara “Aco” došlo do tuče u kojoj je jedno lice povrijeđeno i prevezeno u Opštu bolnicu Bar, te da je isto preminulo. Zatim je konstatovano da šire lice mjesta predmetnog događaja  prestavlja zelena pijaca u Baru, tačnije terasa kafe bara “Aco”, vlasništvo Đ. M., koja se nalazi sa desne strane u nizu poslovnih prostora gledano iz pravca Makedonskog naselja prema bulevaru 24. Novembra. Sa lijeve strane od kafe bara “Aco” nalazi se mesara “Rumija”, naspram kafe bara Uprava pijace, a desno kafana “Faraon”, a ispred kafe bara “Aco” nalazi se mesara “Sutorman” kao i metalna kapija od ulaza u zelenu pijacu. Kafe bar “Aco” se sastoji od dva djela, unutrašnjeg gdje se nalazi šank i tri metalna stola okruglog oblika sa stolicama, i terase gdje se nalaze četri metalna stola okruglog oblika sa stolicama. Na jednom metalnom stolu na terasi se nalazila pepeljara i jedna staklena čaša, te je krim. tehničar izvršio fotografisanje lica mjesta.</span>
</p>
<p class="p5"></p>
<p class="p3">
<span>U službenoj zabilješci Uprave policije PJ Bar o izvršenom uviđaju</span><span class="s1"> </span><span>Ku.br. 300/12 od 03..06.2012. godine, je konstatovano da su dana 03.06.2012. godine, ovlašećni službenici Uprave policije PJ Bar, izašli na lice mjesta radi vršenja uvidjaja, povodom smrti lica T. M., a u prisustvu zamjenika VDT-a u Podgorici, i krim. tehničara, kojom prilikom je kao šire lice mjesta locirana zelena pijaca u Baru, tačnije terasa kafe bara “Aco”, vlasništvo Đ. M., koja se nalazi sa desne strane u nizi poslovnih prostora gledano iz pravca Makedonskog naselja prema bulevaru 24. Novembra. Sa lijeve strane od kafe bara “Aco” nalazi se mesara “Rumija” naspram kafe bara Uprava pijece a desno kafana “Faraon” vlasništvo J.Z., te da je krim tehničar izvršio fotografisanje lica mjesta.</span>
</p>
<p class="p3"></p>
<p class="p3">
<span>Iz izvještaja o uzrokovanju tragova sa lica mjesta,</span><span class="s1"> </span><span>od 03.06.2012 godine konstatovano je da pregledom lica mjesta nisu pronađeni bilo kakvi tragovi, osim stolova i stolica od čega se na jednom stolu nalazila jedna pepeljara i jedna manja čašica za piće, a tjelo pokojnog T. M. fotografisano je u opštoj bolnici Bar i isto upućeno u KC Podgorica radi obdukcije, kao i da će roba pokojnog biti izuzeta od strane OPS PJ Podgorica i dostavljena na trasološko vještačenje. </span>
</p>
<p class="p3"></p>
<p class="p3">
<span>U izvještalju ljekara specijaliste</span><span class="s1"> </span><span>JZU Opšte bolnice Bar br.5336 od 03.06.2012. godine, je konstatovano da je dana 03.06.2012. godine dovezen T. M. u prijemnu ambulantu bez  znakova vitalnih funkcija. </span>
</p>
<p class="p3"></p>
<p class="p3">
<span> Iz zapisnika o ispitivanju vozača da li ima alkohola u organizmu Uprave policije PJ  Bar od 03.06.2012. godine, utvrdjeno je da je pomenutog datuma u 23:50 h izvršeno alkotestiranje Đ. B: i tom prilikom je konstatovano da isti ima 1,56 promila alkohola u organizmu.</span>
</p>
<p class="p3"></p>
<p class="p3">
<span>Iz obdukcionog zapisnika i nalaza i mišljenja sudskog vještaka obducenta – prof.dr. Dragane Čukić</span><span class="s1"> </span><span>S.br.58/2012 od 13.06.2012. godine, na ime T. M., te Zaključka i mišljenja vještaka medicinske struke prof. dr. Dragane Čukić od 20.07.2012 je utvrdjeno da je obdukcija pokojnog T. M. obavljena 04.06.2012. godine, da je smrt T. M. nasilna i nastupila je usljed pritiska na mozak od izlivene krvi usljed prskanja krvnog suda na osnovici mozga i na početku kičmenog kanala, sve kao posledica dejstva tupog, teškog i zamahnutog mehaničkog oruđa, dok je u vrijeme umiranja postajalo stanje alkoholisanosti-pijano stanje (1,76 promila). Iz nalaza i mišljenja je utvrđeno da je  u kritičnom dogadjaju, pokojni T. M. zadobio sledeće povrede: nagnječenje u desnom tjemenopotiljačnom predjelu, crtasta oguljotina, ogrebotina u sredini čeonog predjela, krvni podliv sa otokom u predjelu prednje strane desne nadlaktice u srednjoj trećini, dva krvna podliva na zadnjoj strani desne nadlaktice u srednjoj trećini, krvni podliv u desnom lopatičnom predjelu, krvni podliv u kičmenom predjelu, krvna prožetost donjih pripoja mišića vrata, krvarenje ispod meke moždane ovojnice osnovično i u početnom djelu kičmenog kanala, što je rezultat rascjepa arterije na osnovici mozga. Sve navedene povrede i pojedinačno i zbirno kvalifikuju se kao laka tjelesna, osim krvarenja iz rascjepa arterije na osnovici mozga koja se kvalifikuje kao teška tjelesna, a koja je i dovela do smrti. Vještak je objašnjavala, da je najčešći mehanizam nastanka ovog krvarenja, ukoliko je isto traumatskog porijekla, udarac u glavu ili vrat, koji dovodi do hiperekstenzije glave i pucanja navedenih krvnih sudova, međutim, u konkretnom slučaju bila je mišljenja da je od strane druge osobe došlo do odguravanja tijela oštećenog i pada tijela na tvrdu podlogu, kada su nastale povrede na zadnjoj strani glave i krvni podlivi u predjelu leđa, kao i rascjepi arterija na osnovici mozga i posljedičnog krvarenja. Takođe je navela, da na ovaj mehanizam pada, sem obdukcionog nalaza, upućuju i izjave svjedoka, kao i nalaz trasološkog vještačenja odjeće (zaprljanost pantalona u predjelu zadnjih džepova). Takođe, iz zaključka vješaka proizilazi da rascjep arterija na osnovici mozga i u početnom diječu kičmenog kanala, nakon udarca, najčešće se viđaju kod alkoholisanih osoba, jer alkohol dovodi do širenja krvnih sudova, koji onda lakše pucaju. </span>
</p>
<p class="p3"></p>
<p class="p3">
<span>Sud je u cjelosti prihvatio obdukcioni zapisnik sa nalazom i mišljenjem pomenutog vještaka, kao stručan, jasan i objektivan, u skladu sa pravilima nauke i struke i na koji nalaz i izjašnjenje, stranke nisu imale primjedbi.</span>
</p>
<p class="p3"></p>
<p class="p3">
<span>Iz izvještaja Kliničkog centra Crne Gore-odjeljenja za sudsku medicine o analizi alkohola u krvi kod T. M. od 04.06.2012 godine, je utvrđeno da je analiza izvršena dana 04.06.2012 godine u 08 h, po metodi “Widmark” , te da je nađeno 1,76 promila apsulutnog alkohola.</span>
</p>
<p class="p5"></p>
<p class="p3">
<span>Iz izvještaja o trasološkom vještačenju Uprave policije – Forenzički centar broj 2455-1/12, je utvrdjeno da je na vještačenje dostavljena garderoba koju je na sebi kritične prilike imao T. M., majica kratkih rukava sa poprečno crno sivim prugama marke “EMT”, veličine “XXL”, na kojoj su uočena tri mehanička oštećena, na rastojanju od 20 cm i 28 cm od donje ivice majce, mehaničko oštećenje na lijevom rukavu majce, koje se nalazi na 6 cm od ivice rukava i na lijevom grudnom dijelu majce uočeni su tragovi osušene tečnosti nalik na krv, pantalone braon boje marke “Fearles” na kojima nisu uočena mehanička oštećenja, osim zaprljanosti u predjelu zadnjih džepova, i cipele kožne, braon boje marke “Huaerkan” bez mehaničkih oštećenja.</span>
</p>
<p class="p5"></p>
<p class="p3">
<span>U fotodokumentaciji</span><span class="s1"> </span><span>Uprave policije PJ Bar broj 450/12 od 03.06.2012 godine sa skicom lica mjesta godine prikazan  je širi i bliži izgleda lica mjesta, bliži izgled glave i tjela pokojnog u prijemnoj ambulanti Opšte bolnice u Baru. Iz fotodokumentacije</span><span class="s1"> </span><span>Uprave policije PJ Podgorica broj 20-28-244-926/1505 od 04.06.2012. godine, utvrdjen je bliži izgled tjela i glave T. M. detalji sa obdukcije. </span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica broj 29-245/12-12-15145/2-2548 od 13.06.2012  na ime optuženog utvrdjeno je da  isti ranije nije osudjivan.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženog, provedene dokaze i dovodeći ih u međusobnu vezu, Sud je nesumnjivo utvrdio da je optuženi izvršio krivično djelo koje mu je stavljeno na teret, na način, u vrijeme i na mjestu kako je to navedeno izrekom presude.</span>
</p>
<p class="p3"></p>
<p class="p3">
<span>Naime, optuženi  je dana 03.06.2012 godine oko 16,45 u Baru, na terasi kafe bara „Aco“, sa umišljajem teško tjelesno povrijedio oštećenog T. M., usled čega je kod istog nastupila smrt, na način što je oštećenog, znajući da je pijan i da nije stabilan dok stoji na čvrstoj podlozi, gurnuo rukama u predjelu grudi, iako je bio svjestan da ga na taj način može teško tjelesno povrediti, usljed kojeg guranja je oštećeni pao na tlo i udario glavom u tvrdu podlogu, nanoseći mu tešku tjelesnu povredu u vidi krvarenja ispod meke moždane ovojnice, osnovično i u početnom dijelu kičmenog kanala, što je bio rezultat rascjepa arterija na osnovici mozga, od koje povrede je kod oštećenog nastupila smrt na putu ka bolnici u Baru, a u odnosu na koju smrtnu posledicu je okrivljeni postupao iz nehata. </span>
</p>
<p class="p3"></p>
<p class="p3">
<span>Ovakvo činjenično stanje utvrđeno je iz potpunog, jasnog i nedvosmislenog priznanja optuženeg Đ. B:, koji je objašnjavao, da je odlazeći iz lokala sjeo na svoj motor i upalio ga, kada je prišao oštećeni koji ga je opsovao i gurnuo u rame, zbog čega je sišao sa motora i gurnuo oštećenog u predjelu grudi, ali nije bio suguran da li sa obje ruke. Sud nije mogao prihvatiti njegovo objašnjenje u dijelu da nakon guranja oštećenog, nije zapazio da je oštećeni pao, već je to smišljeno radi ublažavanja krivice, a bilo je u suprotnosti sa iskazima svjedoka R. N. i J. D., koji su prethodno bili u društvu sa optuženim i koji su nakon događaja zajedno sa njim napustili lice mjesta i potom proveli određeno vrijeme, a potvrdili su da su vidjeli da je oštećeni pao odmah nakon guranja od strane optuženog, odnosno da su pritrčali neki ljudi, ali su smatrali da mu nije ništa i da će ustati, a svjedok R. N. je objašnjavala da su kasnije u barskoj Marini, njih troje, prepričavali događaj, ali su i tada zaključili da je sve bilo bezazleno. Optuženi Đ. je potvrdio da je u ponašanju oštećenog primijetio da je isti pijan, a svjedoci R J. su to takođe potvrdili, svjedok R. N. je navela, da je  oštećeni bio u totalno alkoholisanom stanju, a svjedok J., je objašnjavao da se oštećeni teturao, osjećao na alkohol. Inače, ova dva svjedoka su sudu potvrdili da nakon što im je prvi prišao oštećeni, izgovarajući psovku, da se nakon toga okrenuo i pošao unazad, dok su njih troje krenuli za njim. Dakle, za sud je nesporno utvrđeno da je optuženi Đ. prišao oštećenom T., koji je bio u alkoholisanom stanju i gurnuo ga u predjelu grudi, u trenutku kada je ovaj krenuo da se vraća prema svom stolu, dakle, bez ikakve namjere da nastavi započeti verbalni sukob. Po mišljenju suda i izgovorena psovka od strane oštećenog, ( "jebo vam pas mater") nije bila takvog karaktera da se mogla smatrati teškim vrijedjanjem i time izazvati ovakvu reakciju optuženog, pogotovo što je izrečena u množini, te su i svjedoci R. i J. naveli da je bila upućena svima (njima i optuženom). Svjedoci B. S. i J. Z. su sudu potvrdili da su vidjeli da je optuženom i njegovom društvu, kada su sjeli na motore i upalili ih, prišao jedan čovjek i nešto im govorio, nakon čega je krenuo da se vraća, dok su njih troje  krenuli prema njemu, međutim, kako se napravila gužva nijesu se mogli izjasniti kako je došlo do pada oštećenog. Svjedok P. T. je objašnjavao da je sa oštećenim prethodno sjedio za stolom, da su pili alkoholno piće, te potvrdio da je oštećeni već prilikom dolaska za njegov sto, bio u alkoholisanom stanju, međutim, nije se mogao izjasniti o kritičnom događaju, jer je prethodno bio u toaletu, a kada se vratio i sjeo za sto, vidio je da oštećeni pada preko njegovih nogu, naglašavajući da je i sam bio pod uticajem alkohola te prilike. Svjedok Đ.M. nije vidjela kritični događaj, ali je primijetila da su te prilike i oštećeni i P. T. koji je sjedio sa njim za isti sto, pod uticajem alkohola, a takođe ni svjedoci Đ. B., M. G.i V. T. nijesu vidjeli kritični događaj, jer su se nalazili unutar lokala, a prilikom izlaska su vidjeli oštećenog da leži na betonskoj podlozi. </span>
</p>
<p class="p3"></p>
<p class="p3">
<span> Iz pismenih dokaza, odnosno zapisnika o uviđaju zamjenika VDT-a Podgorica Ktr.br. 413/12 od 03.06.2012 godine i službene zabilješke Uprave policije PJ Bar o izvršenom uviđaju Ku.br. 300/12 od 03.06.2012. godine utvrdjeno je da šire lice mjesta predmetnog događaja predstavlja zelena pijaca u Baru, tačnije terasa kafe bara „Aco“ koji se nalazi sa desne strane gledano iz pravca Makedonskog naselja prema bulevaru 24. Novembra, što je potvrđivala i fotodokumentacija Uprave policije PJ Bar, a iz zapisnika o alkoholisanosti kod optuženog Đ. je proizilazilo da je u vrijeme kada je vršena kontrola alko testom tipa "Dreger", bio pod uticajem alkohola, što je bilo skoro sedam sati od kritičnog dogadjaja. Iz izvještaja ljekara specijaliste JZU Opšta bolnica Bar br. 5336 je konstatovano da je oštećeni T. dana 03.06.2012 godine dovezen u prijemnu ambulantu bez znakova vitalnih funkcija, a iz obdukcionog zapisnika i nalaza i mišljenja sudskog vještaka obducenta prof.dr. Dragane Čukić je utvrđeno da je smrt T. M. nasilna i nastupila usled prskanja krvnog suda na osnovici mozga i na početku kičmenog kanala, koja se kvalifikuje kao teška povreda i koja je dovela do smrti. U pogledu mehanizma nastanka povreda vještak je objasnio da je ova povreda nastala zbog guranja tijela od strane druge osobe i pada tijela unazad "na leđa", na tvrdu podlogu. Iz trasološkog vještačenja odjeće oštećenog je proizilazilo, da nijesu uočena mehanička oštećena na istoj, osim zaprljanosti u predjelu zadnjih džpova pantalona, što ukazuje na pad tijela oštećenog na leđa. </span>
</p>
<p class="p3">
<span>    </span>
</p>
<p class="p3">
<span>Postupajući na naprijed opisan način, optuženi je bio svjestan da gurajući oštećenog, rukama u predjelu grudi, oštećeni može pasti i udariti u tvrdu podlogu odnosno u pod terase kafića, i na taj način se teško tjelesno povrijediti, pogotovo pri činjenici da je oštećeni bio u alkoholisanom stanju, te da u tom stanju nije stabilan dok stoji na podlozi,  a što je optuženi znao, kako proizilazi iz njegove odbrane,  ali je pristao na takvu posljedicu, nanoseći mu kritičnom prilikom tešku tjelesnu povredu, koja je u momentu nanošenja bila opasna po život i kasnije prouzrokovala smrt oštećenog, postupajući na taj način sa evenutalnim umišljajem, dok je u odnosu na smrt oštećenog, kao nastalu posljedicu, postupao iz nehata, pa su se u njegovim radnjama, stekli svi bitni elementi bića krivičnog djela teška tjelesna povreda iz čl. 151 st. 3 u vezi st. 1 KZ-a, za koje ga je sud oglasio krivim.</span>
</p>
<p class="p3"></p>
<p class="p3">
<span>Odlučujući o visini kazne koju će izreći optuženom sud je cijenio sve okolnosti koje utiču da ista bude manja ili veća, pa je kako otežavajućih okolnosti nije bilo, od olakšavajućih okolnosti na strani optuženog cijenio  stepen krivične odgovornosti, koji se ogleda u tome da je djelo izvršeno sa eventualnim umišljajem, što predstavlja blaži oblik vinosti, lične prilike optuženog, koje se ogledaju u tome da je optuženi lošeg imovnog stanja, otac dvoje maloljetne djece, od kojih jedno bolesno, a koje optuženi izdržava, a zaposlen kao fizički radnik u Luci Bar, njegovo držanje poslije izvršenog krivičnog djela koji se ogleda u njegovom priznanju, izraženom žaljenju i kajanju, te okolnosti pod kojima je krivično djelo učinjeno, koje se ogledaju u  tome da je kritični dogadjaj inicirao pok.oštećeni koji je upućivanjem psovke izazvao reakciju optuženog i na taj način nastali sukob, kao i činjenicu da nije sklon vršenju krivičnih djela obzirom da ranije nije osudjivan. Naprijed navedene olakšavajuće okolnosti Sud je cijenio kao naročito olakšavajuće i primjenom čl. 45 i čl. 46 KZ-a, ublažio kaznu ispod zakonskog minimuma i izrekao mu kaznu zatvora u trajanju od od jedne godine i šest mjeseci, smatrajući da će se izrečenom efektivnom kaznom ostvariti svrha kažnjavanja predvidjena čl. 32 KZ-a, a u okviru opšte svrhe izricanja krivičnih sankcija iz čl. 4 KZ-a, odnosno da će uticati da optuženi ubuduće neće vršiti krivična djela.</span>
</p>
<p class="p3"></p>
<p class="p3">
<span>Shodno odredbi čl. 51 KZ-a, optuženom se u kaznu zatvora uračunalo vrijeme koje je proveo u pritvoru u periodu od 04.06.2012. godine, pa do 08.11.2012 godine, a ostatak kazne će izdržati po pravosnažnosti presude.</span>
</p>
<p class="p3"></p>
<p class="p3">
<span>Odluka o troškovima donijeta je shodno odredbi čl. 226 i 229 Zakonika o krivičnom postupku (ZKP-a), a isti se odnose na nagradu braniocu po službenoj dužnosti adv. K. M., u iznosu od 750 eura, na  ime nagrade sudskog vještaka dr.Dragane Čukić na ime davanja nalaza i mišljenja iznos od 123,75 eura,  što ukupno iznosi 873,75 eura, dok je paušal odredjen imajući u vidu složenosti i dužinu trajanja postupka, kao i imovinske prilike optuženog.</span>
</p>
<p class="p3"></p>
<p class="p3">
<span>Shodno odredbi čl. 239 ZKP-a, sud je predstavnika porodice oštećenog uputio na parnicu radi ostvarivanja imovinsko-pravnog zahtjeva, obzirom da se isti u tom pravcu u krivičnom postupku nije precizno izjasnio.</span>
</p>
<p class="p3"></p>
<p class="p3">
<span>Na osnovu izloženog, a shodno odredbi čl. 374 ZKP-a, odlučeno je kao u izreci presude.</span>
</p>
<p class="p3"></p>
<p class="p1">
<span>VIŠI SUD U PODGORICI,</span>
</p>
<p class="p1">
<span>dana, 08.11.2012.godine.</span>
</p>
<p class="p1"></p>
<p class="p3">
<span>ZAPISNIČAR,				PREDSJEDNIK VIJEĆA-SUDIJA,  </span>
</p>
<p class="p3">
<span>Borka Jelenković,s.r.				Vesna Pean,s.r.</span>
</p>
<p class="p3"></p>
<p class="p6">
<span class="s2">PRAVNA POUKA</span><span>:</span>
</p>
<p class="p6">
<span>Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p class="p6"></p>
<p class="p6"></p>
<p class="p7">
<span>Tačnost otpravka, tvrdi i</span>
</p>
<p class="p7">
<span>o v j e r a v a ;</span>
</p>
<p class="p7">
<span>Namještenik suda,</span>
</p>
<p class="p7">
<span>Borka Jelenković</span>
</p>
<p class="p1"></p>
<p class="p8"></p>


</body>
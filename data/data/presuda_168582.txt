<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 12/10</span>
</p>
<p>&nbsp;</p>
<li>
<span class="span2">U  IME  NARODA</span>
</li>
<p>&nbsp;</p>
<li>
<span class="span2">Viši sud u Bijelom Polju u vijeću sastavljenom od sudije Vukomira Boškovića kao predsjednika vijeća i sudija porotnika Dimitrija Kaljevića i Zaima Mehovića, kao članova vijeća, uz učešće namještenika suda Radmile Duborije, kao zapisničara, u krivičnom predmetu optuženog N. M. iz C, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (Kz), po optužnici Višeg državnog tužioca Kt. br. 9/10 od 12.03.2010 godine, nakon održanog usmenog, glavnog i javnog pretresa u prisustvu zamjenika Višeg državog tužioca H. L, optužeog N. M. i njegovog branioca, advokata H. G, adv. iz P, donio je 16.04.2010 godine, a javno objavio dana 17.04.2010 godine,  </span>
</li>
<p>&nbsp;</p>
<li>
<span class="span2">    P  R  E  S  U  D  U</span>
</li>
<p>&nbsp;</p>
<p>
<span class="span1">Optuženi N. M, JMBG ...., zv. "M" od oca A. i majke S, rođene T, rođen ... godine, u P, opština B. P, sa prebivalištem u mjestu G, br. ..., opština C, državljanin Crne Gore, po zanimanju mašinbravar, oženjen, otac troje maloljetno djece, pismen, sa završenom Srednjom mašinskom školom, srednjeg imovnog stanja, osuđivan, nalazio se u pritvoru od 14.02.2010 godine, do 17.04.2010 godine. </span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1">Što je: </span>
</p>
<p>
<span class="span1">Dana, 14.02.2010 godine, iz pravca C. u pravcu S. u svom putničkom motornom vozilu marke "T. tip R. ..." reg. oznake ...., neovlašćeno radi prodaje držao i prenosio 916,55 g. opojne droge - marihuane, supstancu koja je Rješenjem o utvrđivanju opojnih droga (Sl. list SRJ, br. 44/2) proglašena za opojnu drogu, zapakovanu u ručnu pravljeni zamotuljak oblijepljen selotejp trakom, koju su istog dana oko 8,00 h. na graničnom prelazu D, opština B. P, ovlašćena službena lica Uprave policije Područne jedinice B. P, prilikom kontrole i pretresa putničkog motornog vozila kojim je upravljao okrivljeni, u istom pronašli sakrivenu ispod suvozačevog sjedišta i oduzeli, </span>
</p>
<p>&nbsp;</p>
<p>
<span class="span1">- Čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz, </span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te čl. 14, 15, 32, 36, 42, te čl. 51, 66, 75 st. 3 i 300 st.6 u vezi st. 1 Kz i čl. 199, 202 i 364 Zkp,</span>
</p>
<p>&nbsp;</p>
<p style="text-align:center;">
<span class="span1">O s u đ u j e</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine i 2 (dva) mjeseca, u koju kaznu mu se uračunava vrijeme provedeno u pritvoru od 14.02.2010 godine, do 17.04.2010 godine.  </span>
</p>
<p>&nbsp;</p>
<li>
<span class="span1">Optuženi se obavezuju na plaćanje troškova krivičnog postupka u iznosu od 400,00 € i paušala u iznosu od 100,00 €. </span>
</li>
<p>&nbsp;</p>
<p>
<span class="span1">Privremeno oduzeta droga-marihuana  od optuženog N. M.  u količini od 916.55 grama, trajno se oduzima iz razloga bezbjednosti i zaštite zdravlja i ista se ima uništiti. </span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1"> </span>
</p>
<p>
<span class="span1">Viši državni tužilac u Bijelom Polju podnio je ovom sudu optužnicu Kt.br. 9/10 od 12.03.2010 godine, protiv optuženog N. M. iz C, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st. 1 Kz. </span>
</p>
<p>&nbsp;</p>
<p>
<span class="span1">Na glavnom pretresu u završnoj riječi zamjenik Višeg državnog tužilaštva je istakao da je tokom postupka na jasan i nedvosmislen način dokazano da je optuženi N. M, izvršio krivično djelo stavljeno mu na teret optužbom. Tvrdnja optuženog da mu je drogu podmetnulo neko lice cijeni kao pokušaj izbjegavanja krivično-pravne odgovornosti, jer je vozilo u kojem je nađena droga vlasništvo otpuženog, a koje nikom nije davao na upotrebu u smislu dužeg korišćenja, te da je vozilo uvijek zaključavao, kao i da se radi o većoj količini droge, koja takva nije mogla da se sakrije i ne primijeti, a što sve ukazuje da je optuženi dobro znao da se droga nalazi u vozilu, što je nesporno utvrđeno prilikom pretresa od strane policije, te je predložio da se optuženi za počinjeno krivično djelo oglasi krivim i kazni po zakonu. </span>
</p>
<p>&nbsp;</p>
<p>
<span class="span1">Optuženi N. M. je tokom postupka negirao izvršenje krivičnog djela stavljenog mu na teret optužbom. U izjavi datoj ovlašćenim policijskim službenicima u prisustvu postavljenog branioca, istakao je da je vozilo kojim je toga dana upravljao njegovo vlasništvo, te da je dana 14.02.2010 godine, oko 02,00 h. pošao kod J. A. na C, kod koga se zadržao oko dva sata, čekajući da J. spakuje čajeve za kupce u S, a koje čajeve je vozio za S. po dogovoru sa A. Čajeve je stavio u prtljažnik, te je od prtljaga ponio ćebe i jastuk koje je stavio na zadnjem sjedištu vozila. Nakon toga, a po prethodnom dogovoru krenuo je kako bi uzeo B. Z. koji je stanovao kod svoje tetke na C. Kada je došao zapazio je da je Z. imao neki prtljag u crvenoj kesi, te je vidio kada je Z. otvorio zadnja desna vrata i stavio prtljag iza sjedišta suvozača. Nije obraćao pažnju na Z. dok je ostavljao taj prtljag, nakon čega je Z. sjeo na sjedištu suvozača. Na izlazu iz C. stopirao ih je jedan policajac, kojeg on nije poznavao ali je znao da radi u Graničnoj policiji i bio je obučen u policijsku uniformu. Toga policajca su povezli do T. p. Na izlazu iz P. na putu prema S. Z. je uzeo da vozi, a on je prešao na mjestu suvozača i spavao je do na izlaz iz B. P. Odatle je ponovo nastavio na vozi, a kada su vozilom došli na granični prelaz D. policija ih je isključila radi pregleda vozila. Policija je u vozilu ispod sjedišta suvozača našla zamotuljak oblijepljen selotejp trakom pitajući ga "šta je ovo". Za vrijeme pregleda njegovog vozila koje je vršila policija stajao je pored vozila, te se začudio kada je policija </span><span class="span1">našla taj zamotuljak. Tvrdi da ne zna odakle se u njegovom vozilu našlo to pakovanje oblijepljeno selotejp trakom za koje je pretpostavio da je droga. Ističe da je njegovo vozilo zadnjih nedelju dana vozio samo on, a inače osim njega to vozilo vozi i njegova sestra R. Ističe i to da nije primijetio da je Z. držao ili stavio u vozilo pakovanje oblijepljeno selotejp trakom. Pojasnio je da se policajac nalazio sa desne strane vozila kada su vršili pregled vozila, te da su sva vrata na vozilu bila otvorena, a da se on nalazio sa lijeve strane vozila bliže zadnjem kraju, te da se tada policajac nalazio pored desnih zadnjih vrata i bili su okrenuti jedan prema drugom. Kada mu je policajac pokazao pakovanje oblijepljeno selotejp trakom nalazio se udaljeno od vozila oko metar ipo i u tom momentu je istresao ćebe radi pregleda vozila. </span>
</p>
<p>
<span class="span1"></span><span class="span3"> </span>
</p>
<p>
<span class="span1">U istražnom postupku ponovio je iskaz iz predkrivičnog postupka, stim što je istakao da nakon što je bolje razmislio da sumnja da je njegov šura B. Z. sakrio taj zamotuljak ispod sjedišta suvozača, gdje je i pronađen od strane policije. Sumnju izražava sa razloga, što je njegov šura Z. prilikom kontrole policiji saopštio da on od stvari ima samo jednu malu ručnu torbicu koju je držao u rukama, iako je vidio kada je otvorio vrata od zadnjeg sjedišta da se tamo nalazi jedna velika kesa u kojoj su stajale cipele i farmerke od njegovog šure Z. i još neka kutija, a što je kod njega izazvalo sumnju da je upravo B.Z. sakrio predmetnu drogu, koja je od njega oduzeta od strane policije. Ponovo je istakao da ne sumnja u svoju sestru R. V, sa kojom je inače u zadnje vrijeme koristio to vozilo u kojem je nađena droga da je ona stavila ili sakrila predmetnu drogu u vozilo. Napominje da mu ni u momentu kada je davao izjavu istražnom sudiji nije jasno otkud se droga našla u njegovom vozilu, te je istakao da vozilo drži uvijek zaključano, ali da ne zna da li je to vozilo uvijek zaključavala njegova sestra R. Čajeve u S. je vozio R. G. i njenom mužu S, te da pored tog posla vezano za prevoz čajeva on i njegova sestra R. drže štand bižuterije na pijaci na C. Na C. živi u stanu veličine 72 m2, sa suprugom M. koja radi u privatnom preduzeću sa Srednjom ekonomskom školom. Vozilo "T" registrovano je na njegovo ime a proizvedeno je 2009 godine, te tvrdi da je to vozilo zadnjih nedelju dana koristio isključivo on i da je toga jutra kada je pošao za S. bilo prethodno zaključano, koje je kada je krenuo za S. otključao i pošao na put. Naznačuje da nije primijetio da je njegov šuta nešto od stvari stavljao ispod sjedišta suvozača, a da je vidio kada je kesu stavio iza sjedištu suvozača, te da njegov šura nije govorio da je on stavio zamotuljak iza sjedišta suvozača kada ga je policija to pitala. Pojasnio je da ga je na izlazu iz B.P. u mjestu N. probudio njegov šura Z, te da je on od tada nastavio da upravlja vozilom prema graničnom prelazu D, gdje ih je zaustavila policija. Toga jutra pozvao je svoga šuru govoreći mu da će naići za 15-tak minuta kako bi pošli za S, a što su i učinili. Njegov šura je često išao za S. sa njim i pomagao mu oko vožnje i predaje čajeva u B, a on mu je za uzvrat davao na ime nagrade iznos od po 50,00 €, a što je učinio i dana 14.02.2010 godine, prilikom polaska sa C. </span>
</p>
<p>&nbsp;</p>
<p>
<span class="span1">Na pretresu je ponovio iskaz dat u predkrivičnom i istražnom postupku, stim što je ponovo naznačio da droga nije njegova, te da smatra da mu je podmenuta. Istakao je i to da je dan prije nego što su pošli za B. pored njegove tezge prošao B. Z, pitajući ga "da li ima šta" misleći za put za B,a što su činili </span><span class="span1">zadnjih šest mjeseci uvijek subotom. Odgovorio mu je u smislu da će ići za B, te da ide kući da se odmara a da će ga on pozvati. Narednog dana sa C. su pošli za B. oko 04,00 h. stim što ističe da je dan prije nego što su pošli za B. vozilo ostavio u auto-servis "FL M" koji drži Dž. V, a zbog kvara na nekoj od lampi. Nijesu uspjeli da mu otklone kvar, a to prethodno nije izjavio jer je smatrao da ne treba. Prije nego što je ostavio vozilo u taj servis, u tom servisu mu je vršen redovan servis vozila,a vozilo je ostavio u subotu oko 12,00 h. i isto preuzeo po proteku par sati. Ne sumnja da su mu u tom servisu podmetnuli drogu, jer zna da su to pošteni ljudi, te da redovno obavlja servis vozila u tom servisu i da apsolutno ne sumnja da su oni podmetnuli drogu. Predmet nađen u vozilu je pojasnio da je pravougaonog oblika, dimenzija 25x12x12 cm. Taj zamotuljak nije uopšte primijetio u vozilu kada su pošli za B. Ističe da mu je B. Z. šura jer je njegova sestra od tetke Z. supruga. Sa njim je u dobrim odnosima i Z. mu je uvijek pomagao u zadnjih pola godine kada bi putovali za B. i vozili čajeve A. Prilikom kontrole njegovog vozila od strane policije neko od policajaca mu je kazao da su imali dojavu da se droga nalazi u njegovo vozilo. Ističe da se prije dvije godine nalazio u svom vozilu sa A. J, te da je neko lice pozvalo J, a što mu je J. kasnije rekao, te da je to lice od J. tražilo novac na ime reketa, nakon čega je rekao J. da to prijavi u SUP što su oni i uradili. J. mu je kazao da to lice koje ga je pozvalo radi u policiji, a da su nakon toga i njemu stizale prijeteće poruke, u smislu zašto se miješao u to, te da će platiti glavom i slično. Ne zna kako se to lice zove, a to lice nije ni pitao kako se zove, a ne zna da li J. zna kako se zove to lice. Zadnja prijetnja od tog lica mu je stigla možda godinu ipo posmatrano od momenta kada je nađena droga u njegovom vozilu, te je ponovo istakao da je to vozilo isključivo koristio on i sestra, kao i da ne sumnja da je sestra ubacila drogu u vozilu. Ustvrdio je da vozilo drži uvijek zaključano, ali da povremeno "luftira-provjetrava" vozilo, kada bi vrata bila otvorena, ali je to činio u neposrednoj blizini svoga stana i da nakon što bi luftirao vozilo nije primijetio neki predmet koji bi bio ostavljen u njegovom vozilu. Vozilo je "luftirao" i prije nego što je pošao na servis, te da mu je bila pokvarena lampica "stop" koja se nalazi iznad menjača na tabli. Kada je ostavio vozilo majstori su mu rekli da su gledali tu lampicu i da su pokušali da je poprave. Tada mu nijesu rekli da su nešto našli ispod sjedišta suvozača. Pojasnio je da je droga nađena ispod zadnjeg dijela sjedišta suvozača. Tvrdi da je vidio kada je B. ubacio jednu crvenu kesu iza sjedišta suvozača, te da su se u kesi nalaze farmerke, što mu je B. rekao, te da je tada ubacio i neku kutiju za koju mu je Z. rekao da su djelovi za zamjenu. Nije vidio da je Z. ubacio nešto drugo u vozilo osim kesu i tu kutiju, a da je policajac koga su prevezli do T. P. sjedio na sjedištu iza suvozača. </span>
</p>
<p>&nbsp;</p>
<p>
<span class="span1">U završnoj riječi preko branioca je istakao da droga nađena u njegovom vozilu nije njegovo vlasništvo, te da mu je neko tu drogu podmetnuo, a ne može se izjasniti ko. Da je droga bila njegova tvrdi da je ne bi stavljao ispod sjedišta suvozača, već negdje drugo gdje bi se teže mogla naći. Predložio je da ga sud oslobodi od krivične odgovornosti usled nedostatka dokaza, te ukoliko sud nađe drugačije kao olakšavajuće okolnosti bi trebao uzeti u obzir prilikom odlučivanja o vrsti i visini kazne da se radi o oženjenom čovjeku, ocu troje maloljetne djece.  </span>
</p>
<p>&nbsp;</p>
<p>
<span class="span1">Sud je u dokaznom postupku na glavnom pretresu izveo dokaze:  saslušao svjedoke B. Z. i A. J, pročitao zapisnik o pretresanju prevoznih sredstava, putnika i prtljaga Uprave policije - PJ B. P, br. 2 od 14.02.2010 godine, izvršio uvid u potvrdu Uprave policije - PJ B. P, br. 10 od 14.02.2010 godine, o privremeno oduzetim predmetima od optuženog, pročitao izvještaj o analizi br. 659/10 Forenzičkog centra Danilovgrad, izvršio uvid u izvod iz KE za optuženog izdat od PJ B. P, pod brojem 355 od 17.02.2010 godine, pa je cijeneći iste i u kontekstu dovodeći ih u vezu sa odbranom optuženog utvrdio činjenično stanje kao u izreci presude. </span>
</p>
<p>&nbsp;</p>
<p>
<span class="span1">Savjesnom ocjenom izvedenih dokaza, kako pojedinačno, tako i u njihovoj međubosnoj vezi a u kontekstu sa odbranom optuženog, sud je kao nesporno utvrdio sledeće činjenično stanje: </span>
</p>
<p>&nbsp;</p>
<p>
<span class="span1">Dana, 14.02.2010 godine, na graničnom prelazu D, ovlašećni policijski službenici Granične policije B. P. su prilikom kontrole vozila marke "T" reg. oznake ...., kojim je upravljao sada optuženi N. M, u istom ispod sjedišta suvozača sa zadnje strane pronašli 916,55 g. opojne droge - marihuane. Optuženi N. je svojim vozilom pošao iz C. za B. i sa njim u vozilu se nalazio njegov prijatelj B. Z. Tom prilikom su ti policijski službenici od optuženog N. oduzeli drogu i izdali mu potvrdu koju je optuženi potpisao. </span>
</p>
<p>&nbsp;</p>
<p>
<span class="span1">Da su ovlašćeni policijski službenici Ispostave granične policije iz B. P. izvršili pretresanje vozila optuženog potvrđuje se zapisnikom o pretresanju prevoznih sredstava, putnika i prtljaga, koji su izdali ti službenici nakon izvršenog pretresa dana 14.02.2010 godine, u kojem zapisniku je između ostalog naznačeno da je ispod suvozačevog sjedišta pronađeno pakovanje dimenzija 30x15x15 umotano lepljivom selotejp trakom braon boje. Na tom zapisniku a koji zapisnik nosi broj 04/7-2 optuženi je dao primjedbu da nije znao da se ta droga nalazi u vozilu. </span>
</p>
<p>&nbsp;</p>
<p>
<span class="span1">Potvrdom iste Ispostave pod brojem 10 izdate istog dana je naznačeno da su ti službenici od optuženog između ostalog oduzeli pakovanje dimenzija 6x12x12 u kojem se nalazi nepoznata zelenkasta materija, koja izgledom i mirisom podsjeća na opojnu drogu marihuanu. I potvrdu i zapisnik optuženi je ovjerio svojim potpisom. </span>
</p>
<p>&nbsp;</p>
<p>
<span class="span1">Iznijeto nije osporeno nijednim izvedenim dokazom, a što nije osporeno ni odbranom optuženog, pa je sud to u potpunosti prihvatio. </span>
</p>
<p>&nbsp;</p>
<p>
<span class="span1">Da je materija koja je pronađena u vozilu optuženog droga - marihuana potvrđuje se izvještaj o analizi br. 244/10-27-659 Forenzičkog centra iz Danilovgrada od 23.02.2010 godine.  </span>
</p>
<p>&nbsp;</p>
<p>
<span class="span1">Međutim, optuženi je i tokom postupka negirao da je ta droga njegova, te tvrdi da je isključi razlog njegovog putovanja za B. bio to što je vozio čajeve trajavu J. A. Vezano za drogu koja je nađena u njegovom vozilu i predkrivičnom postupku je istakao da ne zna odakle se u njegovom vozilui našlo to pakovanje </span><span class="span1">oblijepljeno selotejp trakom, te tvrdi da je zadnjih nedelju dana isključivo on upravljao tim vozilom i ističe da je to vozilo osim njega vozila i njegova sestra R. Dalje je predočio da nije primijetio da je Z. držao ili stavio u vozilo pakovanje oblijepljeno selotejp trakom, te da je zapazio da Z. ima neki prtljag u crvenoj kesi, kao i da je vidio kada je Z. otvorio zadnja desna vrata i stavio prtljag iza sjedišta suvozača, nakon čega je sjeo na sjedište suvozača. Tvrdi da je on upravljao vozilom kada ih je stopirao jedan policajac kojeg nije poznavao, ali da zna da radi u graničnoj policiji, koga su poveli do T. p. </span>
</p>
<p>&nbsp;</p>
<p>
<span class="span1">U istražnom postupku je izrazio sumnju da je njegov šura B. Z. sakrio taj zamotuljak ispod sjedišta, kao i da je vidio da je Z. u vozilo unio i ostavio jednu veliku kesu u kojoj su se nalazile cipele i farmerke, a što on nije prijavio prilikom pregleda, već je kazao da ima samo jednu ručnu torbicu koju je držao u ruci. Tvrdi i to da je vozilo uvijek držao zaključano, te da je isključivo on vozilo koristio zadnjih nedelju dana, a da je i tog dana kada je pošao za S. vozilo bilo prethodno zaključano. Ističe i to da nije primijetio da je njegov šura nešto stavio ispod sjedišta suvozača, te da je njegov šura često sa njim išao za S. pomažući mu u vožnji. </span>
</p>
<p>&nbsp;</p>
<p>
<span class="span1">Na pretresu je ponovo ustvrdio da mu je droga podmetnuta, te da je vozilo dan prije polaska za B. dao radi opravke na servis. Ponovo je naznačio da mu je Z. i od ranije pomagao, te da je sa njim dobar prijatelj. Ukazuje da se prije dvije godine nalazio u svom vozilu sa A. J. kada je neko lice pozvalo J. tražeći mu reket, a što mu je J. kasnije ispričao, te da mu je nakon toga to lice više puta slalo poruke i prijetilo mu "zašto se on miješa u to, te da će platiti glavom" i slično. Ističe da je vozilo povremeno "luftirao", a to je činio u blizini svoga stana, te da nije primijetio da je neki predmet ostavljen u njegovom vozilu nakon toga. Tvrdi da je vidio kada je B. ubacio crvenu kesu iza sjedišta suvozača, te da su se u kesi nalazile farmerke, što mu je kazao B, te da je B. ubacio i neku kutiju za koju je kazao da su djelovi za zamjenu, a da nije vidio da li je B. ubacio nešto drugo osim te kese i kutije. </span>
</p>
<p>&nbsp;</p>
<p>
<span class="span1">Dakle, u prvoj izjavi tvrdi da ne zna otkud se taj zamotuljak našao u njegovom vozilu. Nakon toga izražava sumnju da je taj zamotuljak ostavio njegov prijatelj - šura B. Z, dok na kraju predočava sudu da je bio prisutan kada je neko lice prijetilo A. i od istog tražilo reket, a da je nakon toga i njemu slalo prijeteće poruke. Očigledno da optuženi ukazuje na mogućnost da mu je to lice podmetnulo drogu koja je nađena u vozilu. </span>
</p>
<p>&nbsp;</p>
<p>
<span class="span1">Međutim, tvrdi da je zadnjih nedelju dana isključivo on upravljao vozilo, da je vozilo bilo uvijek zaključano, osim što je prethodnog dana dao vozilo na servis radi popravke, ali je isključio svaku sumnju da mu je droga podmetnuta u servisu. Ističe da je vozilo povremeno provjetravao a nakon toga nikada nije primijetio da je nešto ostavljeno u njegovom vozilu. </span>
</p>
<p>&nbsp;</p>
<p>
<span class="span1">Dakle, prvo tvrdi da je vidio kada je B. ostavio neki predmet u crvenoj kesi iza sjedišta suvozača. Zatim, da je vidio kada je B. otvorio vrata zadnjeg sjedišta, te da se tamo nalazila velika kesa u kojoj su bile cipele i farmerke. Nakon toga, </span><span class="span1">tvrdi da je vidio kada je B. ubacio crvenu kesu iza sjedišta suvozača, te da se u kesi nalazile farmerke, kao i da je ubacio neku kutiju, za koju mu je B. kazao da su djelovi za zamjenu. </span>
</p>
<p>&nbsp;</p>
<p>
<span class="span1">Preko branioca je ustvrdio da ako je droga njegova ne bi je stavio ispod sjedišta suvozača, već bi je negdje sakrio. </span>
</p>
<p>&nbsp;</p>
<p>
<span class="span1">Kod njegove odbrane da mu je droga podmetnuta očigledno da na različite načine kazuje kako se droga našla u njegovom vozilu. Prvo da ne zna, zatim sumnjiči šuru B. da je podmetnuo, a zatim izražava sumnju na lice koje je prijetilo prvo A, a zatim njemu. Različito u različitim fazama postupka opisuje šta je zapazio da je B. od stvari unio u njegovo vozilo. Međutim, tvrdi da nije zapazio da je B. ubacio u vozilo zamotuljak koji je nađen u njegovom vozilu. </span>
</p>
<p>&nbsp;</p>
<p>
<span class="span1">Iz njegove izjave o načinu zapažanja kakve je radnje preduzimao B. da se zaključiti da je pratio cjelokupno B. ponašanje i činjenje, pa svakako da je morao zapaziti da je i ako je B. ubacio i taj zamotuljak u vozilo. Međutim, optuženi na pretresu svoju sumnju prenosi na lice koje je prijetilo A. i njemu nakon toga porukama više puta. Međutim, svjedok B. je predočio sudu da ga je dana 13.02.2010 godine, u večernjim časovima nešto oko 21,00 h. mobilnih telefonom pozvao njegov izvanji zet M. N. iz C. i tom prilikom u razgovoru mu rekao da sjutra namjerava da ide za B, pitajući ga pri tom da li bi mogao da ide sa njim da mu pomogne u vožnji, na šta mu je, znajući da za J. A. vozi čajeve iz C. z B, rekao da će ići sa njim. Sutra dan u ranjim jutarnjim časovima nešto oko 04,15 h. ponovo ga je mobilnim telefonom nazvao M. i rekao u razgovoru da brzo stiže do njega i da za pet minuta izađe ispred kuće njegove tetke N. K. kod koje trenutno stanuje, što je i učinio. Pošto je na C. tog jutra padao snijeg i kiša stavio je u jednoj kesi nove farmerke sa namjerom da ih, kad stigne u B, promijeni za veći broj farmerki, a u drugu kesu koja je bila providna stavio je zimske cipele da bi ih mogao koristiti u slučaju potrebe i stajanja na putu. Čim je M. sa vozilom marke "T" stigao do kuće njegove tetke, a nakon otvaranja zadnjih vrata, ovu kesu sa zimskim cipelema spustio je na pod iza vozačevog sjedišta, dok je drugu kesu sa farmerkama bacio na policu iza zadnjeg sjedišta, poslije čega je prošao oko kola i sjeo na mjesto suvozača. Nakon toga, vozilom kojim je upravljao M. su se uputili u pravcu P. i kada su prešli nešto oko 200 do 300 metara primijetio je kako pored puta stoji jedan policajac držeći kišobran, pa kako je padala jaka kiša M. je rekao da prime tog čovjeka, tako da je policajac kada su se zaustavili ušao i sjeo na zadnje sjedište iza sjedišta suvozača. Policajac su prevezli do T. p, gdje je izašao iz vozila, a oni su nastavili put i na izlazu iz P. na benzinskoj pumpi prema B. su se zamijenili, pa je prešao na M. sjedište, a on na njegovo. Nastavio je da vozi prema B. P. Dok je vozio vidio je da je M.oborio sjedište suvozača, pokrio se jednim ćebetom i zaspao. Vozio je sve do izlaza iz B. P, gdje je kada su prošli prodavnicu "M. k" u kojoj je kupio vodu, dva čaja, jednu čokoladu, probudio M, govoreći mu da se zamijene, da on malo vozi, što je, kada se malo otrijeznio, učinio. Kada su stigli do graničnog prelaza D. na traženje policajca dali su lične karte i dok je on te karte gledao do vozila su prišla još dva policajca, od kojih je jedan pitao dokle putuju i imaju li šta da prijave, na šta je M. odgovorio da ima samo čajeve koje vozi za S, te da nema ništa drugo da prijavi, na šta mu je taj isti </span><span class="span1">policajac rekao da se vrati na rikverc i parkira desno, što je i učinio. Kada su policajci ponovo došli do njihovog vozila rekli su im da izađu iz vozila, što su i učinili, poslije čega su ti policajci otvorili vrata od vozila i počeli da pretresaju. Sjeća se da je jedan od policajaca u jednom momentu pitao M. "šta mu je ono dolje", pokazujući pri tom u pravcu sjedišta suvozača. M. mu je odgovorio "da ne zna". Policajac ga je pitao "da li je to njegovo", a on mu je opet odgovorio "da ne zna". Na pitanje policajca i on je odgovorio da to što su oni našli nije njegovo. To što je policija našla ispod suvozačevog sjedišta je bio jedan zamotuljak oblijepljen selotejp trakom braon boje. Nakon toga, neko od policajaca mu je rekao da iznese svoje stvari iz vozila, što je i učinio, uzeo je one dvije kese sa farmerkama i zimskim cipelama i iznio ih iz vozila, govoreći da su to njegove stvari. Policija ih je privela službenim vozilom policije do zgrade PJ B. P, gdje su dali izjave, stim što je M. nakon date izjave zadržan. Napomenuo je da nema nikakve veze sa pronađenim zamotuljkom. Istkao je i da M. N. na Cetinju ima jedan kiosk u kojem prodaje kišobrane, toalet papire, žvakaće gume, tečnost za pranje suđa. Da je on do sada više puta sa M. išao do B. i vraćao se sa njim da bi mu pomogao u vožnji. Tačno je da ga je M. za to pomaganje u vožnji čašćavao po 50,00 €, koje mu je davao nekad kad bi kretali, nekad kad bi se vraćali, a nekad kad bi sjeli da popiju piće. Inače, te čajeve koje je M. vozio do Beograda je predavao njegovoj sestri i zetu. Tog jutra kada ga je M. zvao oko 04,15 h. zvao ga je sa njegovog mobilnog telefona u kojem se nalazila kartica ... ali nije mogao da se sjeti zadnja tri broja, a zvao ga je na njegov mobilni telefon u kojem se nalazila kartica ..... </span>
</p>
<p>&nbsp;</p>
<p>
<span class="span1">Dodao je da kada su ih policajci zaustavili iza sjedišta suvozača izvadili su neki predmet koji je bio dužine oko 30 cm. nepravilnog oblika više valjkastog prečnika od 10 do 20 cm. Tada je jedan od policajaca rekao "vi krenuli sa cvijećem za dan zaljubljenih". Zbog toga se iznenadio, a ne zna zbog čega je to rekao policajac. Istakao je da mu M. nije davao novac za izvršene usluge, već ga je ponekad A. častio. Ti troškovi su se više odnosili na napravljene troškove putovanja - troškovi hrane, novina i korišćenje telefona. Za J. je čuo prije nekih 20-tak godina ali ga je upoznao prije godinu dana, jer je njegovoj supruzi uklonio neke izrasline sa ruku i od tada je u dobrim odnosima sa njim, ali se nije bliže družio. Nije nikada čuo da je J. govorio da mu neko prijeti i slično. Tokom putovanja M. nije govorio bilo šta u vezi predmetne droge. Tačno je da je pitao M. "ima li što, te hoće li da ide za B" i tada mu je rekao da ne može ići, jer u ponedeljak treba da bude u K. Na insistiranje M. i insistiranje njegove tetke prihvatio je da ide za B. </span>
</p>
<p>&nbsp;</p>
<p>
<span class="span1">Dakle, svjedok B. je kategoričan da je toga dana u vozilu optuženog ubacio dvije kese. Jednu sa farmericama za zamjenu koju je stavio iza zadnjeg sjedišta, a drugu kesu u kojoj se nalazile cipele koju je stavio na pod iza sjedišta vozača, te da je nakon toga sjeo na mjesto suvozača i da je isključivi razlog njegovog putovanja za B. bio da bi pomogao optuženom, te da je za to dobijao nadoknadu, kao i da mu u vezi nađene droge nije bilo šta poznato. Tvrdi i to da mu J. nije nikada govorio da mu neko prijeti. Različito kazuje u dijelu nadoknade za izvršena putovanja do B. Prvo da mu je M. davao tu nadoknadu, a nakon toga da ga je za to J. ponekad častio. </span>
</p>
<p>&nbsp;</p>
<p>
<span class="span1">Iskaz ovog svjedoka sud je prihvatio. Da je ovaj svjedok i ranije više puta išao za B. i pomagao optuženom potvrđuje svojom odbranom optuženi, kao i svjedok A. J. Sud je prihvatio i tvrdnju ovog svjedoka da droga nije njegova. To što ovaj svjedok različito kazuje u dijelu ko mu je davao nadoknadu za put do B. sa optuženim M. je po nalaženju suda činjenica koja nije od značaja za drugačiji zaključak suda da je nađena droga upravo optuženog N. </span>
</p>
<p>&nbsp;</p>
<p>
<span class="span1">Ni sam optuženi u predkrivičnom postupku nije izrazio sumnju da je taj zamotuljak - drogu sakrio B. Međutim, u tom pravcu je izrazio sumnju u odbrani pred istražnim sudijom, ali i tada je kazao da nije vidio da je B. stavio taj zamotuljak u vozilo. Nakon toga, svoju sumnju usmjerava na sasvim drugo lice. Dakle, naknadnim kazivanjem prestao je da sumnja i u svjedoka B. Dalje tvrdi da je bio u vozilu sa A, kada je neko lice pozvalo A, prijeteći A. i tražeći mu reket, kada je on govorio A. da ga prijavi policiji, što je A. i uradio. Tvrdi da je to lice i njemu više puta slao prijeteće poruke, između ostalog i sa sadržinom "da će platiti glavom". Međutim, svjedok A. J. je istakao da M. N. poznaje odavno, da je unazad godinu dana vozio njegove čajeve iz C. do B, gdje ih je predavao licima koja su te čajeve naručivala i da ima sertifikat da se bavi proizvodnjom čajeva. Dalje je istakao da ga iz S. telefonom zovu, tražeći da im pripremi čajeve za njihovu bolest, nakon čega te čajeve priprema i kada se nagomila narudžbina pozivao je M. N. i predavao mu čajeva sa imenima lica u B. kojima treba da ih dostavi. Čajeve je prevozio njegovim vozilom i to obično subotom na nedjelju. Poznato mu je da M. kada ide na put pomaže Z. B, koji mu je ispomoć za vožnju. M. ga je tim vozilom vozio i na teren ka brdima koja se nalaze oko C, da bi brao čajeve. Za sve te usluge plaćao mu je određeni iznos novca i to novca koji je uzimao od lica kojima su čajevi isporučivani u B, a to po turi u prosjeku od 100 do 200 eura. M. je vozio čajeve jedan do dva puta mjesečno. Što se tiče droge koja je pronađena u M. vozilu njemu u vezi sa timi nije ništa poznato, tako da se na te okolnosti nije mogao izjasniti. </span>
</p>
<p>&nbsp;</p>
<p>
<span class="span1">Dodao je da mu niko nije tražio reket, ali da je tačno da su mu neki prijetili koji su vozili njegove čajeve za B. M. je bio prisutan kada mu je prijetio jedan pripadnik MUP-a i da su oni, tj. on i M. pošli i to lice prijavili u SUP P. To lice je V. R. Nije znao da li je V. bilo poznato da je N. tada bio sa njim u društvu. Nakon toga je pošao do stana V. na njegov poziv, a N. ga je čekao ispred stana u kolima. V. nije mogao vidjeti sa kim je došao, niti je mogao da vidi N. u vozilu. V. mu je tada rekao i priprijetio da niko ne dolazi osim njega. Nije znao da li je V. kasnije došao do saznanja da ga je N. vozio i da je bio prisutan kada ga je zvao. N. mu se nije žalio da mu prijeti V. </span>
</p>
<p>&nbsp;</p>
<p>
<span class="span1">Dakle, svjedok A. tvrdi da mu niko nije tražio reket i da je optuženi bio prisutan kada mu je prijetio V. R, radnik MUP-a, te da je tačno da ga je optuženi N. vozio svojim vozilom do R. stana. Svjedok A. ističe i to da mu nije poznato da li je V. bio u saznanju da je N. bio prisutan kada mu je on prijetio, te da je tačno da ga je N. čekao ispred V. stana u kolima, ali da V. nije mogao vidjeti niti sa kim je došao, niti je mogao sa tog mjesta mogao vidjeti optuženog N. u vozilu. Svjedok A. tvrdi da mu se N. nije žalio da mu je V. prijetio.</span>
</p>
<p>&nbsp;</p>
<p>
<span class="span1">Dakle, iz iskaza ovog svjedoka se vidi da od njega to lice nije tražilo reket, kako tvrdi N, te da je tačno da je vozio A. do stana V, kao i da V. tada nije mogao vidjeti N, dok je čekao A. u vozilo, a da mu se N. nije nikada žalio da mu je prijetio V, te da je tačno da je N. bio prisutan kada mu je to lice prijetilo telefonom. Da mu je to lice prijetilo telefonom zaključuje se iz sadržine iskaza ovog svjedoka i odbrane optuženog. </span>
</p>
<p>&nbsp;</p>
<p>
<span class="span1">Očigledna je razlika u kazivanju optuženog i ovog svjedoka. Po nalaženju suda ovaj svjedok nije imao nikakvog razloga da kazuje drugačije od onoga kako se dešavalo. Naprotiv, iz iskaza ovog svjedoka, kao i iz odbrane optuženog i iskaza svjedoka B. se vidi da su se A. i optuženi dobro poznavali, da su duže vremena bili u poslovnom odnosu, te da su dobri prijatelji. Sve to po nalaženju suda su razlozi da bi ovaj svjedok svojim kazivanjem pomogao optuženom, a ne da drugačije kazuje od njega i time mu otežava položaj u postupku. Očigledno je da ovaj svjedok govori istinu, te da prikazuje sudu upravo onako kako se stvarno i desilo. Ovaj svjedok je decidan da mu se optuženi nije nikada žalio da mu je prijetio V, te je decidan da optuženog nije mogao V. vidjeti dok ga je čekao u vozilu ispred njegovog stana, kao i da to lice nije tražilo reket od njega.  </span>
</p>
<p>&nbsp;</p>
<p>
<span class="span1">Po nalaženju suda bilo bi potpuno prirodno i normalno, da ako je bilo prijetnji, a posebno o okolnostima iz kojih bi proizilazilo da je prijetio optuženom N, a što je navodno pomagao svjedoku A, da bi se N. požalio A. da mu stižu prijetnje, a posebno i sa razloga što je to lice prijetilo optuženom da će "platiti glavom", te da je zadnja prijetnja stigla prije oko godinu ipo dana. </span>
</p>
<p>&nbsp;</p>
<p>
<span class="span1">Da je postojala takva prijetnja, a posebno imajući u vidu sadržinu te prijetnje, bilo bi prirodno i normalno da se sazna idenditet lica koje prijeti, a to se jednostavno moglo saznati preko svjedoka A, a sve kako bi se to lice upozorilo i prijavilo nadležnim. Međutim, toga nije bilo, pa je očigledno da optuženi na neumtemeljen način pokušava da uvjeri sud da droga nije njegova, te da mu je podmetnuta, moguće od lice koje je navodno podmetnulo A. </span>
</p>
<p>&nbsp;</p>
<p>
<span class="span1">Po nalaženju suda ne podmeće se tolika količina i tolika vrijednost droge. Osim toga, i sam optuženi tvrdi da je zadnjih nedelju dana isključivo on upravljao vozilom i da vozilo uvijek drži zaključano. Postavlja se sasvim logično pitanje kako da neko podmetne drogu u vozilo za vrijeme kada se u vozilu nalazio optuženi ili u situaciji kada je vozilo zaključano. Ovo imajući u vidu da se radi o novom i vrijednom vozilu, te da se svakako takvo vozilo teško može otvoriti bez volje vlasnika vozila. </span>
</p>
<p>&nbsp;</p>
<p>
<span class="span1">Kod činjenice, a kako to opisuje optuženi i kako je to opisano u zapisniku o pretresanju vozila taj zamotuljak - droga je bio dimenzija oko 30x15x15 cm. pa je po nalaženju suda predmetn takve dimenzije veoma teško bilo podmetnuti na mjestu gdje je nađeno, a da to ne ostane zapaženo. </span>
</p>
<p>&nbsp;</p>
<p>
<span class="span1">Tvrdnju optuženog da je droga njegova da bi je svakako stavio na drugo mjesto gdje to ne bi bilo vidljivo govori više u prilog da je droga upravo </span><span class="span1">optuženog, jer da je neko zaista podmetnuo po nalaženju suda upravo bi je podmetnuo na skrovitije mjesto, a ovo imajući u vidu dužinu puta koji je optuženi trebao toga dana preći, pa samim time i veću mogućnost zapažanja te droge, a ovo imajuću u vidu, a što se da zaključiti iz odbrane optuženog da je to lice prijavilo policiji gdje se nalazi ta droga. Stoga, po nalaženju suda vjerovatnije je, a u takvoj situaciji da bi to lice skrilo drogu u vozilu, te da je ne bi ostavilo na mjestu gdje je nađeno. </span>
</p>
<p>&nbsp;</p>
<p>
<span class="span1">To što je droga ostavljena na to mjesto po nalaženju suda stvar je procjene optuženog o riziku pronalaska, a ne činjenica koja bi ukazala da droga nije njegova. </span>
</p>
<p>&nbsp;</p>
<p>
<span class="span1">Optuženi tvrdi i to da je B. stavio kesu na prostoru iza sjedišta suvozača. Međutim, ta njegova tvrdnja je obezvrijeđena kazivanjem svjedoka B. koji tvrdi da je kesu stavio iza sjedišta vozača. I sam optuženi tvrdi da je lice koje je primio i povezao do T. P. sjedjelo na sjedištu iza suvozača, pa po nalaženju suda prirodnije bi bilo da to lice sjedi na sjedištu i na prostoru gdje nema nekih predmeta, a što ukazuje na istinitost kazivanja svjedoka B. da je kesu stavio upravo iza sjedišta vozača, a ne kako optuženi tvrdi iza sjedišta suvozača. Međutim, i sam optuženi tvrdi da je zapazio šta se nalazi u toj kesi, te da nije zapazio da je B. u vozilo ubacivao neki predmet koji bi odgovarao drogi koja je nađena u vozilu. I ovo ukazuje na nesigurnost i neutemeljenost odbrane optuženog, te se da izvesti sasvim pouzdan zaključak da je cilj njegove odbrane pokušaj izbjegavanja krivično-pravne odgovornosti, pa je sud kao takvu nije mogao ni prihvatiti. Njegova odbrana nije potvrđena nijednim izvedenim dokazom. Činjenica je da je optuženi toga dana upravljao svojim vozilom i da je droga nađena u  njegovom vozilu. Ni sam optuženi osim neuvjerljivih sumnji i sumnji koje se tokom postupka mijenjaju sa lica na lice ničim ne ukazuje da je droga nekog drugog lica, niti da mu je ta droga podmetnuta kao što je tvrdio u svojoj odbrani. </span>
</p>
<p>&nbsp;</p>
<p>
<span class="span1">Da je droga nađena u vozilu optuženog potvrđuje se potvrdom o privremeno oduzetim predmetima i zapisnikom o pretresanju prevoznih sredstava, koji su izdali ovlašćeni policijski službenici dana 14.02.2010 godine. Naime, sadržinom te potvrde o privremeno oduzetim predmetima se potvrđuje između ostalog da su ti službenici od optuženog N. M. oduzeli jedno pakovanje dimenzija 26x12x12 cm. oblijepljeno selotejp trakom u kojem se nalazi nepoznata zelenkasta materija koja svojim izgledom i mirisom podsjeća na vrstu opojne droge - marihuanu (količina od oko 1 kg). </span>
</p>
<p>&nbsp;</p>
<p>
<span class="span1">Zapisnikom o pretresanju prevoznih sredstava, putnika i prtljaga iste Uprave od 14.02.2010 godine, pod brojem 04/7-2, je između ostalog naznačeno da su ovlašćeni policijski službenici u PMV marke "T" kojim je upravljao optuženi N. pronašli pakovanje u kojem se nalazi zelenkasta materija koja svojim izgledom i mirisom podsjeća na vrstu opojne droge - marihuane (količina od oko 1 kg.), te da je sada optuženi N. stavio primjedbu na taj zapisnik da nije znao da se to pakovanje nalazi u njegovom vozilu. </span>
</p>
<p>&nbsp;</p>
<p>
<span class="span1">Sadržinu potvrde i saržinom zapisnika sud je u potpunosti prihvatio kao istinitu i tačnu. Da je nađena opojna droga u vozilu optuženog N. M. potvrđuje se ne samo tom potvrdom i zapisnikom, već i kazivanjem svjedoka B. Z, kao i odbranom optuženog. </span>
</p>
<p>&nbsp;</p>
<p>
<span class="span1">Optuženi je dao primjedbu na zapisnik da droga nije njegova. Međutim, nijednim dokazom izvedenim tokom postupka to nije potvrđeno, pa sud to nije mogao ni prihvatiti. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za optuženog se vidi da je optuženi ranije osuđivan i to presudom Opštinskog suda iz B. K. br. 39/96/86 od 18.05.1987 godine, zbog krivičnog djela oštećenja tuđe stvari iz čl. 176/1 KZ RS na novčanu kaznu u iznosu od 20.000,00 dinara i presudom i presudom Osnovnog suda iz C. K. br. 133/08 od 29.05.2008 godine, zbog krivičnog djela nedozvoljena trgovina iz čl. 284 st. 1 Kz CG, na novčanu kaznu u iznosu od 1.200,00 €.  </span>
</p>
<p>&nbsp;</p>
<p>
<span class="span1">Sadržini tog izvoda nije bilo prigovora i njegova sadržina nije dovedena u sumnju, pa je sud to u potpunosti prihvatio. </span>
</p>
<p>&nbsp;</p>
<p>
<span class="span1">Da se radi o opojnoj drogi marihuani potvrđeno je izvještajem o analizi br. 244/10-27-659 Forenzičkog centra iz Danilovgrada od 23.02.2010 godine, u kojem je naznačeno da je detaljnim mikroskopskim pregledom dostavljenog biljnog materijala konstatovano prisustvo smole, kao i bodlji u obliku "medveđih" kandži, te da na osnovu karakteristične morfološke građe navedenih elemenata da dostavljeni materijal potiče od biljke potiče od biljke čiji je botanički naziv "Cannabis sativa L." iz familije "Canabaceae" (poznatiji kao konoplja, marihuana) i da dostavljeni uzorak sadrži psihoaktivnu komponentu tetrahidrokanabinon (THC) u koncentraciji iznad 0,3 %. Dalje je naznačeno da se kanabis i THC nalaze na listi opojnih droga (Sl. list SRJ, br. 44/02). </span>
</p>
<p>&nbsp;</p>
<p>
<span class="span1">Sadržini datog izvještaja nije bilo prigovora. Ta sadržina nije osporena nijednim izvedenim dokazom, pa sud nije imao razloga da istu ne prihvati. Po nalaženju suda izvještaj je sačinjen po pravilima struke i nauke, a nakon ispitivanja sadržine koja je bila predmet vještačenja u ustanovi koja je tehnički osposobljena i od lica koja su stručno osposobljenja za davanje takve vrste mišljenja. </span>
</p>
<p>&nbsp;</p>
<p>
<span class="span1">Pravno kvalifikujući činjenično stanje, odnosno radnju optuženog, zaključuje se da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Kz, zabranjena radnja sastoji se u neovlašćenom držanju radi prodaje i prenošenju 916,55 g. opojne droge marihuane supstance koja je rješenjem o utvrdjivanju opojnih droga (Sl.list SRJ br.44/02) proglašena za opojnu drogu. Naznačeni propis je donijet na osnovu ovlašćenja nadležnog organa po zakonu o proizvodnji i prometu opojnih droga kojim zakonom je propisano da niko ne smije posjedovati ili prodavati opojne droge bez dozvole nadležnog organa. U konkretnom slučaju nesporno je da je optuženi N. M. neovlašćeno držao radi prodaje i prenio 916,55 g. opojne droge marihuane i to sve bez ovlašćenja, te da je postupao s umišljajem kako u </span><span class="span1">pogledu preduzete radnje, tako i u pogledu posledice koja je nastupila. Optuženi je znao da je supstanca koju je držao radi prodaje i prenosio droga, te da je njeno držanje, prodaja i prenošenje zabranjeno u Crnoj Gori, znao je njena štetna dejstva ali je bez obzira na to naznačenu količinu držao radi prodaje i prenosio. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini kazne optuženom sud je cijenio sve okolnosti iz čl.42. Kz, pa je na strani optuženog kao olakšavajuće okolnosti cijenio da se radi o porodičnom čovjeku, ocu troje maloljetne djece, da se radi o nezaposlenom licu, a kao otežavajuću okolnosti cijenio njegovu raniju osuđivanost za nesrodna krivična djela, posebno vodeći računa o stepenu krivične odgovornosti optuženog, pobude iz kojih je djelo učinjeno, težinu nastupjele posledice, okolnost pod kojima je djelo učinjeno, kao i na prethodno navedene okolnosti koje se tiču ličnosti optuženog, sud je optuženog oglasio krivim i izrekao mu kaznu zatvora u trajanju od 2 (dvije) godine i 2 (dva) mjeseca, cijeneći da je ista srazmjerna težini počinjenog krivičnog djela i društvenoj opasnosti učinioca, te da će se istom postići svrha kažnjavanja u okviru opšte svrhe izricanja krivičnih sankcija i uticati kako na optuženog, tako i na druge da ubuduće ne vrše krivična djela. </span>
</p>
<p>&nbsp;</p>
<p>
<span class="span1">Shodno odredbi čl.51. KZ CG, odlučeno je u pogledu pritovora optuženom koji se ima uračunati u izrečenu kaznu zatvora za period od 14.02.2010 godine, do 17.04.2010 godine. </span>
</p>
<p>&nbsp;</p>
<p>
<span class="span1">Obzirom da je optuženi oglašen krivim to ga sud shodno čl. 202 Zkp, obavezuje da na ime troškova krivičnog postupka plati ukupan iznos od 400,00 €, koji troškovi se odnose na prisustvo saslušanju osumnjičenog u Upravi policije i pisanje žalbe u iznosima od po 200,00 €, te da na ime paušala plati iznos od 100,00 €, koji iznos paušala je određen obzirom na trajanje i složenost krivičnog postupka i imovno stanje optuženog. </span>
</p>
<p>&nbsp;</p>
<p>
<span class="span1">Shodno čl.66,čl.75.st.3. i  čl.300.st.6. KZ CG privremeno oduzeta droga - marihuana, od optuženog N. M. u količini od 916,55 g. trajno se oduzima iz razloga bezbijednosti i zaštite zdravlja i ista se ima uništiti.</span>
</p>
<p>&nbsp;</p>
<p>
<span class="span1">Sa iznijetog odlučeno je kao u izreci presude. </span>
</p>
<p>
<span class="span1"></span>
</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana, 17 04.</span><span class="span1">2010 godine.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1">PREDSJEDNIK VIJEĆA-SUDIJA,</span>
</p>
<p>
<span class="span1">Radmila Duborija s.r.  </span><span class="span1"></span><span class="span1"></span><span class="span1">           Vukomir Bošković s.r.</span>
</p>
<p>&nbsp;</p>
<p>
<span class="span1">PRAVNA  POUKA :</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Apelacionom sudu RCG Podgorica u roku</span>
</p>
<p>
<span class="span1">od 15 dana od dana prijema a preko ovog </span>
</p>
<p>
<span class="span1">suda.</span>
</p>
</div>
</div>


</body>
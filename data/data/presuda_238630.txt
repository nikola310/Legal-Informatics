<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span></span>
</p>
<p style="text-align:right">
<span>K. br. 561/15         </span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv optuženog F. Š. iz Podgorice, zbog krivičnog djela davanje mita iz čl. 424 st. 1 Krivičnog zakonika Crne Gore, nakon održanog javnog glavnog pretresa dana 04.04.2016. godine, u prisustvu zastupnika optužbe državnog tužioca V. R., optuženog i njegovog branioca advokata Z. B., iz Pg, dana 07.04.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Optuženi: F. Š., JMB ............., od oca G. i majke K., djevojačko porodično ime M., rođen .. ..19.. godine u P., Republika K., sa prebivalištem u Pg- V. R. - Kamp broj 1, državljanin Republike K., razumije crnogorski jezik, a njegov jezik je romski, nezaposlen, oženjen, otac troje djece, nepismen, nije završio školu, lošeg imovnog stanja, neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 04. maja 2015. godine, oko 01,00 časova, u Pg, u ulici Vlada Martinovića, svjestan svog djela čije je izvršenje htio i svjestan da je njegovo djelo zabranjeno, službenim licima neposredno ponudio mito za njih, da službena lica ne izvrše službenu radnju koju bi morali izvršiti, na način što je ovlašćenim policijskim službenicima Uprave policije - Centra bezbjednosti Pg - Stanice policije za javni red i mir, R. Š.  i D. L., koji su ga zaustavili kao vozača putničkog vozila marke "Golf III", registarskih oznaka BD AH 503, prilikom kontrole saobraćaja, ponudio novac u iznosu od 10,00 €, govoreći im više puta "evo, nešto da častim da popijete piće", kako isti ne bi okrivljenom izdali prekršajne naloge zbog odgovarajućih prekršaja iz Zakona o bezbjednosti saobraćaja na putevima i Zakona o ličnoj karti, jer su kontrolom utvrdili da je upravljao vozilom u saobraćaju bez važeće vozačke dozvole, da nije koristio sigurnosni pojas i da sa sobom nije nosio ličnu kartu, </span>
</p>
<p>&nbsp;</p>
<p>
<span>- čime je izvršio krivično djelo davanje mita iz čl. 424 st. 1 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 4, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span>&nbsp;</span>
</p>
<p>
<span>&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako optuženi u roku od 2 (dvije) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se optuženi da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom Osnovnog državnog tužilaštva Podgorica Kt. br. 430/15 od 04.09.2015. godine, optuženom F. Š. stavljeno je na teret da je učinio krivično djelo davanje mita iz čl. 424 st. 1 Krivičnog zakonika Crne Gore. U završnoj riječi, zastupnik optužbe je istakao da </span><span>nema sumnje da je optuženi učinilac djela koje je predmet postupka i to se utvrđuje iz njegovog priznanja, koje je u skladu sa pisanim personalnim dokazima izvedenim pred sudom. Predložio je sudu da optuženog oglasi krivim, ali imajući u vidu sve okolnosti pod kojim je krivično djelo učinjeno, lične i porodične prilike optuženog, njegov odnos prema učinjenom krivičnom djelu, odnosno činjenicu da se kaje i da je platio kazne koje mu je policija izrekla, kao i činjenicu da je do sada živio neporočnim životom što je utvrđeno iz odgovarajućeg uvjerenja izdatog od Osnovnog suda u Prištini, smatra da se prema optuženom ne treba primjeniti kazna, već da će se svrha i specijalne i generalne prevencije ostvariti kroz mjeru upozorenja. </span>
</p>
<p>
<span>Okrivljeni F. Š. u odbrani datoj u prethodnom postupku, naveo je da je u noći 04.05.2015. godine, oko 01,00 čas, upravljao vozilom marke "Golf III", reg. oznaka BD .. ..., u blizini autobuske stanice, jer je imao namjeru da tamo sačeka svoju suprugu i troje djece, kada ga je zaustavila policijska patrola, koja mu je tražila na uvid vozačku dozvolu, koju nije imao, nakon čega su mu rekli da će mu pisati kaznu za neposjedovanje vozačke i nenošenje pojasa. Zatim je izašao iz vozila i molio policajce da mu oproste, da je čak tad i zaplakao, ali isti mu nisu oprostili, nakon čega je izvadio 10,00 eura koje je imao kod sebe i rekao im da će poći da im kupi piće, kako bi ih častio, na šta su policijski službenici povikali na njega, uzeli mu tih 10,00 eura i pozvali drugu patrolu, koja ga je potom i privela u stanicu policije. Kritičnom prilikom, sa njim u vozilu su bili E. P. i njegov maloljetni brat N., pri čemu je Edison sjedio pozadi u vozilu, te da za svo vrijeme dok je razgovarao i molio policajce da mu oproste, imenovani nisu izlazili iz vozila. Odmah nakon predmetnog događaja je platio prekršajne kazne, koje se odnose na nenošenje vozačke dozvole i vezivanja pojasa tokom vožnje, a istako je da je nepismen, da je izbjeglica i da loše živi, te da svoju porodicu hrani na način što skuplja sekundarne sirovine po kontejnerima. Na glavnom pretresu je rekao da je učinio djelo za koje je optužen i da priznaje svoju krivicu, ponovio odbranu datu u prethodnom postupku i dodao da je kritičnom prilikom izvadio novac i pokazao policajcima da nema više osim tih 10 eura i rekao im da će otići da im kupi neki sok ili nešto slično ako bi oni pristali da mu oproste i da ga puste da ide, a da mu ne pišu kaznu. U završnoj riječi je naveo da se kaje zbog učinjenog i rekao da mu se ništa slično više neće ponoviti. </span>
</p>
<p>
<span></span><span>Branilac optuženog</span><span>, advokat Z. B., je u završnoj riječi naveo da nije sporno da je okrivljeni napravio grešku i da je učinio ono što mu se optužbom stavlja na teret, ali motiv njegovog ponašanja je bila namjera da izađe iz neprijatne situacije, a on je pripadnik populacije koja je navikla da se non stop bori sa lošim uslovima za egzistenciju. Pridružio se predlogu državnog tužioca za izricanje mjere upozorenja, jer smatra da se i na taj način na optuženog može preventivno djelovati, a istakao je da je optuženi lice koje izdržava mnogobrojnu familiju, da ima bolesnu majku koja je u bolnici u Brezoviku, te da se stara o troje maloljetne djece. </span>
</p>
<p>
<span>Sud je u dokaznom postupku saslušao svjedoka E. P., </span><span>na saglasan predlog stranaka pročitao iskaze svjedoka R. Š. i</span><span> </span><span>D. L. date u prethodnom postupku pred državnim tužiocem na zapisniku o saslušanju svjedoka Kt. br. 430/15 od 25.08.2015. godine, pročitao službenu zabilješku UP CB Podgorica - Stanice policije za javni red i mir Ku. br. 341/2015 od 04.05.2015. godine, potvrdu o privremeno oduzetim predmetima UP CB Podgorica - Stanice policije za javni red i mir Ku. br. 341/2015 od 04.05.2015. godine,</span><span> </span><span>prekršajni nalog UP CB Podgorica br. 0005903926 od 04.05.2015. godine, sa kreditnim nalogom za uplatu od 05.05.2015. godine - Stanice policije za javni red i mir Ku. br. 341/2015 od 04.05.2015. godine, prekršajni nalog UP CB Podgorica br. 0005903918 od 04.05.2015. godine, sa kreditnim nalogom za uplatu od 05.05.2015. godine - Stanice policije za javni red i mir Ku. br. 341/2015 od 04.05.2015. godine, izvršio uvid u novčanicu u apoenu od 10 eura serijskog broja X65445259637 i pročitao izvod iz evidencije lica protiv kojih se vodi krivični postupak i osuđenih lica Osnovnog suda u Prištini.</span>
</p>
<p>
<span>Svjedok E. P. u iskazu u prethodnom postupku, naveo je da je dana 04.05.2015. godine, oko 01,00 čas, bio suvozač u vozilu marke "Golf III", reg. oznaka BD .. ..., kojim je upravljao njegov drug F. Š. i da su se kretali ulicom Vlada Martinovića u pravcu autobuske stanice, kako bi jeli u objektu brze hrane "K.". U jednom trenutku, zaustavila ih je policijska patrola, a u patroli u su bila dva policajca, koji su od F. tražili dokumenta, koja on nije posjedovao, nakon čega su mu rekli da izađe iz vozila. Policajci su razgovarali sa F. na dva metra od vozila, kada je i sam izašao i molio policajce da im oproste, a isti su mu rekli da on nije vozio i da se vrati u vozilo, što je i uradio, s tim što je čuo kako ih F. moli da mu oproste i da ih je pitao kolika je kazna, na šta su mu oni odgovorili i tada je F. izvadio pare iz džepa, nakon čega su policajci uzeli jednu novčanicu i rekli mu "ti nudiš nama pare" i potom su ga odveli. Istakao je da nije čuo da je F. nudio novac tim policajcima, sem da je iste pitao kolika je kazna, nakon čega je izvadio pare, a za svo to vrijeme F. je plakao i govorio kako mu je majka bolesna i kako ima troje djece. Pojasnio je da je taj razgovor između policajaca i F. čuo, jer su vrata suvozača bila otvorena, a isti su se nalazili na udaljenosti od dva metra. Na glavnom pretresu svjedok E. P. ponovio je u bitnom iskaz koji je dao u prethodnom postupku</span><span>, s tim što je različito naveo da kada se vratio u vozilo, nije čuo o čemu pričaju F.i policajci, već je samo primjetio kada su policajci F. iz ruke uzeli novac, te da je prije toga čuo kako im je F.rekao da će da ih časti piće, te da ne zna zašto im je to rekao, kao i da su policajci i F.bili udaljeni od vozila na nekih petnaest metara. Objašnjavajući razlike u iskazima koje je dao u prethodnom postupku i na glavnom pretresu, naveo je da ne zna zašto je drugačije govorio kod tužioca, a imajući u vidu da je prošlo dosta vremena od tog događaja i da teško živi, istakao je da se ne može sjetiti svih detalja.</span>
</p>
<p>
<span>Svjedoci R. Š. i D. L. su u iskazima u prethodnom postupku</span><span> saglasno</span><span> naveli da su dana 04.05.2015. godine zajedno kao patrola obavljali policijske poslove. Oko 01,00 čas, vršili su kontrolu vozila u ulici V. M., naspram "J.", zaustavili su vozilo marke "Golf III" i tada je svjedok D. L. tražio dokumenta na uvid od vozača tog vozila, </span><span>koji je rekao da nema vozačku dozvolu, nakon čega im je predao samo saobraćajnu dozvolu od tog vozila, a svjedok D. L. je tada zatražio da mu preda ličnu kartu, ali je to lice reklo da ne posjeduje ni nju, nakon čega je izašlo iz vozila. Zajedno su tom licu predočili da je počinio saobraćajni prekršaj i da ga moraju odvesti u CB Podgorica, kako bi mu utvrdili identitet, imajući u vidu da ne posjeduje ličnu kartu, a takođe su mu saopštili da može pozvati roditelje ili nekog od ukućana, kako bi mu isti donijeli ličnu kartu na lice mjesta. Vozač tog vozila je tvrdio da mu je otac star i da ne smije da ga zove, kada su iz vozila izašla još dva lica, koja su sa vozačem razgovarala na romskom jeziku i istima su saopštili da se udalje, što su ta lica i uradila. Nakon što su utvrdili da se vozač tog vozila zove F. Š., isti im se obratio riječima "evo nešto da častim da popijete piće", na šta su ga upozorili da time čini krivično djelo, a isti je više puta insistirao na tome, na način što je nudio novčanicu od 10,00 eura naizmjenično i jednom i drugom svjedoku, nakon čega su uzeli tu novčanicu i upisali njen serijski broj, te posle pozvali dežurnu službu sa zahtjevom da im pošalu vozilo za privođenje, a u CB Podgorica su tom licu izdali potvrdu o oduzimanju te novčanice i istog predali kolegama sa privrednog kriminaliteta.</span>
</p>
<p>
<span>U </span><span>službenoj zabilješci UP CB Podgorica - Stanice policije za javni red i mir Ku. br. 341/2015 od 04.05.2015. godine je konstatovano da su dana 04.05.2015. godine, u ulici V. M. policijski službenici </span><span>R. Š. i D. L.</span><span> vršili kontrolu vozila i vozača i tom prilikom su zaustavili vozilo marke "Golf III", bijele boje, reg. oznaka BD .. ..., u kojem su se nalazila tri lica, a od lica koje je upravljalo tim vozilom zatražili su da im preda na uvid vozačku i saobraćajnu dozvolu, na šta im je vozač tog vozila saopštio da nema ličnu kartu, da nema položen vozački ispit za bilo koju kategoriju i predao im je na uvid samo saobraćajnu dozvolu. Takođe, vozač tog vozila im je saopštio da se zove F. Š., a da su sa imenovanim u vozilu bili još E. P. i Lj. P. Licu je je upravljalo vozilom su saopštili da je napravio prekršaj po ZOBS-u na putevima i da će mu u skladu sa istim biti napisana prekršajna prijava, a da će iz razloga što kod sebe nije imao ličnu kartu biti priveden u prostorije CB Podgorica, radi utvrđivanja identiteta. Za cijelo vrijeme dok su mu prednje saopštavali, to lice je non stop ponavljao "da častim nešto za kafu, da častim nešto za kafu", a u jednom trenutku lice pruža desnu ruku prema policajcima, u kojoj je držao novčanicu od 10,00 eura i tada im je rekao "evo vam da popijete piće i da nas pustite" i sve to iz razloga, kako isti ne bi izvršili službene radnje, koju su dužni izvršiti. Na pitanje policijskih službenika "Kome nudite novac?", to lice im je saopštilo "vama, da popijete piće", gurajući im pomenutu novčanicu u ruke, a istu novčanicu serijskog broja X65445259637, oduzeli su uz izdatu potvrdu o oduzetim predmetima, te da su o svemu prednje navedenom obavijestili dežurnu službu, koja je na lice mjesta uputila ekipu za privođenje, koja je to lice privela u CB Podgorica.</span>
</p>
<p>
<span>Iz potvrde o privremeno oduzetim predmetima UP CB Podgorica - Stanice policije za javni red i mir Ku. br. 341/2015 od 04.05.2015. godine, proizilazi da su navedenog dana ovlašćeni policijski službenici Radosav Šćepanović i Duško Lopičić od lica F. Š., oduzeli 1 (jednu) papirnu novčanicu u apoenu od 10,00 eura serijskog broja X65445259637.</span>
</p>
<p>
<span>Uvidom u novčanicu u apoenu od 10 eura serijskog broja X65445259637, proizilazi da ista odgovara sadržini potvrde o privremeno oduzetim predmetima UP CB Podgorica - Stanice policije za javni red i mir Ku. br. 341/2015 od 04.05.2015. godine.</span>
</p>
<p>
<span>Iz prekršajnog naloga UP CB Podgorica br. 0005903926 od 04.05.2015. godine, sa kreditnim nalogom za uplatu od 05.05.2015. godine - Stanice policije za javni red i mir, proizilazi da je optuženom F. Š., dana 04.05.2015. godine izrečena </span><span>kazna, imajući u vidu da prilikom vršenja kontrole od strane policije, imenovani kod sebe nije posjedovao ličnu kartu, shodno čl. 29 st. 1 tač. 1 Zakona o ličnoj karti, te da je istu optuženi platio dana 05.05.2015. godine.</span>
</p>
<p>
<span>Iz prekršajnog naloga UP CB Podgorica br. 0005903918 od 04.05.2015. godine, sa kreditnim nalogom za uplatu od 05.05.2015. godine - Stanice policije za javni red i mir Ku. br. 341/2015 od 04.05.2015. godine, proizilazi da je optuženom F. Š., dana 04.05.2015. godine izrečena kazna, imajući u vidu da prilikom vršenja kontrole od strane policije, imenovani je upravljao vozilom bez položenog vozačkog ispita i kritičnom prilikom nije koristio sigurnosni pojas, što je u suprotnosti sa čl. 319  st. 1 tač. 22 i čl. 324 st. 1 tač. 4 ZOBS-a na putevima, te da je istu optuženi platio dana 05.05.2015. godine.</span>
</p>
<p>
<span>Iz izvoda iz evidencije lica protiv kojih se vodi krivični postupak i osuđenih lica Osnovnog suda u Prištini, proizilazi da je optuženi F. Š. </span><span>neosuđivan i da se protiv njega ne vodi postupak za drugo krivično djelo.</span>
</p>
<p>
<span></span><span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je utvrdio da je optuženi </span><span>dana 04. maja 2015. godine, oko 01,00 čas, u Pg, u ulici V. M., službenim licima neposredno ponudio mito za njih, da službena lica ne izvrše službenu radnju koju bi morali izvršiti, na način što je ovlašćenim policijskim službenicima Uprave policije - Centra bezbjednosti Podgorica - Stanice policije za javni red i mir, R. Š.  i D. L., koji su ga zaustavili kao vozača putničkog vozila marke "Golf III", registarskih oznaka BD .. ..., prilikom kontrole saobraćaja, ponudio novac u iznosu od 10,00 €, govoreći im više puta "evo, nešto da častim da popijete piće", kako isti ne bi okrivljenom izdali prekršajne naloge zbog odgovarajućih prekršaja iz Zakona o bezbjednosti saobraćaja na putevima i Zakona o ličnoj karti, jer su kontrolom utvrdili da je upravljao vozilom u saobraćaju bez važeće vozačke dozvole, da nije koristio sigurnosni pojas i da sa sobom nije nosio ličnu kartu.</span>
</p>
<p>
<span>Navedeno činjenično stanje je utvrđeno iz saglasnih iskaza svjedoka R. Š. i D. L., ovlašćenih policijskih službenika, koji su se na istovjetan način izjasnili o svim bitnim činjenicama. Svjedoci su naveli da su kritičnog dana u ulici Vlada Martinovića, oko 01,00 čas, zaustavili vozilo marke "Golf III",</span><span> reg. oznaka BD .. ...,</span><span> i tada je svjedok L. zatražio od vozača tog vozila dokumenta, a isti im je rekao da nema vozačku dozvolu, već im je samo predao saobraćajnu dozvolu, nakon čega je svjedok L. tražio da mu preda ličnu kartu, na šta im je optuženi rekao da ne posjeduje ni nju, pa je zatim izašao iz svog vozila. Tada su optuženom predočili da je počinio saobraćajni prekršaj i</span><span> da će mu napisati prekršajni nalog zbog neposjedovanja potrebnih dokumenata</span><span>, te da ga moraju odvesti u CB Podgorica, jer ne posjeduje ličnu kartu. Nakon što su utvrdili identitet optuženog, isti im se obratio riječima "evo nešto da častim da popijete piće", na šta su ga upozorili da čini krivično djelo i da to ne smije da radi, ali je optuženi insistirao i više puta nudio novčanicu od 10,00 eura prvo svjedoku Š., pa svjedoku L., nakon čega su od istog oduzeli tu novčanicu. </span><span>Njihovi iskazi su potvrđeni i ostalim provedenim materijalnim dokazima u postupku, na koje stranke nisu imale primjedbi, i to prije svega sadržinom </span><span>službene zabilješke UP CB Podgorica - Stanice policije za javni red i mir Ku.br. 341/2015 od 04.05.2015. godine u kojoj je konstatovano da je optuženi, nakon što mu je predočeno da će mu biti napisani prekršajni nalozi zbog učinjenih prekršaja i da će biti priveden u prostorije CB Podgorica, nudio novčanicu od 10 eura policijskim službenicima R. Š.  i D. L. kako oni ne bi preduzeli navedene službene radnje, te potvrdom o privremeno oduzetim predmetima UP CB Podgorica Ku. br. 341/2015 od 04.05.2015. godine,</span><span> </span><span>uz koju je od optuženog oduzeta novčanica u apoenu od 10 eura serijskog broja </span><span>X65445259637,</span><span> u koju je sud izvršio uvid na glavnom pretresu. Dio iskaza svjedoka Š. i L. da je optuženi kritične večeri učinio prekršaje odredbi Zakona o bezbjednosti saobraćaja na putevima i Zakona o ličnoj karti potvrđuje se </span><span>prekršajnim nalogom UP CB Podgorica br. 0005903926 od 04.05.2015. godine, sa kreditnim nalogom za uplatu od 05.05.2015. godine i prekršajnim nalogom UP CB Podgorica br. 0005903918 od 04.05.2015. godine, sa kreditnim nalogom za uplatu od 05.05.2015. godine iz kojih je utvrđeno da je optuženi kritične večeri učinio prekršaje iz čl. 29 st. 1 tač. 1 Zakona o ličnoj karti, te čl. 319 st. 1 tač. 22 i čl. 324 st. 1 tač. 4 Zakona o bezbjednosti saobraćaja na putevima, te da je prihvatio odgovornost za prekršaje i uplatio novčane kazne. </span><span>Konačno, ni sam optuženi Š. F. nije sporio da ga je predmetnog dana zaustavila policijska patrola, koja mu je tražila na uvid vozačku dozvolu koju nije imao, pa su mu na to policijski službenici rekli da će mu pisati kaznu za neposjedovanje vozačke dozvole i nenošenje pojasa, nakon čega je izašao iz svog vozila i izvadio novčanicu od 10,00 eura i pitao policijske službenike šta piju i šta da im uzme za piće, kako bi ih častio ako pristanu da mu oproste i da ga puste da ide, na šta su policijski službenici reagovali na način što su mu uzeli tih 10,00 eura i pozvali drugu patrolu, koja ga je potom i privela u stanicu policije</span><span>.  </span>
</p>
<p>
<span></span><span>Postupajući na navedeni način optuženi F. Š. je bio svjestan da neposredno daje novac službenim licima, kao mito da ne bi izvršili službenu radnju koju bi morali izvršiti, tj. da ne sačine zapisnik o izvršenoj kontroli</span><span> i ne evidentiraju prekršaje iz </span><span>čl. 29 st. 1 tač. 1 Zakona o ličnoj karti, te čl. 319  st. 1 tač. 22 i čl. 324 st. 1 tač. 4 ZOBS-a na putevima, </span><span>jer je optuženi upravljao vozilom bez položenog vozačkog ispita i nije koristio sigurnosni pojas, a takođe nije imao kod sebe ni ličnu kartu,</span><span> a to je i htio, što nesumnjivo proizilazi iz njegove odbrane u kojoj je naveo da je htio da časti policajce kako bi mu oni oprostili učinjene prekršaje i kako bi ga pustili i ide, u čemu se ogleda njegov direktan umišljaj prilikom izvršenja krivičnog djela, čime su u radnjama optuženog ostvareni pored objektivnih i subjektivni elementi bića krivičnog djela davanje mita iz čl. 424 st. 1 Kirivčnog zakonika Crne Gore.</span>
</p>
<p>
<span>Sud je cijenio iskaz svjedoka E. P., koji je u prethodnom postuku u bitnom naveo da je čuo razgovor između optuženog i svjedoka R. Š. i D. L. u kojem ih je optuženi pitao kolika je kazna za prekršaje koje je učinio, kao i da je vidio da je optuženi izvadio pare iz džepa kada su mu policajci rekli kolika je kazna, nakon čega su mu policajci iz ruke oteli jednu novčanicu govoreći mu "ti nudiš nama pare", iako on nije čuo da je optuženi nudio novac ovim policajcima, ali iskaz ovog svjedoka sud nije prihvatio, jer je isti protivrječan iskazu koji je svjedok dao na glavnom pretresu u kojem je naveo da nije čuo o čemu pričaju optuženi i policajci već da je samo primjetio da su policajci optuženom iz ruke uzeli novac nakon što im je optuženi rekao da će ih častiti pićem. Sud je pritom posebno imao u vidu da svjedok nije mogao dati logično objašnjenje zašto se njegovi iskazi razlikuju. Takođe, iskaz svjedoka Paljacaja je opovrgnut iskazima svjedoka R. Š. i D. L. koji su saglasno naveli da im je optuženi u kritičnoj prilici nudio novac kako ne bi izvršili službenu radnju koju su morali izvršiti. Iz navedenih razloga sud je iskaz ovog svjedoka ocijenio kao kontradiktoran, nelogičan i neubjedljiv, a imajući u vidu da je svjedok naveo da je drug sa optuženim sud nalazi da je upravo iz tog razloga svjedok ovakvim iskazom želio pomoći optuženom da izbjegne krivicu. </span>
</p>
<p>
<span></span><span>Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, uzeo u obzir sve okolnosti koje su od uticaja na njen izbor i visinu, pa je od olakšavajućih okolnosti na strani optuženog cijenio njegov raniji život, a s tim u vezi i njegovu raniju neosuđivanost, koju je sud utvrdio iz </span><span>izvoda iz evidencije lica protiv kojih se vodi krivični postupak i osuđenih lica Osnovnog suda u </span><span>Prištini</span><span>, njegove lične prilike, odnosno da se radi o licu mlađe životne dobi koje je nezaposleno i koje je lošeg imovnog stanja, porodične prilike odnosno da je oženjen i otac troje djece, </span><span>pa je u odsustvu otežavajućih oklonosti, prethodno navedene olakšavajuće okolnosti koje se odnose na porodične prilike i raniji život optuženog sud cijenio kao naročito olakšavajuće i primjenom čl. 45 st. 1 tač. 3 i 46 st. 1 tač. 4 Krivičnog zakonika Crne Gore optuženom ublažio kaznu i utvrdio mu kaznu zavora u trajanju od 6 (šest) mjeseci, pri čemu je sud, primjenom čl. 53 i 54 Krivičnog zakonika Crne Gore, optuženom izrekao uslovnu osudu kao u izreci, nalazeći da će se i sa prijetnjom izvršenja utvrđene kazne zatvora, te provjerom ponašanja optuženog u dužem periodu, odnosno u roku od dvije godine, u dovoljnoj mjeri uticati na njega da ne čini nova krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore, a prednje na osnovu ocjene ličnosti optuženog da se ne radi o licu sklonom vršenju krivičnih djela i uvjerenja suda da nije nužno izricanje efektivne kazne zatvora, te da se na njegovo ponašanje može uticati i izricanjem uslovne osude. </span>
</p>
<p>
<span></span><span>Kako je optuženi oglašen krivim, sud ga je obavezao da na ime troškova krivičnog postupka plati iznos od 30,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju postupka, složenosti predmeta i imovinskim prilikama optuženog, shodno čl. 226 u vezi sa čl. 229 Zakonika o krivičnom postupku.</span>
</p>
<p>
<span>Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, </span><span>07</span><span>.04.2016. godine</span>
</p>
<p>&nbsp;</p>
<p>&nbsp;</p>
<p>
<span>     ZAPISNIČAR                                                                                   S U D I J A </span>
</p>
<p>
<span>    Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span> PRAVNA POUKA: Protiv ove presude dozvoljena je</span>
</p>
<p>
<span>    </span><span></span><span>        </span><span></span><span>žalba u roku od 15 dana od dana </span>
</p>
<p>
<span></span><span>        </span><span></span><span>prijema prepisa iste, Višem sudu</span>
</p>
<p>
<span></span><span>        </span><span></span><span>u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p style="text-align:right">
<span>K.br.8/14</span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>VIŠI SUD U PODGORICI, kao prvostepeni krivični, po sudiji Vesni Moštrokol kao pojedincu, uz učešće Anke Raković, kao zapisničara, u krivičnom predmetu protiv R. D. iz Podgorice, koga brani N. M., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika i krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika, po optužnici Višeg državnog tužilaštva u Podgorici (VDT) Kt.br.115/12 od 07.02.2014.godine, koju je na glavnom pretresu zastupala Lj. L., zamjenik VDT-a u Podgorici, nakon održanog usmenog, glavnog i javnog pretresa, započetog 13.03.2014.godine i završenog dana 29.05.2014. godine, u prisustvu zastupnika optužbe, optuženog i njegovog branioca, donio je 02.06.2014.godine i istog dana javno objavio</span>
</p>
<p>
<span> </span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Optuženi:</span>
</p>
<p>&nbsp;</p>
<p>
<span>R. D., JMBG …, od oca D. i majke M., rodjene L.rodjen ...godine u P., gdje mu je i prebivalište ul.V. B. br…, državljanin C. G., oženjen, otac dvoje maloljetne djece, završio srednju gradjevinsku školu, po zanimanju vodoinstalater, zaposlen u udruženju "H. t.", lošeg imovnog stanja, ranije osudjivan presudom Osnovnog suda Podgorica K.br.215/07 od 20.07.2010. godine zbog krivičnog djela ugrožavanje sigurnosti iz čl. 168 st. 1 KZ-a, na trideset dana zatvora uslovno na jednu godinu i presudom Osnovnog suda Kolašin K.br.320/09-07 od 22.09.2010. godine, zbog krivičnog djela teška kradja iz čl. 240 st. 1 tač.1 KZ-a CG na kaznu zatvora u trajanju od tri mjeseca.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>K r i v  j e</span>
</p>
<p>&nbsp;</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>1. Od početka marta 2012. godine pa do 21.09.2012. godine u P.,  u ulici V. B. br. …, neovlašćeno proizvodio marihuanu, supstancu proglašenu za opojnu drogu Rješenjem o utvrdjivanju opojnih droga (Službeni list SRJ br. 44/02), i ako je bio svjestan da postupa neovlašćeno i protivpravno, pa je to i htio, na način što je u dvorištu kuće u kojoj stanuje zasadio sjemenku opojne droge marihuane, od koje je iznikla biljka visine preko dva metra, čiji biljni materijal - lišće sadrži opojnu drogu marihuanu u količni od 24,21 gram, koju opojnu drogu su prilikom pretresa kuće i dvorišta, pronašli i oduzeli ovlašćeni službenici Uprave policije CB Podgorica</span>
</p>
<p>&nbsp;</p>
<p>
<span>- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika.</span>
</p>
<p>&nbsp;</p>
<p>
<span>2. Optuženi R. D. u periodu od 2006.godine do 21.09.2012. godine, u P., u ulici V. B. br. …, u kući u kojoj stanuje, u hodniku - plakaru, suprotno odredbi čl. 10 a i čl. 27 Zakona o oružju, neovlašćeno držao pištolj marke "CZ M 57", kalibra 7,62 mm, fabričkog broja …, za koji pištolj mu nije izdat oružani list, a isti je pronadjen pretresom navedene kuće od strane ovlašćenih službenika Uprave policije CB Podgorica</span>
</p>
<p>&nbsp;</p>
<p>
<span>- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.</span>
</p>
<p>&nbsp;</p>
<p>
<span>Pa mu sud primjenom citiranih zakonskih odredbi, te odredbi čl. 4, 5, 15, 32, 36, 42, 45, 46 i 48 st. 1 Krivičnog zakonika, prethodno utvrdjuje:</span>
</p>
<p>&nbsp;</p>
<p>
<span>- za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika kaznu zatvora u trajanju od 6 (šest) mjeseci</span>
</p>
<p>&nbsp;</p>
<p>
<span>- za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika u trajanju od 2 (dva) mjeseca.</span>
</p>
<p>&nbsp;</p>
<p>
<span>Pa ga sud primjenom citiranih zakonskih odredbi, odredbe čl. 48 st. 2 tač. 2 Krivičnog zakonika, te odredbi čl. 226, 229 i 374 Zakonika o krivičnom postupku</span>
</p>
<p>
<span> </span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span>Na jedinstvenu kaznu zatvora u trajanju od 7 (sedam) mjeseci.</span>
</p>
<p>&nbsp;</p>
<p>
<span>Na osnovu čl. 300 st.  7 i čl. 75 Krivičnog zakonika izriče se</span>
</p>
<p>&nbsp;</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>ODUZIMANJE PREDMETA</span>
</p>
<p>&nbsp;</p>
<p>&nbsp;</p>
<p>
<span>Od optuženog R. D. oduzima se 24,21 gram marihuane, koji se ima uništiti nakon pravosnažnoti presude i pištolj marke "CZ M 57", kalibra 7,62 mm, fabrički broj …</span>
</p>
<p>&nbsp;</p>
<p>
<span>Obavezuje se optuženi da na ime troškova krivičnog postupka, Budžetu Crne Gore, uplati novčani iznos od 44,00 € (četrdesetčetiri eura), a na ime paušala iznos od 100 € (sto eura), sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom  VDT-a u Podgorici Kt.br.115/12 od 07.02.2014. godine, koja je izmijenjena u završnoj riječi u pogledu činjeničnog opisa, optuženom R. D. stavljeno je na teret izvršenje krivičnog djela neovlašćena proizvodnja držanje i stavljena u promet opojnih droga iz čl. 300 st. 1 Krivičnog zakonika ( KZ) i krivično djelo nedozvoljeno držanje oružja i eksplozivnih materija iz čl. 403 st. 1 KZ-a, pri kojoj optužnici, je njen zastupnik ostao do </span><span>kraja glavnog pretresa, navodeći da je dokazano da je optuženi izvršio krivična djela stavljena mu na teret, predlažuću sudu da ga oglasi krivim i osudi po zakonu.</span>
</p>
<p>&nbsp;</p>
<p>
<span>Optuženi R. D., u odbrani koju je iznio pred VDT-om u Podgorici na zapisniku Kt.br.115/12 od 24.05.2013. godine, je naveo da sa porodicom živi u kući svog tasta V. V., a kuća se nalazi u P. u ulici V. B. br. …, ispred koje je dvorište u kome je zasađeno cvijeće, loze i voćke. U proljeće 2012.godine, neki poznanici su mu ponudili sjeme od marihuane, pa kako ga je to zainteresovalo, iz čiste radoznalosti uzeo je jednu sjemenku i zasadio je kao cvijeće, između dvije loze. Sjemenku je zalivao, a jednom je, prilikom košenja trave, istu slučajno posjekao. Iz sjemenke je izrasla stabljika visine oko 150 cm, što je njega iznenadilo. Momci iz naselja su mu govorili da od te stabljike neće imati nikakve koristi, jer je ista "mužjak" i neće cvjetati. Njemu je bilo sve ovo čudno, ali je želio da vidi kakva će biljka iznići iz sjemena, i nije imao namjeru da je gaji i ubira plodove sa nje. Negdje u septembru mjesecu, u njegovu kuću je došla policija i izvršila pretres kuće i dvorišta, kada je i pronađena stabljika marihuane, koju su policajci iščupali iz korijena. Policiji je sam prijavio da u ormaru u hodniku ima pištolj marke "CZ" M57, kalibar 7,62mm, koji mu je ostao kao nasleđe od pok. oca D.. Njegov otac je imao oružani list i isti je dostavio policiji, a nakon njegove smrti nije vodio ostavinski postupak, zbog loše materijalne situacije. Kada se preselio u kući svoga tasta, prije šest godina, ovaj pištolj je ponio sa sobom. Nikada nije probao opojnu drogu, a sjemenke je uzeo i zasadio iz radoznalosti i naivnosti, a mislio je da zbog toga neće imati problema. Kada su mu roditelji umrli bio je maloljetan i teško je živio, pa su ga profesori puštali sa časova, kako bi radio fizičke poslove i izdržavao sebe, brata i sestru, koje poslove i dan danas radi. Stabljika koja je iznikla iz sjemena marihuane, mogla je da se vidi iz dvorišta drugih kuća, a i sa ulice koja prolazi sa dvorišne strane placa kuće. </span>
</p>
<p>&nbsp;</p>
<p>
<span>Na glavnom pretresu, optuženi R. D. je izjavio da je početkom proljeća, ne sjeća se koje godine, nešto radio oko cvijeća u svojoj bašti, kada su naišli momci iz naselja i donijeli jednu "bobicu", nudeći mu je da je zasadi. Kada ih je pitao šta je to, rekli su mu da je to cvijeće, a on sam nije imao "predstavu" što je to i šta će iz toga iznići. Bobicu je zasadio na vidno mjesto i nije znao da radi nešto nezakonito, već je to bilo iz čistog neznanja. Objašnjavajući razlike u svom kazivanju naveo je da je kod tužioca rekao da su mu momci ponudili sjeme marihuane, zato što se u policiji prethodno dokazalo da je biljka koja je iznikla iz tog sjemena marihuana, pa je tek tada saznao o kojoj biljci se radi, i u tom kontekstu je to i saopštio tužiocu. Tačno je ono što je izjavio na glavnom pretresu, da su mu oni momci rekli da je to sjemenka od nekog cvijeća, a momci koji su mu rekli da je zasadio biljku "mužjaka", nijesu isti momci koju su mu dali sjemenku. Potvrdio je da je u ostalom dijelu, izjava koju je dao kod tužioca, istinita i dodao da kada su službenici policije iščupali biljku marihuane, ona je bila visoka "odprilike kao on (optuženi)", a visok je 185-186 cm. Njegov otac je umro prije 15 godina, a zbog lošeg imovnog stanja nije pokretao ostavinski postupak, tako da je pištolj ostao kod njega, i na istom su se nalazili inicijali DR Đ., što predstavlja inicijale i nadimak njegovog pokojnog oca.</span>
</p>
<p>&nbsp;</p>
<p>
<span>Branilac optuženog je u završnoj riječi izjavio da je njegov branjenik, kroz svoju odbranu, objektivno priznao izvršenje i jednog i drugog krivičnog djela, pa je predložio da sud prilikom odmjeravanja kazne cijeni sve olakšavajuće okolnosti na strani optuženog, kao što su porodične prilike, priznanje djela, razloga zbog kojih je djelo izvršio, te njegovo iskreno kajanje, a koju završnu riječ je optuženi u cjelosti prihvatio. </span>
</p>
<p>&nbsp;</p>
<p>
<span>Sud je u dokaznom postupku proveo sledeće dokaze: pročitao zapisnik o pretresanju stana i drugih prostorija Uprave policije PJ Podgorica Ku.br. 828/12 od 21.09.2012. godine; pročitao potvrdu o privremeno oduzetim predmetima Uprave policije PJ Podgorica </span><span>Pu.br.828/12 od 21.092012. godine; izvršio uvid u fotodokumentaciju Uprave policije PJ Podgorica br. 20-28-244-1385/2226 od 21.09.2012. godine; pročitao izvještaj o hemijskom vještačenju Forenzičkog centra Danilovgrad br. 2097/13 od 16.08.2013. godine, izvršio uvdi u fotodokumentaciju koja čini sastavni dio izvještaja, te saslušao vještaka hemijske struke P. S.; pročitao izvještaj o balističkom vještačenju Uprave policije - Forenzički centar Danilovgrad br. 4100-1/13 od 23.12.2013. godine; pročitao dopis MUP-a-Područna jedinica za upravne i unutrašnje poslove Podgorica br.09-UPI-220-14/11675/2 od 25.02.2014. godine i izvod iz kaznene evidencije na ime optuženog Uprave policije CB Podgorica br. 29-245/14-3631/2-481 od 18.03.2014.godine.</span>
</p>
<p>&nbsp;</p>
<p>
<span>IZ ZAPISNIKA O PRETRESANJU stana i drugih prostorija Uprave policije PJ Podgorica Ku.br.828/12 od 21.09.2012. godine, utvrđeno je da je u hodniku plakara kuće koju koristi optuženi R. D., a koja se nalazi u Podgorici u ul. V. B. …, pronađen jedan pištolj marke "C. z." TT, kalibr 7,62mm, M57, fabrički broj …, sa jednim okvirom bez municije, dok je u dvorištu, uz "špalir" od loze, pronađena jedna tamno zelena biljka, visine preko 2m, koja podsjeća na opojnu drogu marihuanu. </span>
</p>
<p>&nbsp;</p>
<p>
<span>IZ POTVRDE o privremeno oduzetim perdmetima Uprave policije PJ Podgorica KU.br.828/12 od 21.09.2012. goidne, utvrđeno je da je od optuženog R. D. oduzet jedan pištolj marke "C. z." TT, kalibr 7,62mm, M57, fabrički broj …, sa jednim okvirom bez municije i jedna zasađena biljka visine preko 2m, za koju se sumnja da je marihuana, a koju potvrdu je optuženi bez primjedbi potpisao. </span>
</p>
<p>&nbsp;</p>
<p>
<span>Povodom pretresa kuće i dvorišta vlasništvo V. V., u kojoj stanuje optuženi R. D., sačinjena je</span><span> </span><span>od strane Uprave policije PJ Podgorica,</span><span> </span><span>dana 21.09.2012. godine, FOTODOKUMENTACIJA br.20-28-244-1385/2226, u kojoj je prikazan izgled pomenute kuće i dvorišta, hodnika i plakara gdje je pronađen predmetni pištolj, izgled ovog pištolja, mjesto gdje je zatečena zasađena biljka i izgled te biljke nakon vađenja iz zemlje. </span>
</p>
<p>&nbsp;</p>
<p>
<span>IZ DOPISA MUP-a Područna jedinica za upravne - unutrašnje poslove Podgorica br. 09-UPI-220-14/11675/2 od 25.02.2014. godine, utvrđeno je da optuženi R, D, ne posjeduje izdat oružani list za držanje i nošenje oružja, izdat od strane PJ Podgorica. </span>
</p>
<p>&nbsp;</p>
<p>
<span>IZ IZVJEŠTAJA o balističkom vještačenju br. 4100-1/13, utvrđeno je da je predmet vještačenja bio pištolj marke "CZ", model 57, kalibar 7,62mm TT, fabrički broj … (pronađen pretresom kuće R. D.), da bi nakon optičkog pregleda brisa cijevi, pomoću tampona vate, vještak utvrdio prisustvo barutne gareži i u cilju ispitivanja ispravnosti, iz predmetnog pištolja ispalio određenu količinu municije odgovarajućeg kalibra, konstatujući da je predmetni pištolj ispravan i da je iz istog pucano, nakon čega cijev nije čišćena, ni podmazivana. </span>
</p>
<p>&nbsp;</p>
<p>
<span>Pomenuti izvještaj o balističkom vještačenju sud je prihvatio kao stručan i objektivan, koji nalaz je dat u skladu sa pravilima struke i nauke i na koji stranke nijesu imale primjedbi. </span>
</p>
<p>&nbsp;</p>
<p>
<span>IZ IZVJEŠTAJA o hemijskom vještačenju br. 2097/13, utvrđeno je da je Forenzičkom centru, na hemijsku analizu, dostavljena jedna plastična kesa sa sadržajem biljne materije tamno zelene boje, karakterističnog opojnog mirisa, neto mase 24,21g, a nakon makroskopskog i mikroskopskog pregleda ovog biljnog materija, konstatovano je prisustvo smole, kao i bodlji u obliku "medveđih kandži", koji biljini materijal potiče od biljke čiji je botanički naziv Cannabis sativa, poznatija kao konoplja - marihuana, koji biljni materiojal u sebi sadrži tetrahidrokanabinol (THC) u koncentraciji iznad 0,3%. Na vještačenje je dostavljeno jedno pakovanje od papira i braon selotejp trake, u kojem se nalazila jedna </span><span>stabljika zelene boje, težine 54,67 g, koja stabljika potiče od biljke kanabis, poznatije kao konoplja-marihuana, a konstatovano je da stabljika kanabisa ne sadrži psihoaktivne komponente.</span>
</p>
<p>&nbsp;</p>
<p>
<span>Vještak hemisjke struke P. S., na glavnom pretresu je objasnila da je na vještačenje, predmetna marihuana dostavljena u sušenom stanju, na način što su stabljike i lišće bile posebno upakovane, a shodno naredbi za vještačenje koja je izdata od strane tužilaštva. U zavisnosti od uslova u kojima se skladišti marihuna, te protekom vremena, dolazi do smanjenja procenta THC-a, pa ako je momentom vještačenja THC prelazio vrijednosti 0,3%, onda je prilikom izuzimanja predmetne marihuane, koncentracija THC bila veća, jer marihuana sušenjem ne gubi na koncentraciji THC-a. Prilikom hemijskih ispitivanja se ne tretira svježi biljni materijal, nego tek nakon što se iz njega ukloni vlaga, tj. sušenjem do konstantne mase, s tim što samo zeleni biljni material-lišće marihuane sadrži THC, dok ga stabljika i korijen ne sadrže, pa je u konkrentom slučaju vještačen zeleni biljni materijal, a za stabljiku i korijen je konstatovano da ne sadrže THC. Nakon što je vještak izvršio uvid u fotodokumenatciju Uprave policije PJ Podgorica br. 20-28-244-1385/2226 od 21.09.2012. godine, konkretno fotografije 9 i 10, potvrdio  je da se na ovim fotografijama nalazi stabljika  biljke kanabis – marihuana, koja na sebi ima zeleni biljni materijal-lišće. Na kraju je objasnila da postoji “muška i ženska” biljka kanabis, ali i jedna i druga sadrže THC. </span>
</p>
<p>&nbsp;</p>
<p>
<span>Sud je u cjelosti prihvatio izvještaj o hemijskom vještaćenju Forenzičkog centra Danilovgrad, kao stručan, jasan i objektivan, u skladu sa pravilima struke i nauke, a vještak je, izjašnjavajući se na primjedbe branioca optuženog, dao jasne i stručne odgovore, sa kojih razloga su primjedbe odbrane, na pomenuti nalaz, bez osnova.</span>
</p>
<p>&nbsp;</p>
<p>
<span>IZ IZVODA I KAZNENE EVIDENCIJE Uprave policije CB Podgorica br. 29-245/14-3631/2-481 od 18.03.2014. godine, utvrđeno je da je optuženi R. D. osuđivan  </span><span>presudom Osnovnog suda Podgorica K.br.215/07 od 20.07.2010. godine zbog krivičnog djela ugrožavanje sigurnosti iz čl. 168 st. 1 KZ-a, na trideset dana zatvora uslovno na jednu godinu i presudom Osnovnog suda Kolašin K.br.320/09-07 od 22.09.2010. godine, zbog krivičnog djela teška kradja iz čl. 240 st. 1 tač.1 KZ-a CG na kaznu zatvora u trajanju od tri mjeseca. </span>
</p>
<p>&nbsp;</p>
<p>
<span>Cijeneći navode optužbe, odbranu optuženog, provedene dokaze i utvrđeno činjenično stanje, sud nalazi da je optuženi izvršio krivična djela koja mu se stavljaju na teret, na  način, u vrijeme i na mjestu, kako je to precizirano izrekom presude.</span>
</p>
<p>&nbsp;</p>
<p>
<span>U postupku je nesumnjivo utvrđeno da je dana 21.09.2012. godine u P., u dvorištu kuće koju koristi optuženi R. D., a koja kuća se nalazi u ulici V. B. br. …, pronađena jedna iznikla biljka opojne droge marihuane, kako to proizilazi iz zapsinika o pretresanju stana i drugih prostorija Uprave policije PJ Podgorica Ku.br.828/12 od 21.09.2012. godine u kojem je konstatovano da su službenici policije, pretresom dvorišta pomenute kuće, uz "špalir" od loze, pronašli jednu tamno zelenu biljku, visine preko 2m, koja je podsjećala na marihuanu, koje činjenice su prikazane u fotodokumentaciji br. 20-28-244-1385/2226, gdje je na slikama prikazan izgled mjesta gdje je zatečena biljka, između reda loza i jednog stabla, te izgled pomenute biljke nakon što je ista izvađena iz zemlje, koja je i oduzeta od optuženog, kako je to utvrđeno iz potvrde o privremeno oduzetim predmetima Uprave policije PJ Podgorica Ku.br. 828/12 od 21.09.2012. godine.</span>
</p>
<p>
<span>Da je zasađena biljka, koja je pronađena pretresom dvorišta optuženog, biljka čiji je botanički naziv Cannabis sativa, poznatija kao konoplja-marihuana, utvrđeno je iz izvještaja o hemijskom vještaćenju br. 2097/13 u kojem je konstatovano da je ukupna neto masa lišća 24,21 gr, koji biljni materijal u sebi sadrži tetrahidrokanabinol (THC) u </span><span>koncentraciji iznad 0,3%, dok je težina stabljike sa korijenom iznosila 54,67 gr, a koji djelovi biljke ne sadrže psihoaktivne konponente, pri čemu je marihuna vještačena u sušenom stanju, s tim što samo lišće marihuane sadrži THC, dok ga stabljika i korijen ne sadrže, a vještak je potvrdio da se na slikama fotodokumentacije, koja je sačinjena tokom pretresa kuće i dvorišta optuženog,  nalazi stabljika biljke konoplja - marihuana, koja je na sebi imala zeleni biljni materijal - lišće, pri čemu je bez uticaja da li se radi o "muškoj ili ženskoj" biljci, jer i jedna i druga sadrže THC. </span>
</p>
<p>&nbsp;</p>
<p>
<span>Optuženi je na zapisniku pred VDT-om u Podgorici Kt.br.115/12 od 24.05.2013. godine, izjavio da je u proljeće 2012.godine, u dvorištu kuće u kojoj živi, a koja se nalazi u ulici V. B. br. … u P., zasadio sjeme marihuane, koje su mu dali poznanici, i to između dvije loze, koju sjemenku je zalivao i iz koje je izrasla stabljika visine preko 150cm. Ovakva odbrana optuženog, koja se može smatrati priznanjem, u saglasnosti je sa provedenim dokazima i to zapisnikom o pretresanju stana i drugih prostorija Ku.br.828/12 od 21.09.2012.godine, u kojem je konstatovano da je u dvorištu kuće optuženog, uz "špalir" od loze, pronađena jedna tamnozelena biljka visine preko 2m, čiji izgled je prikazan u fotodokumentaciji iz koje se vidi da se ova biljka nalazila u blizini reda loza i jednog stabla, koja je, nakon njenog vađenja iz zemlje, i oduzeta od optuženog, kako je to utvrđeno iz potvrde o privremeno oduzetim predmetima Ku.br.828/12 od 21.09.2012. godine, a da se radilo o biljci, koja je poznatija kao konoplja-marihuana, čiji je biljni materijal - lišće, sadržao THC u koncentraciji iznad 0,3%, potvrđeno je izvještajem o hemijskom vještačenju 2097/13.</span>
</p>
<p>&nbsp;</p>
<p>
<span>Nasuprot odbrani koju je dao pred VDT-om u Podgorci, optuženi je na glavnom pretresu negirao da je znao da je zasadio sjemenku marihuane, navodeći da su mu momci iz naselja donijeli "jednu bobicu", za koju su mu rekli da se radi o cvijeću i ponudili mu je da je zasadi, tako da on nije imao "predstavu" šta je to i šta će iz toga iznići, a razliku u kazivanju objasnio je na način što se u policiji prethodno dokazalo da je zasadio sjeme marihuane, što je tek tada saznao, pa je u tom kontekstu te činjenice i saopštio tužiocu. </span>
</p>
<p>&nbsp;</p>
<p>
<span>Kod činjenice da je optuženi na zapisniku pred VDT-om u Podgorici Kt.br.115/12 od 24.05.2013. godine, nakon što je propisno upozoren, između ostalog da njegov iskaz može biti korišćen kao dokaz u postupku, i bez njegove saglasnosti, iznio svoju odbranu i u slobodnom kazivanju objasnio kako je došao do sjemenke marihuane, i šta je uradio sa istom, izjavljujući jasno i nedvosmisleno da je zasadio sjemenku marihuane, na način što je istu "zaboo" u zemlju između dvije loze, te da je tu sjemenku kasnije zalivao zajedno sa ostalim cvijećem i lozama, a koje činjenice su potvrđene i provedenim dokazima, to je odbrana koju je optuženi iznio na glavnom pretresu, u dijelu gdje navodi da nije znao da se radi o sjemenki marihuane, neuvjerljiva i nelogična, i po mišljenju suda smišljena da optuženi izbjegne ili pak na neki način ublaži svoju krivicu, sa kojih razloga je sud nije prihvatio.</span>
</p>
<p>&nbsp;</p>
<p>
<span>Dakle, optuženi je početkom marta 2012.godine do 21.09.2012.god, u dvorištu kuće u kojoj stanuje, a koja se nalazi u P. u ulici V. B. br. …,  proizvodio marihuanu, na način što je u blizini "reda loza" zasadio sjemenku marihuane, koju je gajio tako što je zalivao, a iz fotodokumentacije br.20-28-244-1385/2226 od 21.09.2012.godine proizilazi da je preduzimao i druge mjere da bi biljka napredovala, jer je na fotografiji br. 9 vidljivo da je zemlja koja se nalazi u okolini marihuane okopana i da na njoj nema trave. Od sjemena koje je posijao iznikla je biljka visine preko 2m, koja je pronađena pretresom kuće i dvorišta optuženog 21.09.2012. godine, i oduzeta od strane službenika policije CB Podgorica, pri čemu je biljni materijal - lišće pomenute biljke marihuane, bio neto težine 24,21 gr, i u sebi je sadržao THC iznad 0,3%. </span>
</p>
<p>&nbsp;</p>
<p>
<span>Potupajući na naprijed opisan način optuženi je bio svjestan da je sjemenka koju je zasadio u svom dvorištu, sjemenka biljke marihuane, supstance proglašene za opojnu drogu Rješenjem o utvrđivanju opojnih droga ("Sl. list SRJ", br.44/02), a istu je proizvodio na način što je usadio sjemenku marihuane i gajio je nalijevajući je i okopavajući je, pri čemu je bio svjestan da nema ovlašćenja da se bavi njenom proizvodnjom, što proizilazi iz činjenice da je marihuanu zasadio, kako kaže, između dvije loze u čijoj se blizini nalazi jedno stablo, očigledno sa namjerom da je "kamuflira" i učini manje vidljivom, postupajući na taj način suprotno Zakonu o proizvodnji i prometu opojnih drogi, kojim je bilo regulisano kada su proizvodnja, prerada i promet ove supstance dozvoljeni i ko ih može vršiti, ali je to i htio, postupajući u konkretnom slučaju sa direktnim umišljajem, čime su se u njegovim radnjama stekli svi zakonskih elementi bića krivičnog djela neovlašćana proizvodnja, držanje i stavljanje u promet opojnih droga iz čl. 300 st. 1 KZ-a, za koje djelo ga je sud oglasio krivim i krivično odgovornim.</span>
</p>
<p>&nbsp;</p>
<p>
<span>Kako tokom postupku nije na nesumnjiv način utvrđeno da je visina iznikle biljke marihuane bila 260cm, kako to stoji u optužnici, već da je njena visina bila preko 2m, kao to proizilazi iz zapisnika o pretresanju, te da je, kritičnom prilikom, pored pretresa kuće izvršen i pretres dvorišta, sud je u tom pravcu izvršio izmjene u izreci presude, pa kako se radi o činjenicama, za koje bi se moglo reći da su "tehničke prirode", i da se sa ovim izmjenama ne dira u radnje koje je kritičnom prilikom preduzeo optuženi i koje mu se stavljaju na teret, sud nije povrijedio objektivni identitet optužbe. </span>
</p>
<p>&nbsp;</p>
<p>
<span>Optuženi R. D. je u periodu od 2006.godine do 21.09.2012. godine, u kući u kojoj stanuje, </span><span>a koja kuća se nalazi u P. u ulici V. B. br. …, držao pištolj marke "CZ", M57, kalibra 7,62mm, fabričkog broja …, koji se nalazio u hodniku u jednom plakaru, gdje je i pronađen od strane službenika Uprave policije CB Podgorica prilikom pretresa kuće optuženog, a koje činjenice su utvrđene iz zapisnika o pretresanju stana i drugih prostorija Uprave policije PJ Podgorica Ku.br.828/12 od 21.09.2012. godine, u kojem je konstatovano da je u plakaru, koji se nalazi u hodniku kuće koji koristi optuženi R. D., a koja kuća se nalazi u P. u ulici V. B. br. …, pronađen jedan pištolj marke "CZ", M57, kalibra 7,62mm, fabričkog broja …, sa jednim okvirom bez municije, koji je oduzet od optuženog, kako to proizilazi iz potvrde o privremeno oduzetim predmetima, te fotodokumentacije u kojoj je prikazan izgled pomenutog pištolja i mjesto gdje je isti pronađen, dok je iz izvještaja o balističkom vještačenju br. 4100-1/13 utvrđeno da je predmetni pištolj ispravan i da je iz istog pucana, nakon čega cijev nije čišćena ni podmazivana. </span>
</p>
<p>&nbsp;</p>
<p>
<span>Naprijed utvrđene činjenice optuženi nije negirao, a naveo je da je sam službenicima policije prijavio da ima pištolj kući, a radi se o pištolju koji mu je ostao kao nasleđe od pokojnog mu oca D., a nakon očeve smrti nije vodio ostavinski postupak zbog loše materijalne situacije, tako da nema oružani list, već se isti i dalje vodi na njegovog pokojnog oca, a pištolj je donio u kuću u kojoj stanuje od prije 6 godina i držao ga je na pomenutom mjestu, što se može smatrati priznanjem optuženog koje je u skladu sa naprijed provedenim dokazima, te dopisom MUP-a Područna jedinica za upravne - unutrašnje poslove Podgorica br. 09-UPI-220-14/11675/2 od 25.02.2014. godine, iz kojeg je utvrđeno da optuženi R. D. ne posjeduje oružani list za držanje i nošenje oružja.</span>
</p>
<p>&nbsp;</p>
<p>
<span>Postupajući na naprijed opisan način optuženi je bio svjestan da nema oružani list za držanje predmetnog pištolja, koji pripada oružju kategorije B, te da na taj način postupa suprotno odredbama čl.10a Zakona o oružju, kojim je propisano da je zabranjeno nabavljanje, držanje i nošenje oružja kategorije B, bez odgovarajuće isprave oružja, te odredbi čl. 27 Zakona o oružju, kojim je propisano da se za držanje i nošenje oružja, od nadležnih državnih organa, fizičkom licu izdaje oružani list, ali je to i htio, postupajući u </span><span>konkretnom slučaju sa direktnim umišljajem, pa su se u njegovim radnjama stekli svi zakonski elementi bića krivičnog djela nedozvoljeno držanje oružja i eksplozivnih materija iz čl. 403 st. 1 KZ-a, za koje djelo ga je sud oglasio krivim i krivično odgovornim.  </span>
</p>
<p>&nbsp;</p>
<p>
<span>Odlučujući o visini kazne koju će izreći optuženom, sud je cijenio sve okolnosti koje utiču da ista bude manja ili veća, pa je kao olakšavjuće okolnosti cijenio njegove lične prilike koje se ogledaju u tome da se radi o porodičnom čovjeku, koji je otac dvoje maloljetne djece koje je po zakonu dužan da izdržava, da je zaposlen u udruženju "H. t.", gdje ostvaruje prihode kojim izdržava svoju porodicu, da je lošeg imovnog stanja, zbog čega pored poslova taksiste, obavlja i fizičke poslove, priznanje krivičnog djela nedozvoljeno držanje oružja i eksplozivnih materija iz čl. 403 st. 1 KZ-a, te pobude zbog kojih je djelo učinio, koji se ogledaju u tome da je predmetni pištolj čuvao kao uspomenu na pokojnog oca i da nije imao sredstava da pokretne ostavinski postupak i dobije oružani list, a koje okolnosti sud smatra naročito olakšavajućim, pa je optuženom izrekao kazne zatvora ispod granice propisane zakonom i to: za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 KZ-a kaznu zatvora u trajanju od 6 mjeseci, a za krivično djelo nedozvoljeno držanje oružja i eksplozivnihi materija iz č. 403 st. 1 KZ-a, kaznu zatvoru u trajanju od 2 mjeseca, a zatim ga shodno odredbi čl. 48 st. 2 tač. 2 KZ-a osudio na jedinstvenu kaznu zatvora u trajanju od 7 mjeseci, jer smatra da je izrečena kazna u svemu srazmjerna težini krivičnih djela i stepenu krivice optuženog, i predstavlja onu mjeru koja je neophodno potrebna za postizanje svrhe kažnjavanja iz čl 32 KZ-a, a u okviru opšte svrhe izricanja krivičnih sankcija iz čl. 4 KZ-a, odnosno da će se sa istom uticati na optužebnog, ali i na druge, da ubuduće ne čine krivična djela.</span>
</p>
<p>&nbsp;</p>
<p>
<span>Sud nije cijenio kao otežavajuću okolnost činjenicu da je optuženi ranije osuđivan presudom </span><span>Osnovnog suda Podgorica K.br.215/07 od 20.07.2010. godine zbog krivičnog djela ugrožavanje sigurnosti iz čl. 168 st. 1 KZ-a, na trideset dana zatvora uslovno na jednu godinu i presudom Osnovnog suda Kolašin K.br.320/09-07 od 22.09.2010. godine, zbog krivičnog djela teška kradja iz čl. 240 st. 1 tač.1 KZ-a CG na kaznu zatvora u trajanju od tri mjeseca, kao je to utvrđeno iz izvoda iz kaznene evidencije, jer se ne radi o istim i istovrsnim krivičnim djelima, a iz oznake predmeta koju nose ove osude (2007. godina), prizilazi da je oba krivična djela izvršio u jednom određenom vremenskom periodu, prije 7 godina, te da u međuvremenu nije vršio nova krivičan djela, već se oženio i osnovao porodicu. </span>
</p>
<p>&nbsp;</p>
<p>
<span>Shodno odredbi čl. 300 st. 7 i čl. 75 KZ-a, od optuženog je oduzeto 24,21 gr marihuane, koja se ima uništiti nakon pravosnažnosti presude, jer se radi o predmetima za koje zakon predviđa obavezno oduzimanje, a oduzet je i jedan pištolj marke </span><span>"CZ", M57, kalibra 7,62mm, fabričkog broja …., jer se radi o predmetu koji je upotrijebljen za izvršenje krivičnog djela iz čl. 403 st. 1 KZ-a, kako bi se u okviru opšte svrhe krivičnih sankcija, izrečenom mjerom bezbjednosti, otklonili uslovi da optuženi ubuduće i dalje drži predmetni pištolj za koji nema oružani list. </span>
</p>
<p>&nbsp;</p>
<p>
<span>Odluka o troškovima donijeta je shodno odrebi čl. 226 i 229 Zakonika o krivičnom postupku (ZKP-a), a isti se odnose na nagradu vještaku hemijske struke P. S. u iznosi od 44,00 €, dok je paušal odmjeren imajući u vidu složenosti i dužinu trajanja postupka, kao i imovinske  prilike optuženog, a cjelokupni novčani iznos optuženi je dužan uplatiti Budžetu CG, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>
<span>Na osnovu izloženog, a shodno odredbi čl. 374 ZKP-a,odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>VIŠI SUD U PODGORICI </span>
</p>
<p style="text-align:center;">
<span>Dana, 02.06.2014.godine</span>
</p>
<p>&nbsp;</p>
<p style="text-align:right">
<span>S U D I J A</span>
</p>
<p style="text-align:right">
<span>Vesna Moštrokol s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude dozvoljena je</span>
</p>
<p>
<span>žalba u roku od 15.dana, od dana</span>
</p>
<p>
<span>prijema pisanog otpravka iste, </span>
</p>
<p>
<span>Apelacionom sudu CG preko ovog suda</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Za tačnost otpravka ovjerava namještenik suda</span>
</p>
<p style="text-align:center;">
<span>Nada Rubežić</span>
</p>
<p>&nbsp;</p>
</div>
</div>


</body>
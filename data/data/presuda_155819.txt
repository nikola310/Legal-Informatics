<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 33/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.38/15 od  11.03.2015 godine podnijet  protiv okrivljenog Remza Agovića iz Rožaje, zbog krivičnog djela šumska krađa iz čl. 324. st. 1.  Krivičnog zakonika Crne Gore, nakon održanog glavnog i javnog pretresa u prisustvu Osnovnog državnog tužioca Hajrana Kalača i okrivljenog,a u odsustvu uredno pozvanog Zaštitnika imovinsko-pravnih interesa CG,   dana  28.05.2015 godine  donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni  REMZO  AGOVIĆ</span><span class="span1">, JMB 060953272010, od oca Abida  i  majke </span>
</p>
<p>
<span class="span1">Hankije, rodj. Korać, rodjen 06.03.1953.g.  godine u Rožajama gdje i  živi, naselje Carine,    državljanin  Crne Gore, razumije crnogorski jezik, koji je i njegov jezik, pismen, završio osnovnu školu, nezaposlen, oženjen, otac jednog maloljetnog djeteta,  siromašnog imovnog stanja, osudjivan presudom Opštinskog suda Sarajevo K.br. 406 od 21.10.2008.g.  zbog krivičnog djela iz čl. 222. st. 2.  u vezi čl. 55 i čl. 55 i  čl. 373. st. 1. na kaznu zatvora u trajanju od 6 mjeseci, presudom  Osnovnog suda  Rožaje  K.br.149/12  od 25.09.2012.g.  zbog krivičnog djela iz čl.254. st. 1.  na novčanu  kaznu  u iznosu od  600,00 eura, presudom  Opštinskog  suda  Rožaje  K.br. 302/82   zbog krivičnog djela iz čl.  46. st. 2.   na kaznu zatvor u trajanju od 120 dana uslovno za jednu godinu.</span>
</p>
<p>
<span class="span1">presudom  Osnovnog  suda   Rožaje   K.br. 43/12 od 26.03.2012.g.   zbog krivičnog djela šumska krađa iz čl. 324. st. 1. KZ  na kaznu zatvora u trajanju od 30  dana i novčanu kaznu u iznosu od 200,00 eura. </span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">K R I V   J E</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span> </span><span class="span1">dana  24.02.2015.g. u mjestu zv. Carine, Opština Rožaje, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno u državnoj šumi, radi krađe, oborio 2 stabla i to: 1 jelovo i 1 smrčevo stablo, u ukupnoj kubnoj masi od 1,05 m3, pričinivši time Upravi za šume Pljevlja - PJ Rožaje</span>
</p>
<p>&nbsp;</p>
<p>
<span class="span1">- čime je izvršio krivično djelo šumska krađa iz čl. 324. st. 1. Krivičnog zakonika Crne Gore </span>
</p>
<p>&nbsp;</p>
<p>
<span class="span1">pa ga sud primjenom pomenutog zakonskog propisa i čl. 4, 13, 15, 32, 36, 39, 42, Krivičnog zakonika Crne Gore  i 374. Zakonika o krivičnom postupku,   </span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">NA  KAZNU ZATVORA u trajanju od  30 (trideset) dana  i </span>
</p>
<p>
<span class="span1">Na NOVČANU KAZNU  u iznosu od 200,00 (dvije stotine) eura. Ako osudjeni ne plati novčanu kaznu u roku od jednog  mjeseca, po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p>&nbsp;</p>
<p>
<span class="span1">Da plati na ime troškova krivičnog postupka  paušalni iznos od 30,00 eura,u korist budžeta Crne Gore, u roku od 15 dana po pravosnažnosti ove presude. </span>
</p>
<p>&nbsp;</p>
<p>
<span class="span1">Oštećena Uprava za šume Pljevlja PJ Rožaje se radi ostvarivanja imovinsko-pravnog zahtjeva upućuje na građansku parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">           Osnovno državno tužilaštvo iz Rožaja, podnijelo je ovome sudu optužni predlog Kt.br. 38/15 od  11.03.2015 godine podnijet  protiv okrivljenog Remza Agovića iz Rožaje, zbog krivičnog djela šumska krađa iz čl. 324. st. 1.  Krivičnog zakonika Crne Gore  (KZCG).</span>
</p>
<p>&nbsp;</p>
<p>
<span class="span1">Na glavnom pretresu  ODT Hajran Kalač</span><span class="span1"> je precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na kaznu zatvora u trajanju od 30 dana i novčanu kaznu u iznosu od 200,00 eura. </span>
</p>
<p>&nbsp;</p>
<p>
<span class="span1">Na glavnom pretresu održanom dana 28.05.2015.g.  nije pristupio uredno pozvani Zaštitnik imovinsko-pravnih interesa Crne Gore, pa je sud pretres održao u njegovom odsustvu.  Na ranijem pretresu Zaštitnik imovinsko pravnih interesa je dostavio pisani podnesak u kojem je naveo da se pridružuje krivičnom gonjenju ODT-a u odnosu na okrivljenog i postavlja imovinsko-pravni zahtjev kako je oprediljeljeno u optužnom predlogu. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani istakao da  nije  oborio jedno jelovo i jedno smrčevo stablo u državnu šumu u mjestu zv. Carine, Opština Rožaje dana 24.02.2015.g. Istakao je da je dana 30.01.2015.g. vjetar izvalio sa žilama  više stabala u blizini njegove kuće u mjestu Carine i da je jedno stablo palo preko njegove ograde u avliju. Da je dana 09.02.2015.g. pošao u Sarajevo i kada se vratio 22.02.2015.g. vidio je da je jedno suvo  stablo sječeno od vrha prema panju i panj da se podigao. Trupce od ovog stabla nije našao na lice mjesta, već samo jedan čok koji je uzeo da bi sjedio na njemu ispred kuće. Drugo sirovo stablo je rezano od panja prema vrhu u čokove i isti se i sada nalaze na lice mjesta, a preostali dio stabla tj. vrh koji je pao u njegovoj avliji nije rezan u čokove. Lugaru nije priznao da je oborio ova stabla jer ih nije ni mogao oboriti usled bolesti. Dok je bio u Sarajevo kuću mu je čuvao - nagledao njegov komšija Zito Škrijelj, te je moguće da on zna ko je oborio ova stabla. Predložio je da ga sud oslobodi od optužbe jer nije izvršio djelo koje mu je stavljeno na teret. </span>
</p>
<p>&nbsp;</p>
<p>
<span class="span1">Po ovoj krivičnopravnoj stvari sud je izveo dokaze: saslušao svjedoke Ramziju Kalača i  Zita Škrijelja,  pročitao </span><span class="span1">zapisnik o izvršenom pregledu čuvara šuma br. 2. od </span><span class="span1">24.02.2015.g., izvršio uvid u pravosnažnu  presudu  Osnovnog suda u Rožajama K.br. 43/12 od 26.03.2012.g. i uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span class="span1">         Cijeneći  iskaz okrivljenog i sve izvedene dokaze,kako pojedinačno,tako i u medjusobnoj vezi,u smuslu čl.370. st.3. Zakonika o krivičnom postupku (ZKP), sud je nesumnjivo utvrdio da je okrivljeni izvršio krivično djelo koje mu je optužbom stavljeno na teret i da je zato kriv i krivičnopravno odgovoran.</span>
</p>
<p>&nbsp;</p>
<p>
<span class="span1">Naime, svjedok Ramzije Kalača,  je izjavio da je  krajem januara mjeseca 2015.g. u  državnoj šumi u mjestu zv. Carine, Opština Rožaje vjetar izvalio nekoliko stabala sa žilama. Jedno jelovo sirovo stablo je palo prema kući okrivljenog i pola stabla-vrh stabla  je pao  u njegovoj avliji, a drugo suvo smrčevo stablo je palo pored njegove ograde u blizini kuće.  Da je dana 24.02.2015.g. u obilasku reona  našao samo jedan trupac dužine 4 m do panja koji nije bio odvojen od žila, tako da se isti ispravio, a preostali dio stabla nije našao, a po tragovima pilotine je zaključio da su rezani čokovi od vrha prema panju  i odnijeti prema kući okrivljenog. Takođe, drugo suvo stablo je bilo izrezano u čokove koji su se nalazili na lice mjesta tj. nijesu oduzeti.  Da je toga dana  imalo  snijega na lice mjesta,  pa su se tragovi od obuće poznavali po snijegu i isti su vodili od kuće okrivljenog do ovih stabala, kao i tragovi pilotine po snijegu od rezanja trupaca u čokove, te pošto drugih tragova na lice mjesta nije bilo, zaključio je  da se do stabla došlo od kuće okrivljenog i da su  čokovi dužine oko 25 cm nošeni prema njegovoj kući. Da je pošao do kuće okrivljenog  gdje je našao jedan čok ispred kuće. Kucao je  na vrata kuće okrivljenog  ali mu se niko nije javio. Nakon tri dana ponovo je došao kod njegove kuće i obavio razgovor sa okrivljenim  koji mu nije priznao da je oborio ova stabla. Nije  govorio da je bio u Sarajevo, već da je bio u bolnicu i da je jedan čok našao na put, uzeo ga i ostavio ispred kuće. Naglasio je da je siguran da je okrivljeni uzeo ova drva i iskoristio ih za svoje potrebe, tj. unio ih u  kuću jer niko drugi ne živi u toj kući osim njega, a svi tragovi od mjesta sječe su vodili prema njegovoj kući a nije bilo drugih tragova. Vjerovatno je on angažovao nekog drugog da mu radi sa motornom testerom jer je bolestan. Kubnu masu od 1,05 utvrdio je na osnovu premjera panjeva. Iskaz ovog svjedoka, sud je ocijenio kao jasan, objektivan, uvjerljiv i u bitnom potvrđen navodima iz zapisnika o izvršenom pregledu čuvara  šuma, koji je sud prihvatio kao jasan i određen, a nalazi oslonca i u iskazu svjedoka Zita Škrijelja,  tako da nema sumnje u drugačije činjenično stanje.</span>
</p>
<p>&nbsp;</p>
<p>
<span class="span1">Svjedok Zito Škrijelj je izjavio da je komšija sa okrivljenim, ali se sa njim ne druži. Nikada nije nagledao -čuvao kuću okrivljenog za vrijeme njegove odsutnosti pa ni februara mjeseca 2015.g. Okrivljenog je u tom periodu viđao kada je prolazio putem  a  sjeća se da mu je dao jedan stari šporet da bi se grijao u svojoj kući. U tom periodu su bila izvaljena stabla od vjetra u blizini kuće okrivljenog, ali nije prilazio do kuće i ne zna da li je jedno stablo palo u njegovu avliju. Iskaz ovog svjedoka, sud je prihvatio kao objektivan i  uvjerljiv a dovodeći  isti u vezu sa iskazom svjedoka Ramzije Kalača  i ostalim izvedenim dokazima zaista se nesumnjivo zaključuje da je okrivljeni kritičnog dana oborio predmetna stabla koja su predhodno bila izvaljena od vjetra sa žilama i da je dio ovih stabala izrezao u čokove i iskoristio za svoje potrebe. </span>
</p>
<p>&nbsp;</p>
<p>
<span class="span1">Iz izvoda  iz kaznene evidencije na ime okrivljenog vidi se da je isti osuđivan </span><span class="span1">presudom Opštinskog suda Sarajevo K.br. 406 od 21.10.2008.g.  zbog krivičnog djela iz čl. 222. st. 2.  u vezi čl. 55 i čl. 55 i  čl. 373. st. 1. na kaznu zatvora u trajanju </span><span class="span1">od 6 mjeseci, presudom  Osnovnog suda  Rožaje  K.br149/12  od 25.09.2012.g.  zbog krivičnog djela iz čl.254. st. 1.  na novčanu  kaznu  u iznosu od  600,00 eura, presudom  Opštinskog  suda  Rožaje  K.br. 302/82   zbog krivičnog djela iz čl.  46. st. 2. na kaznu zatvor u trajanju od 120 dana uslovno za jednu godinu, dok se  iz pravosnažne  presude  Osnovnog  suda   Rožaje   K.br. 43/12 od 26.03.2012.g. vidi da je okrivljeni  ovom presudom osuđen  zbog krivičnog djela šumska krađa iz čl. 324. st. 1. KZ  na kaznu zatvora u trajanju od 30  dana i novčanu kaznu u iznosu od 200,00 eura. Ove dokaze  sud je ocijenio kao jasne, određene i ničim ne dovedene u sumnju.  </span>
</p>
<p>&nbsp;</p>
<p>
<span class="span1">Sud je cijenio odbranu okrivljenog, da nije oborio predmetna stabla i nije ih izrezao u čokove, te da februara mjeseca nije bio kući i da mu je kuću nagledao Zito Škrijelj, te da je prije njegovog dolaska iz Sarajeva neko oborio i oduzeo dio stabala, ali istu nije prihvatio,  obzirom da je njegov iskaz u cjelosti opovrgnut iskazom svjedoka - reonskog lugara Ramzije Kalača i svjedoka Zita Škrijelja iz koih se nesumnjivo utvrđuje da je okrivljeni u kritičnom periodu bio na kritično mjesto, da mu Zito nije nagledao kuću, da su se tragovi od mjesta sječe do kuće okrivljenog dobro poznavali u snijegu, te da drugih tragova nije bilo, tako da su čokovi od oborenih stabala jedino mogli biti unijeti u njegovu kuću, iz čega jasno proizilazi da je okrivljeni oborio predmetna stabla, izrezao ih u čokove sam ili je angažovao drugo lice i  dio istih iskoristio za svoje potrebe, tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p>&nbsp;</p>
<p>
<span class="span1">Dakle, u postupku   je utvrđeno da je okrivljeni </span><span class="span1">dana  24.02.2015.g. u mjestu zv. Carine, Opština Rožaje, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno u državnoj šumi, radi krađe, oborio 2 stabla i to: 1 jelovo i 1 smrčevo stablo, u ukupnoj kubnoj masi od 1,05 m3, pričinivši time Upravi za šume Pljevlja - PJ Rožaje</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog  prema učinjenom krivičnom djelu, sud je našao da je isti bio  svjestan svog djela tj. svjestan  da preduzima opisane radnje u cilju nastupanja zabranjene posledice i to je htio, pa je  postupao sa umišljajem.</span>
</p>
<p>&nbsp;</p>
<p>
<span class="span1">Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela šumska krađa iz čl. 324. st.1. KZ CG. </span>
</p>
<p>&nbsp;</p>
<p>
<span class="span1">Za izvršeno krivično djelo, sud je okrivljenog  oglasio krivim i osudio ga na kaznu zatvora u trajanju od  trideset dana i novčanu kaznu u iznosu od 200,00 eura, jer je za ovo krivično djelo pored kazne zatvora kumulativno propisana novčana kazna.</span>
</p>
<p>&nbsp;</p>
<p>
<span class="span1">Prilikom odlučivanja o  izboru vrste i visine kazne, sud je imao u vidu težinu izvršenog krivičnog djela,  stepen krivice okrivljenog, stepen nastupjele posledice, držanje okrivljenog nakon izvršenog djela cijeneći pri tom kao olakšavajuće okolnosti njegovo siromašno imovno stanje i porodične prilike - otac   jednog maloletnog djeteta, dok je kao otežavajuću okolnost cijenio njegovu   raniju osuđivanost zbog istog krivičnog djela, pa je sud  imajući pri tom u vidu svrhu kažnjavanja iz čl. 32. KZ CG, u okviru opšte svrhe krivične sankcije iz čl. 4. istog zakona našao da je imalo mjesta izricanju ovakve vrste i visine kazne, ubijeđen da će izrečena kazna zatvora u </span><span class="span1">naznačenom trajanju i izrečena novčana kazna u naznačenom iznosu u dovoljnoj mjeri uticati na okrivljenog  da ubuduće ne vrši bilo kakva krivična djela i vaspitno djelovati na druge da ne čine ista ili slična krivična djela. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 9. i  st.  3. ZKP, sud je obavezao okrivljenog  da plati, u korist budžeta Crne Gore,  na ime troškova krivičnog postupka paušalni iznos od  30,00 eura, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p>&nbsp;</p>
<p>
<span class="span1">Na osnovu čl. 239. ZKP, oštećena Uprava za šume Pljevlja - PJ Rožaje  je radi ostvarivanja imovinsko-pravnog zahtjeva upućena na građansku parnicu. </span>
</p>
<p>
<span class="span1">                                                                                                      </span><span class="span1"></span>
</p>
<p>
<span class="span1">Sa izloženog odlučeno je kao u dispozitivu ove presude. </span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana   28.05.2015. godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8 dana od dana prijama iste i to Višem sudu u Bijelom Polju,a preko ovog suda.</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
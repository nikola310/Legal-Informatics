<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{margin-left:4.0in;text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;keep-with-next.within-page:always;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 145/2012</span>
</p>
<p class="p4"></p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog N.V.a iz Bijelog Polja, zbog krivičnog djela kradje iz čl. 239. st. 1. KZ, postupajući po Optužnom predlogu ODT iz B.Polja Kt.br. 60/10 od 29.03.2012.godine, nakon održanog, usmenog, glavnog i javnog pretresa u prisustvu Zamjenika ODT B.Polje Nišavić Tanje i okrivljenog N.V.a,  a u odsustvu uredno obaviještenog predstavnika oštećene E. B.Polje, dana 24.05.2012.godine, donio je i javno objavio:</span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p4"></p>
<p class="p5"></p>
<p class="p6">
<span class="s1">Okrivljeni N.V.,</span><span> od oca  M. i majke G. rodjene B., rodjen ...godine u Bijelom Polju, živi u mjestu rodjenja – LJ.a, državljanin Crne Gore, pismen, završio Srednju školu, nezaposlen, oženjen, otac četvoro maloljetno djece, lošeg imovnog stanja, osudjivan. </span>
</p>
<p class="p6"></p>
<p class="p1">
<span class="s1">K r i v    j e</span>
</p>
<p class="p6"></p>
<p class="p6">
<span class="s1">Što  je:</span>
</p>
<p class="p6"></p>
<p class="p6">
<span>- u periodu od 06.09.2009.godine do 06.12.2009.godine u mjestu Grančarevo, Opština Bijelo Polje, u svom domaćinstvu neovlašćeno vršio potrošnju električne energije, na način što je električne potrošače iz prizemlja stambenog objekta priključio na nisko naponsku mrežu kablom presjeka PPR - 5 x 2,5 mm2, koje je sproveo sa konzole do TEP ormara, mimo električnog brojila, tako da se nije registrovala ukupna potrošnja električne energije, te je tako oduzeo električnu energiju u vrijiednosti od 756,11 eura, a sve u namjeri da sebi pribavi protivpravnu imovinsku korist na štetu E. Bijelo Polje, </span>
</p>
<p class="p8"></p>
<p class="p6">
<span> -  čime je izvršio krivično djelo kradja iz čl. 239. st. 1. Krivičnog zakonika.</span>
</p>
<p class="p6"></p>
<p class="p6">
<span>- pa ga sud primjenom citiranog zakonskog propisa i čl. 2,4,5,13,15,32,36,39, 42,  KZ, te čl. 226, 229, 239 i 374.  ZKP-a.</span>
</p>
<p class="p6"></p>
<p class="p8"></p>
<p class="p1">
<span class="s1">O S U DJ U J E </span>
</p>
<p class="p1"></p>
<p class="p6">
<span>Na novčanu kaznu u iznosu od  1.200  € ( hiljadu i dvije stotine eura), koju kaznu je dužan da platu ovom sudu u roku od 3 (tri) mjeseca po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25 € ( dvadesetpet eura), novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p8"></p>
<p class="p6">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 44,00 € ( četrdesetčetiri eura), a sve u roku od 15. dana po pravosnažnosti presude. </span>
</p>
<p class="p6"></p>
<p class="p8">
<span>	Obavezuje se okrivljeni da oštećenoj E. iz B.Polja, na ime neovlašćene potrošnje električne energije uplati iznos od 756,11 eura, u roku od 15. dana po pravosnažnosti presude, dok se za višak oštećena upućuje na parnicu. </span>
</p>
<p class="p9"></p>
<p class="p7">
<span class="s1">O b r a z l o ž e nj e</span>
</p>
<p class="p4"></p>
<p class="p6">
<span>Optužnim predlogom ODT iz B.Polja Kt.br.60/10 od 29.03.2012. godine, okrivljenom N.V.u iz Bijelog Polja,  stavljeno je na teret da je izvršio  krivično djelo kradja iz čl. 239. st. 1. Krivičnog Zakonika.</span>
</p>
<p class="p6"></p>
<p class="p6">
<span>Glavni pretres je održan i zaključen dana 24.05.2012.godine u odsustvu uredno obaviještenog predstavnika oštećene E. B.Polje. </span>
</p>
<p class="p6"></p>
<p class="p10">
<span>Zamjenik ODT-a Nišavić Tanja u završnoj riječi je izjavila, da ostaje u svemu pri podnijetom Optužnom predlogu. Naime, okrivljeni je naveo da je vlasnik prizemnog dijela kuće u kojem povremeno boravi, da u tom dijelu postoje električni potrošači, a da je u tom dijelu kuće vršena neovlašćena potrošnja električne energije na način kako je to opisano u optužnom aktu, prozilazi iz iskaza svjedoka – radnika E. te zapisnika o kontroli mjernog mjesta. Kako iz istaknutog proizilazi da je okrivljeni izvršio krivično djelo koje mu je stavljeno na teret, to je predložila sudu da ga oglasi krivim i osudi na kaznu po Zakonu. </span>
</p>
<p class="p8"></p>
<p class="p10">
<span>Okrivljeni N.V. u svojoj odbrani tokom istražnog postupka je naveo, da sa svojom porodicom živi u naselju LJ.a, Opština B.Polje gdje ima kuću. Istakao je da u selu Grančarevo u kući njegovog pok.oca N.M.a pripale su mu dvije prostorije u prizemnom dijelu kuće, koje prostorije on ne koristi zadnjih 10.godina, tačnije od 1998.godine. Takodje je naveo, da su prostorije zaključane a isključio je struju sa postojećeg brojila tako da on nema električnu energiju niti koristi istu. A sa bratom N.S.nije u dobrim odnosima i to je bio razlog što je odlučio da ne odlazi više u tu kuću i da ne koriste zajedno električno brojilo koje postoji u kući. Tako da je on još 1998 ili 1999.godine isključio se sa električnog brojila na način što je angažovao jedno lice, čijeg imena se ne može sjetiti i zamolio ga da mu električne kablove koje vode u prostorije koje su njemu pripale odkače sa električnog brojila, tako da on nema nikakve veze sa električnim brojilom koje postoji u kući i ne troši električnu energiju. U kući živi njegov brat N.S.i on koristi spratni dio kuće i jedan dio prostorija u prizemlju a brojilo se nalazi na spratnom dijelu kuće. Posebno je istakao, da povremeno odlazi u Grančarevo i tada koristi kamp-kućicu koja je na drugom dijelu imanja. Na glavnom pretresu je dodao, da je on  vlasnik jednog dijela u prizemlju kuće, a jednu sobu koristi njegova sestra koja živi u Njemačkoj i on posjeduje ključ od njegovog dijela kuće u prizemlju. Kazao je i to, da je bio počeo da oprema prizemlje i bio se priključio na električnu mrežu mimo brojila, jednim kablom, a to je bilo 1997 ili 1998.godine, a ne sjeća se tačno. On povremeno dolazi u taj njegov dio kuće da provjetri prostorije a to je mjesečno ili tromjesečno, a u tom njegovom dijelu od električnih potročaša postoje 3 sijalična mjesta i frižider. On nezna kako su električari prilikom kontrole pronašli kablo koje su zapisnikom konstatovali da postoji.  A on električnu energiju uopšte i ne koristi jer kući dolazi povremeno, kao što je rekao i to u toku dana, a zadržava se najviše sat – dva. U završnoj riječi je izjavio, da se ne osjeća krivim i tražio je od suda da ga oslobodi od optužbe, jer nije izvršio krivično djelo koje mu je stavljeno na teret. </span>
</p>
<p class="p8"></p>
<p class="p10">
<span>Radi utvrdjivanja odlučnih činjenica i krivice okrivljenog, sud je u dokaznom postupku saslušao u svojstvu svjedoka S.M.a na saglasni predlog stranaka pročitao iskaz svjedoka N.V.a, dat na zapisniku kod istražnog sudije od 31.01.2011.godine, pročitao zapisnik ED Bijelo Polje o kontroli mjernog mjesta br. 16 od 06.12.2009.godine, pročitao obračun neovlašćeno preuzete električne energije br. 284/03/09 od 06.12.2009.godine, pročitao nalaz i mišljenje vještaka dipl.el.ing. R.G.od 19.09.2010.godine i izvršio uvid u izvod iz KE na ime okrivljenog N.V.a, izdat od strane Uprave Policije – PJ Bijelo Polje od 17.04.2012.godine.</span>
</p>
<p class="p8"></p>
<p class="p10">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 370. st. 3. ZKP-a, sud je utvrdio činjenično stanje kao u izreci presude. </span>
</p>
<p class="p10"></p>
<p class="p10">
<span>Odbranu okrivljenog koji ne priznaje krivicu ni izvršenje krivičnog djela navodeći, da posjeduje dvije prostorije u prizemnom dijelu kuće u selu Grančarevo, koje ne koristi od 1998.godine i isključio je struju sa postojećeg brojila jer sa bratom N.S.nije u dobrim odnosima. Te je to razlog da ne koriste zajedno električno brojilo koje je postojalo u kući njegovog pok.oca Milana. Istakao je, da je on tada angažovao izvjesno lice i zamolio ga da mu električne kablove koji vode u prostorije koje njemu pripadaju odkači sa električnog brojila. Tako da on nema nikakve veze sa brojilom koje postoji u spratnom dijelu kuće u kojoj živi njegov brat S. i koji koristi spratni dio kuće i jedan dio u prizemlju. Da povremeno dolazi u svoj dio kuće da provjetri prostorije i u tom dijelu od električnih potrošača postoje 3.sijalična mjesta i frižider. A nije mu poznato kako su električari prilikom kontrole pronašli kablo koje su zapisnički konstatovali, ističući da od 1997 ili 1998.godine je bio počeo da oprema prizemlje i bio se priključio na elektro mrežu mimo brojila jednim kablom. Pa je za ovakvu odbranu cijenio da je ista usmjerena u cilju izbjegavanja sopstvene krivice.</span>
</p>
<p class="p10"></p>
<p class="p10">
<span>Pored toga ovakva odbrana je opovrgnuta izvedenim dokazima. Tako se iz iskaza svjedoka N.V.a i S.M.a utvrdjuje, da su u decembru mjesecu 2009.godine vršili kontrolu potrošača električne energije u mjestu Grančarevo u kući u kojoj živi N.S.i zatekli istog. Kontrolisali su Tep ormar, koji se nalazi na spratnom dijelu zida kuće i jedan kabal je vodio do brojila na spratni dio kuće i električna energija koja se trošila na spratnom dijelu kuće išla je preko brojila. A drugi kabal sa Tep – ormara je vodio direktno u prizemni dio kuće i u tom kablu je bilo struje a nije išlo preko brojila, tako da se utrošena električna energija nije mogla registrovati. Tada su isključili struju na Tep – ormar i Tep – ormar plombirali i zapisnički konstatovali. Tom prilikom N.S.koji je bio prisutan kontroli izjavio, da su u prizemnom dijelu kuće prostorije pripale njegovom bratu V. i da on nema ključ od tog dijela kuće, te da je sa bratom u lošim odnosima. </span>
</p>
<p class="p10"></p>
<p class="p10">
<span>Iskaze predhodnih svjedoka sud je cijenio kao objektivne i realne i isti su jasni i dati u skladu sa radnim zadacima a vezano za zatečeno stanje prilikom kontrole električnih brojila i potrošnje električne energije. Pored toga isti su u punom saglasju sa zapisnikom o kontroli mjernog mjesta ED B.Polje br. 16 od 06.12.2009.godine iz kojeg se utvrdjuje, da su električari N.V. i S.M. tog dana vršili kontrolu u mjestu Grančarevo, kad je bio prisutan brat N.S.i konstatovali, na ime N.V.a da je taj potrošač onemogućio tačno registrovanje utrošene električne energije na način što je u svom stanbenom objektu ( prizemlju) priključio kabal presjeka PPR 5 x 2,5mm2, mimo brojila sa Tep – ormara. Prizemlje zaključano – prisutni brat N.S.tvrdi da nema ključ, a kabal isključen na Tep – ormaru. Tep ormar plombiran i upisan broj plombe kao i da je potrošač dužan da se javi u roku od jednog dana u E. B.Polje kancelarija br. 9. </span>
</p>
<p class="p10"></p>
<p class="p10">
<span>Sud je cijenio nalaz i mišljenje vještaka elektro struke R.G.od 19.09.2010.godine, pa je prihvatio nalaz u dijelu koji se odnosi na period neovlašćene potrošnje električne energije od 06.09.2009.godine do 06.12.2009.godine. A nije prihvatio period iz Optužnog predloga od 06.12.2008.godine do 06.12.2009.godine. Tako ovaj vještak se izjasnio a na osnovu zapisnika ovlašćenih lica ED B.Polje o kontroli mjernog mjesta br. 16 od 06.12.2009.godine, i na osnovu pravila za snadbijevanje električnom energijom, ('' Službeni list CG br. 54/09 '')  neovlašćene potrošnje električne energije na način prikazana tehnički je moguća. Te na osnovu navedenog zapisnika i na osnovu pravila za snadbijevanje električnom energijom ('' Službeni list CG br. 54/09 čl. 58. tač. 4. i čl. 59. tač. 3'') i na osnovu pravila za snadbijevanje električnom energijom (''Sl.list CG br. 13/05 čl. 26. tač. 2. '')  obračun neovlašćene potrošnje električne energije za period od 06.09.2009.godine do 06.12.2009.godine,  iznosi 756,11. eura. </span>
</p>
<p class="p10"></p>
<p class="p6">
<span>Dakle, imajući u vidu predhodno izloženo sud zaključuje, da se u radnjama okrivljenog stiču svi elementi bića kriv.djela kradje iz čl. 239. st. 1. KZ. Ovo kod činjenice da je okrivljeni u konkretnom slučaju oduzeo tudju pokretnu stvar, tačnije, u periodu od 06.09.2009.godine do 06.12.2009.godine u mjestu Grančerevo, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije u svom stambenom objektu, na način što je električne potrošače iz prizemlja stanbenog objekta priključio na nisko naponsku mrežu kablom presjeka PPR 5 x 2,5 mm2, koje je sproveo sa konzole do Tep ormara, mimo električnog brojila, tako da se nije registrovala ukupna potrošnja električne energije i time nanio štetu E. Bijelo polje u iznosu od 756,11 eura, te je tako predmetno djelo izvršio s umišljajem, jer je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini tj.sve do momenta kada je prilikom kontrole zatečen u vršenju neovlašćene potrošnje električne energije. </span>
</p>
<p class="p8"></p>
<p class="p6">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da se radi o porodičnom licu, ocu četvoro maloljetne djece, lošeg imovnog stanja, nezaposlen,  dok mu je kao otežavajuću okolnost cijenio raniju osudjivanost. Imajući u vidu predhodno utvrdjene  okolnosti ovaj sud je primjenom čl. 39. KZ, istog osudio na novčanu kaznu preciziranu izrekom presude. Ovaj Sud je uvjerenja da će se, sa ovom vrstom i visinom kazne u konkretnom slučaju postići svrha kažnjavanja predvidjena čl. 32. u vezi čl. 4. st. 2. KZ, i da se po ocjeni ovog suda ista pokazuje kao neophodno potrebna. </span>
</p>
<p class="p6"></p>
<p class="p6">
<span>Sud je cijenio i ostale izvedene dokaze – obračun E. B.Polje br. 284/03/09 od 06.12.2009. godine, koji nije posebno obrazlagao, nalazeći da je isti bez uticaja na drugačije odlučivanje u ovoj krivičnoj stvari a imajući u vidu ukupno činjenično stanje. </span>
</p>
<p class="p6"></p>
<p class="p6">
<span>Ovaj sud nije prihvatio predlog okrivljenog da sud izadje na lice mjesta sa vještakom elektro struke. Naime, po ocjeni ovog suda izvodjenjem predloženog dokaza – izlaskom na lice mjesta sa vještakom elektro struke činjenično stanje se u bitnom nebi promijenilo, već bi se samo bespotrebno odugovlačio krivični postupak. A ovo imajući u vidu izvedene dokaze i već dati nalaz vještaka elektro struke. </span>
</p>
<p class="p6"></p>
<p class="p6">
<span>Shodno čl.226. ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka iznos od 44,00 €, koji troškovi se odnose na ime naknade za vještačenje od strane vještaka elektro struke tokom postupka, shodno čl. 229. ZKP-a. </span>
</p>
<p class="p8"></p>
<p class="p6">
<span>Kako je okrivljeni oglašen krivim, to je sud istog obavezao da oštećenoj E. iz B.Polja, na ime neovlašćene potrošnje električne energije  uplati iznos od 756,11 eura, u roku od 15. dana po pravosnažnosti presude, shodno čl. 239. ZKP-a, dok se oštećena za višak upućuje na parnicu. </span>
</p>
<p class="p8"></p>
<p class="p6">
<span>Sa iznijetih razloga odlučeno je kao u izreci presude shodno čl. 374. ZKP-a.</span>
</p>
<p class="p10"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p11">
<span class="s1">Dana: 24.05.2012.godine</span>
</p>
<p class="p6"></p>
<p class="p6"></p>
<p class="p6">
<span class="s1">Zapisničar,							     S u d i j a,</span>
</p>
<p class="p6">
<span class="s1">Ljiljana Popović s.r.    			                     Rahmo Banda s.r.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p5"></p>
<p class="p4"></p>


</body>
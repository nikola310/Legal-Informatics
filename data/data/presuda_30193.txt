<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.75in 0.49930555in 1.125in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:12pt;}
.p4{margin-left:-0.25in;text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
.p9{text-indent:0.5in;text-align:start;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-weight:bold;text-decoration:underline;}
</style>
<meta content="AleksandarCulafic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span class="s1">K. br. 1/13</span>
</p>
<p class="p1"></p>
<p class="p5"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p5"></p>
<p class="p6">
<span class="s1">OSNOVNI SUD U BERANAMA,</span><span> kao prvostepeni krivični, sudija Aleksandar Ćulafić, kao sudija pojedinac, uz učešće zapisničara Milice Milanović, u krivičnom predmetu protiv okrivljenog </span><span class="s1">G.B.</span><span>, iz B, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika,  po optužnom predlogu oštećene kao tužioca F. M. od 10.01.2013. godine, nakon održanog usmenog, glavnog i javnog pretresa, u prisustvu oštećene F.M.i njenog punomoćnika adv. G.P. a u odsustvu okrivljenog G.B., dana 08.07.2013. godine,  donio je i javno objavio</span>
</p>
<p class="p5"></p>
<p class="p7">
<span class="s1">P R E S U D U</span>
</p>
<p class="p5"></p>
<p class="p5">
<span>	Okrivljeni </span><span class="s1"> G.B., </span><span>JMBG</span><span class="s1">, </span><span>od oca S i majke M, rođene B, rođenog  godine u B, stalno nastanjen u ul. K. L. 11, opština B, državljanin Crne Gore, pismen, dipl. ecc., nezaposlen, oženjen - otac dvoje djece, siromašnog imovnog stanja, neosuđivan.</span>
</p>
<p class="p5"></p>
<p class="p5"></p>
<p class="p7">
<span class="s1">K r i v     j e</span>
</p>
<p class="p1"></p>
<p class="p1"></p>
<p class="p6">
<span>-što je:</span>
</p>
<p class="p6"></p>
<p class="p6">
<span>- Dana 21.11.2007. godine, u Beranama prilikom zaključenja ugovora o potrošačkom kreditu br.  sa davaocem kredita A bankom P – Filijala u B na iznos od €, davaocu kredita A- Filijali u B priložio napravljenu lažnu ispravu mjenicu sa brojem  ime F. M. iz B, prikazujući da mu je ona žirant za dobijanje kredita, te da je ona svojeručno potpisala ispravu, dakle, lažnu ispravu upotrijebio kao pravu.</span>
</p>
<p class="p6"></p>
<p class="p5">
<span>	- čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>	- pa mu sud, primjenom citiranog zakonskog propisa, te čl. 2, 4, 5, 13, 15 32, 36, 42, 52, 53 i 54 Krivičnog zakonika i čl. 226, 229, 239 st. 2 i čl. 374 Zakonika o krivičnom postupku Crne Gore,   </span><span class="s1">i z r i č e,</span><span> </span>
</p>
<p class="p1"></p>
<p class="p7">
<span class="s1">USLOVNU OSUDU</span>
</p>
<p class="p8"></p>
<p class="p5">
<span class="s1">	Kojom mu utvrđuje kaznu zatvora u trajanju od 3 (tri) mjeseca,</span><span> i istovremeno određuje da se kazna  neće izvršiti ukoliko okrivljeni u roku od jedne godine ne učini novo krivično djelo. </span>
</p>
<p class="p5">
<span>	</span><span class="s1"> </span>
</p>
<p class="p6">
<span>Okrivljeni se obavezuje da na ime paušala plati ovom sudu iznos od  50,00 €, koji  iznos će uplatiti na račun Državnog trezora Crne Gore br. 907 – 83001 – 19, kao i da plati na ime troškova postupka oštećenoj kao tužiocu F.M.iznos od 687,50 €, a sve prednje u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	Oštećena F.M., radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p5"></p>
<p class="p5"></p>
<p class="p7">
<span class="s1">O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom oštećene kao tužioca F.M., optužen je  G. B., iz B, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p6">
<span>Glavni pretres je održan i zaključen u prisustvu oštećene kao tužioca F.M. i njenog punomoćnika adv. G.P., a u odsustvu okrivljenog G.B., s obzirom da njegovo prisustvo nije nužno jer je prethodno bio saslušan, shodno članu 457 ZKP-a.</span>
</p>
<p class="p9">
<span> </span>
</p>
<p class="p6">
<span>Punomoćnik oštećene kao tužioca adv. G.P. u završnoj riječi ostao je pri optužnom predlogu, s obzirom da je okrivljeni uz zahtjev za kredit A banci B, priložio lažne isprave koje glase na ime oštećene i to mjenicu ser. br.   i prikazao da je oštećena njemu žirant za podizanje kredita u iznosu od €, dakle lažne isprave upotrijebio kao prave i na taj način izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika. Predložio je da sud okrivljenog za izvršeno krivično djelo kazni po zakonu. Troškove postupka je tražio i to: za pisanje optužnog predloga iznos od 125,00 €, za pristup na održane pretrese 125,00 € a za odložene pola od toga a sve po AT.</span>
</p>
<p class="p6"></p>
<p class="p6">
<span>Okrivljeni G.B., prilikom saslušanja kod Osnovnog državnog tužilaštva na zapisniku Kt.br. 183/12 od 15.10.2012. godine, u svojoj odbrani je istakao da nijesu tačni navodi da je u novembru 2007. godine sačinio lažne isprave, ovjeru podataka za žiranta i izjavu i mjenicu serijskog broja  na ime F.M.. Tačno je da je u novembru 2007. godine zamolio M da mu bude žirant kod A banke - Filijale B na iznos kredita od  €, što je i prihvatila. Nakon što je sporne javne isprave svojeručno ispunila i u rubrikama potpis svojeručno potpisala, predala mu ih je nakon što ih je ovjerila u Opštini B, gdje je u radnom odnosu. Da nije sačinio isprave na ime F.M. već da je ona to učinila, najbolje govori činjenica, da su svi podaci koji su unešeni u ispravama njeni, a što potvrđuje i kopija lične karte koja se nalazi u ugovoru o kreditu. Na istim ispravama se ne nalazi njegov rukopis, a vještačenjem će se utvrditi da je javne isprave svojeručno potpisala i ispisala F.M.. Na pretresu je dodao da nije potpisao ista dokumenta i mjenicu na ime F.M. i da ne zna ko je to uradio. Najvjerovatnije je to uradila , s obzirom na to da je njoj dao dokumenta koja je ona potpisala i vratila ih ovjerena, pa je on tako ovjerena dokumenta računajući da su tačna predao prilikom realizacije kredita, s obzirom da je M prihvatila da mu bude žirant. U istom periodu radio je u Opštini B sa M F i nije bio prisutan kada je potpisivala ista dokumenta, niti kada je ovjeravala, jer nije imao razloga da posumnja u ispravnost istih dokumenata. Taj kredit nije vraćen sa razloga što je napustio Opštinu, a koliko mu se čini ostalo je po istom kreditu duga 760,00 €.</span>
</p>
<p class="p5"></p>
<p class="p6">
<span>Završne riječi okrivljenog nije bilo, jer je glavni pretres održan i zaključen u njegovom odsustvu, shodno čl. 457 ZKP-a CG.</span>
</p>
<p class="p5"></p>
<p class="p5">
<span>	Provjeravajući navode optužbe i odbranu okrivljenog sud je u dokaznom postupku na glavnom pretresu izveo dokaze: saslušao oštećenu F.M.; saslušao u svojstvu svjedoka S.Č.; pročitao ugovor o potrošačkom kreditu br. od 21.11.2007. godine kao i zahtjev za odobrenje kredita od istog datuma; izvršio uvid u mjenicu br. ; pročitao rješenje o administrativnoj zabrani br.  od 21.11.2007. godine na ime G.B.; pročitao uvjerenje br.  od 21.11.2007. godine na ime G.B.; pročitao opomenu pred utuženje od 10.02.2012. godine br. na ime G.B.; pročitao rješenje o administrativnoj zabrani F.M. br.  od 21.11.2007. godine; pročitao ovjeru podataka za žiranta br.  od 21.11.2007. godine na ime F.M.; pročitao izjavu za žitanta od 21.11.2007. godine na ime F.M., pročitao obavještenje A banke Podgorica br.  od 24.03.2011. godine za F.M.; pročitao nalaz i mišljenje vještaka grafologa N V od 16.06.2013. godine; te pribavio i izvršio uvid u izvod iz KE na ime okrivljenog.</span>
</p>
<p class="p5"></p>
<p class="p5">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a CG, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret optužbom i da je za isto kriv.</span>
</p>
<p class="p5"></p>
<p class="p5">
<span>	Naime, ovakvo činjenično stanje sud je utvrdio prevashodno kroz iskaze oštećene saslušane u svojstvu svjedoka F.M., kao i na osnovu pisanih dokaza izvedenih tokom postupka, a dovedeno u vezu sa odbranom okrivljenog. Tako iz iskaza oštećene saslušane u svojstvu svjedoka F.M., sud je utvrdio da je jednom prilikom okrivljeni G.B. tražio od nje da mu bude žirant, ali je to odbila. Okrivljeni joj nikada nije donosio dokumenta radi potpisivanja i ovjere za kredit kod A banke, niti je ista potpisala, popunjavala i nosila na potpis radi ovjere kod šefa računovodstva i ne zna na koji način je to urađeno, s obzirom da njen potpis nije na istim dokumentima. Za kredit je saznala nakon što joj je stigla zabrana i po ovom kreditu joj se odbija od plate po  € mjesečno. Sud prihvatio je u potpunosti iskaz svjedoka - oštećene cijeneći ga kao jasan, objektivan, neusmjeren na otežavanje krivične odgovornosti okrivljenog i ničim doveden u pitanje, a saglasan sa nalazom i mišljenjem vještaka grafologa N V.</span>
</p>
<p class="p5"></p>
<p class="p5">
<span>	Iz iskaza svjedoka S.Č., sud nije mogao utvrditi pravno relevantne činjenice vezane za kritična dešavanja, osim što je u svom iskazu navela da obavlja poslove kreditnog referenta za kreditiranje fizičkih lica, te da kredit koji je Garović Božu odobren u A banci, obrađivao je B M koji je u penziji. Podnosilac zahtjeva za kredit uz kreditni zahtjev mora da priloži administrativnu zabranu za nosioca kredita i administrativnu zabranu za žirante i ovjerenu izjavu za žirante i mjenicu da bi se kredit uzeo u rad, pa ako je takva dokumentacija potpuna tada se odobrava kredit podnosiocu zahtjeva. Kako je ovaj kredit odobren, to znači da je dokumentacija bila uredna i ovjerena i istu dokumentaciju ne predaju žiranti već podnosioci zahtjeva, a koje navode je sud cijenio kao potvrdu navoda okrivljenog da je istu dokumentaciju predao uz zahtjev za kredit.</span>
</p>
<p class="p5"></p>
<p class="p5">
<span>	Iz ugovora o potrošačkom kreditu zaključenog između A banke AD Podgorica - Filijale B i G.B., br.  od 21.11.2007. godine na iznos od  € sud je utvrdio da je članom 3 istog ugovora propisano da kao pokriće za ovaj kredit služi bjanko mjenica potpisana od dva kreditno sposobna žiranta i administrativne zabrane na lični dohodak oba žiranta, a prateća dokumentacija po ovom kreditu je: mjenica ser. br. , rješenje o administrativnoj zabrani za žiranta od 21.11.2007. godine na ime F.M. i rješenje o administrativnoj zabrani br od 21.11.2007. godine na ime M Lj, ovjera podataka za žiranta br. od 21.11.2007. godine na ime F.M. i ovjera podataka za žiranta br. od 21.11.2007. godine na ime M Lj, izjava F.M. od 21.11.2007. godine i izjava od 21.11.2007. godine M L.</span>
</p>
<p class="p5"></p>
<p class="p6">
<span> Iz nalaza i mišljenja vještaka grafologa N V od 16.06.2013. godine sud je utvrdio da sporni potpis F.M. koji se nalazi na ovjeri podataka za žirante br. od 21.11.2007. godine u rubrici »svojeručni potpis imenovanog je« i na izjavi od 21.11.2007. godine u rubrici potpis, nije autentičan potpis lica na čije ime glasi, te da podatak o žirantu F M, koji se nalazi pod rednim brojem  na prednjoj strani i poleđini sporne mjenice ser.br. nije ispisala F.M.. Između dostavljenog nespornog rukopisa G.B. i rukopisa kojim su ispisani podaci o žirantu F.M.koji se nalaze pod rednim brojem 1 na prednjoj strani i poleđini mjenice ser. br. kao i sporni potpisi koji glase na ime ovoga lica nijesu konstatovane sličnosti od značaja za identifikaciju. Sud je u potpunosti prihvatio nalaz i mišljenje istog vještaka, cijeneći ga kao jasan, objektivan, dat po pravilima struke i nauke i ničim doveden u pitanje, a saglasan sa iskazom oštećene saslušane u svojstvu svjedoka  F.M. da nijesu njeni potpisi na istoj dokumentaicji.</span>
</p>
<p class="p6"></p>
<p class="p6">
<span>Analizirajući odbranu okrivljenog B G, sud je imao u vidu da okrivljeni nije  negirao da je kod A banke po ugovoru br. od 21.11.2007. godine  podigao  kredit u iznosu od  €, da je žirant po istom kreditu F.M., da je potrebnu dokumentaciju radi realizacije kredita predao banci, a da kredit nije vraćen sa razloga jer mu je prestao radni odnos u Opštini. Citirani navodi odbrane okrivljenog ocijenjeni su kao jasni, potpuni, logični, neprotivurječni  i saglasni izvedenim dokazima.</span>
</p>
<p class="p6"></p>
<p class="p6">
<span>Sud nije prihvatio navode odbrane okrivljenog da je MFpristala da mu bude žirant, da mu je ona ista dokumenta predala potpisana i ovjerena  , te da je on računajući da su ista dokumenta tačna, predao prilikom realizacije kredita. U tom dijelu sud je odbranu okrivljenog ocijenio kao sračunatu na izbjegavanje  krivične odgovornosti, s obzirom da su ovakvi navodi obezvrijeđeni   ne samo iskazom oštećene salušane u svojstvu svjedoka F.M., koja je navela da nije prihvatila da bude žirant okrivljenom, nego i nalazom i mišljenjem vještaka grafologa NV, iz kojeg proizilazi da u spornim dokumentima nije potpis F.M.. </span>
</p>
<p class="p5">
<span>	</span>
</p>
<p class="p5">
<span>	Dakle, iz svih izvedenih dokaza i odbrane okrivljenog sud je našao da je okrivljeni dana 21.11.2007. godine, prilikom zaključenja ugovora o potrošačkom kreditu sa A bankom Podgorica – Filijala u B na iznos od € davaocu kredita priložio napravljenu lažnu ispravu mjenicu ser. br. na ime F.M. iz Berana, prikazujući da mu je ona žirant za dobijanje kredita, dakle, upotrijebio lažnu ispravu. Postupajući na navedeni način okrivljeni je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika. Okrivljeni je krivično djelo izvršio sa umišljajem koji se sastojao u svijesti izvršioca da vrši upotrebu isprave - mjenice koja je lažna. Pri tome sud je imao u vidu da je prava isprava ona isprava koja je izdata od onog  koji je u njoj označen izričito ili prećutno kao njen izdavalac i u kojoj sadržina isprave predstavlja izjavu njenog izdavaoca, a lažna isprava je ona koja nije izdata od onoga koji je u njoj označen  kao izdavalac ili koja ne sadrži izjavu njenog izdavaoca, jer je poslije izdavanja isprave preinačena bez saglasnosti njenog izdavaoca. Pravljenje lažne isprave i preinačenje prave isprave predstavlja materijalni falsifikat, jer su u istima lažno označeni njeni izdavaoci. Lažna isprava postoji kada je na njoj izričito ili prećutno označeno kao njen izdavalac lice koje nije izdalo ispravu, kao što je u konkretnom slučaju na mjenici upisano za F.M.. Ne postoji lažna isprava ako je izdavalac (potpisnik) ono lice koje je u njoj označeno. Izvršilac krivičnog djela flasifikovanje isprave krivično je odgovoran ako je postupao sa umišljajem koji se sastoji  u svijesti izvršioca da vrši  upotrebu isprave koja je lažna, odnosno da vrši upotrebu isprave za koju pretpostavlja da je lažna. Mjenica kao stroga formalna isprava mora sadržati sve bitne elemente određene zakonom o mjenici i kao takva predstavlja javnu ispravu.</span>
</p>
<p class="p5"></p>
<p class="p5">
<span>	Kako sud u toku postupka pazi na rokove zastarjelosti krivičnog gonjenja po službenoj dužnosti, to je djelo u odnosu na falsifikovanje administrativnih zabrana i izjava za žirante koje su optuženom G B stavljene na teret zastarjelo, pa ga sud u ovom dijelu nije oglasio krivim. Naime, za krivično djelo faslifikovanje isprave iz čl. 412 st. 1 Krivičnog zakonika se može izreći kazna zatvora u trajanju do 3 godine. Takođe, čl. 124 st. 1 tač. 6 Krivičnog zakonika je propisano da se krivično gonjenje ne može preduzeti kada protekne 3 godine od izvršenja krivičnog djela za koje se po zakonu može izreći kazna zatvora preko jedne godine. Kako je optuženom G B stavljeno na teret falsifikovanje isprava i to izjava za žirante i administrativnih zabrana, po ugovoru od 21.11.2007. godine, a ne radi se o javnim ispravama, pa kako je krivična prijava podnijeta dana 19.09.2012. godine, a optužni predlog podnijet od strane oštećenog kao tužioca 10.01.2013. godine, kada je oštećeni preduzeo procesne radnje, odnosno, nakon više od 3 godine od izvršenja krivičnog djela, to proizilazi da je nastupila relativna zastarjelost krivičnog gonjenja, pa je sud u ovom dijelu odbio optužbu.	</span>
</p>
<p class="p5"></p>
<p class="p5">
<span>	Za krivično djelo falsifikovanje isprave iz čl. 412 st. 2 u vezi st. 1 Krivičnog zakonika  predviđena je kazna zatvora od 3 mjeseca do 5 godina.</span>
</p>
<p class="p5"></p>
<p class="p5">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je na strani okrivljenog našao olakšavajuće okolnosti: da se radi o mladom čovjeku, nezaposlenom licu, siromašnog imovnog stanja, licu koje do sada nije osuđivano, što ukazuje da nije sklon vršenju krivičnih djela, pa je u nedostatku otežavajućih okolnosti, sud cijenio da sveukupnost olakšavajućih okolnosti na strani okrivljenog predstavlja osnov za izricanje uslovne osude kao krivične sankcije, kojom mu je utvrdio kaznu zatvora u trajanju od 3 mjeseca i istovremeno cijenio da bi pristupanje izvršenju utvrđene kazne suviše represivno djelovalo na okrivljenog, nego da će i samo upozorenje uz prijetnju kaznom dovoljno uticati na istog da ubuduće ne vrši ova i slična krivična djela, i time  će se postići svrha  kažnjavanja predvidjena u čl. 32 Krivičnog zakonika, a da je izrečena kazna adekvatna težini izvršenog krivičnog djela, posledicama istog i krivici njenog izvršioca. </span>
</p>
<p class="p5"></p>
<p class="p5">
<span>	Odluka o paušalu, u iznosu od 50,00 €, donijeta je na osnovu odredbe čl. 226 st. 2 Zakonika o krivičnom postupku Crne Gore, pri čemu je sud cijenio složenost i trajanje krivičnog postupka, te imovinske prilike okrivljenog, dok je odluka o troškovima krivičnog postupka zasnovana na odredbama čl. 229 Zakonika o krivičnom postupku CG i isti se odnose na troškove koje je imala oštećena za pisanje optužnog predloga u iznosu od 125,00 €, za pristup branioca na dva održana pretresa 04.06.2013.godine i 08.07.2013. godine u iznosu od po 125,00 €, za pristup branioca za odložene pretrese 08.02.2013. godine, 04.03.2013. godine, 04.04.2013. godine,  23.04.2013. godine i 16.05.2013. godine u iznosu od po 62,50 € što ukupno iznosi 687,50 €. </span>
</p>
<p class="p5"></p>
<p class="p5">
<span>	Oštećena F.M. radi ostvarivanja imovinsko pravnog zahtjeva upućuje se na parnični postupak, shodno čl. 239 ZKP-a.</span>
</p>
<p class="p5"></p>
<p class="p5">
<span>	Sud je cijenio i ostale izvedene dokaze ali ih posebno ne obrazlaže, nalazeći da nijesu od uticaja na drugačiju odluku u ovoj krivično pravnoj stvari.</span>
</p>
<p class="p5"></p>
<p class="p5">
<span>	Iz  iznijetog je odlučeno kao u izreci presude, a shodno čl. 374  ZKP-a CG.</span>
</p>
<p class="p5"></p>
<p class="p5"></p>
<p class="p2">
<span class="s1">OSNOVNI SUD U BERANAMA</span>
</p>
<p class="p2">
<span class="s1">Dana  08.07. 2013. godine</span>
</p>
<p class="p5"></p>
<p class="p5">
<span class="s1">ZAPISNIČAR,     							       S U D I J A,</span>
</p>
<p class="p5">
<span class="s1">Milica Milanović             				   	          Aleksandar Ćulafić</span>
</p>
<p class="p5"></p>
<p class="p5">
<span class="s2">PRAVNA POUKA:</span><span class="s1"> </span>
</p>
<p class="p5">
<span>Nezadovoljna stranka ima pravo žalbe,</span>
</p>
<p class="p5">
<span> u roku od 8 (osam) dana, od dana</span>
</p>
<p class="p5">
<span> prijema presude, putem ovog suda</span>
</p>
<p class="p5">
<span>za Viši sud u Bijelom Polju</span><span class="s1">. </span>
</p>
<p class="p1"></p>


</body>
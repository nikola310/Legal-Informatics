<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>Posl.br.K. 343/12/12      </span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenih R.D. i V. M., koje brani adv. M. D. i adv.R. B. iz Podgorice, zbog krivičnog djela nedozvoljeno držanje oružja i eksplozivnih materija iz čl.403 st.2 u vezi st.1 KZ, koji se vodi po optužnom predlogu ODT-a Kotor Kt.br.529/12 od 06.09.2012. godine, nakon održanog glavnog i javnog pretresa dana 29.05.2013. godine u prisustvu zamjenika ODT-a Kotor Žarka Pajkovića, okrivljenih i njihovog branioca adv.M. D.donio je i javno objavio dana 31.05.2013. godine sljedeću</span>
</p>
<p class="p4"></p>
<p class="p2"></p>
<p class="p2">
<span>P R E S U D U </span>
</p>
<p class="p4">
<span>Okrivljeni:</span>
</p>
<p class="p4"></p>
<p class="p4">
<span>1. R.D. od oca S. i majke R., rođene V., rođen .. godine u C., stalno nastanjen u C., Nj. ., državljanin Crne Gore, neoženjen, bez djece, sa završenom srednjom školom, lošeg imovnog stanja, osuđivan i to presudama Osnovnog suda u Cetinju K 39/01  od 18.09.2001.g., zbog krivičnog djela iz čl.39. KZRCG na novčanu kaznu u iznosu od 50DM, Osnovnog suda u Podgorici K 00/8784 od 12.02.2002.g. zbog krivičnog djela iz čl.207/3KZRCG na kaznu zatvora od 60 dana, Osnovnog suda u Cetinju K 41/03 zbog krivičnog djela iz čl. 49.st.2. i  1. KZRCG na kaznu zatvora u trajanju od dva mjeseca (kaznu izdržao), Osnovnog suda u Cetinju K 151/07 od 07.09.2007.g. zbog krivičnog djela iz čl.403.st.1. na kaznu zatvora u trajanju od 30 dana i Osnovnog suda u Cetinju K 180/09 od 10.06.2009.g. zbog krivičnog djela iz čl.376. KZ na kaznu zatvora u trajanju od 6 mjeseci, protiv kojeg se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>2. V. M. od oca N. i majke D., rođene . rođen .. godine u C., stalno nastanjen u C., J. bb, državljanin Crne Gore, neoženjen, bez djece, sa završenom srednjom školom, lošeg imovnog stanja, osuđivan presudom Osnovnog suda u C. K 474/09 od 03.11.2009.g. zbog krivičnogn djela iz čl.399.KZ na kaznu zatvora u trajanju od 10 mjeseci, uslovno na dvije godine, protiv kojeg se ne vodi postupak za drugo krivično djelo,</span>
</p>
<p class="p4"></p>
<p class="p4"></p>
<p class="p2">
<span>K r i v i    s u</span>
</p>
<p class="p4"></p>
<p class="p4">
<span>Što su,  </span>
</p>
<p class="p4">
<span>          Dana 07.08.2012. godine u B., u naselju T., protivno čl.10a st.1 Zakona o oružju neovlašćeno držali oružje kategorije "A", čije je držanje građanima zabranjeno, i to po jednu ručnu bombu, brojeva kašika ... i .., a koje su istog dana oko 7,30 časova aktivirali na otvorenom prostoru u blizini zaštitne ograde diskoteke "T. H.", pri čemu su bili uračunljivi i svjesni svog djela i njegove zabranjenosti a čije izvršenje su htjeli, </span>
</p>
<p class="p4"></p>
<p class="p4">
<span>          - čime su učinili krivično djelo nedozvoljeno držanje oružja i eksplozivnih materija iz čl.403 st.2 u vezi st.1 Krivičnog zakonika. </span>
</p>
<p class="p4"></p>
<p class="p4">
<span>Pa ih sud na osnovu naprijed navedene krivičnopravne odredbe i članova 2, 4, 5, 8, 13, 15, 32, 33, 36, 42, Krivičnog zakonika i čl. 227, 229, 368 i 374 ZKP-a </span>
</p>
<p class="p4"></p>
<p class="p2">
<span>OSUĐUJE</span>
</p>
<p class="p2"></p>
<p class="p4">
<span>Na kaznu zatvora u trajanju od po 6 /šest/ mjeseci koju će izdržati nakon pravosnažnosti presude. </span>
</p>
<p class="p4"></p>
<p class="p4">
<span>Dužani su okrivljeni na ime troškova krivičnog postupka solidarno uplatiti iznos od 157,00 eura i na ime sudskog paušala iznos od po  55,00 eura, u roku od mjesec dana od dana pravosnažnosti presude, u korist Budžeta Crne Gore na žiro račun br.832-16-52.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužni predlog Kt.br.529/12 od 06.09.2012. godine protiv okr. R. D. i V. M. zbog krivičnog djela nedozvoljeno držanje oružja i eksplozivnih materija iz čl.403 st.2 u vezi st.1 KZ.</span>
</p>
<p class="p4"></p>
<p class="p4">
<span>U svojoj odbrani R. D. je izjavio da često dolazi u B. i obično je u društvu prijatelja V. M. i P. D.. Nije se mogao precizno izjasniti da li je 06-07.08.2012.g. bio u Budvi, ali je isto moguće obzirom da relativno često ide u B.. Međutim, naveo je da u avgustu nije išao u diskoteku T. H., ali isto i da je moguće da je bio u navedenoj diskoteci samo jedno veče na samom početku avgusta kada je gostovala C. R.. Nije siguran da li je to bio 01.,02. ili 03.08. ali je siguran da to nije bio 06-07.2012.g,  ako je i bio u Budvi nije bio u toj diskoteci. Izjavio je da ne isključuje mogućnost da je prolazio pored T. H. odnosno zaobilaznicom preko Topliša, jer jedan njegov drug drži noćni klub "." koji se nalazi na brdu Topliš i oni često svrate kod njega. On u kući nikada nije imao ručnu bombu, a kako nije služio vojsku nikada u ruci nije držao ručne bombe, niti zna kako izgledaju i kako funkcionišu. Kako 06.-07.8.2013.g. nije bio u diskoteci to nije ni imao sukob sa osobljem iste. On posjeduje mobilni telefon sa karticom .... Ne sjeća se da je mobilni telefon koristio na lokaciji u Budvi 07.08.2012.g. u ranijim jutarnjim časovima, ali nije osporio takvu mogućnost. Vezano za nalaz i mišljenje forenzičkog Centra u Podgorici kojim je na kašika bombi, koje su kritičnog jutra pronađene na licu mjesta gdje su iste aktivirane, pronađen trag njegovog DNK, izjavio je da je to nemoguće. </span>
</p>
<p class="p4"></p>
<p class="p4">
<span>U svojoj odbrani okr. V. M. je izjavio da se povremeno druži sa R. D. i P. D. na C., i oni relativno često idu do Budve naročito tokom ljeta. U više navrata zajedno su išli R. kolima za Budvu i provodili se po ugostiteljskim objektima. Ne sjeća se svih datuma kada su išli u Budvu obzirom da je to bilo često, ali je siguran da tokom avgusta nije bio u diskoteci T. H.. Ništa mu nije poznato o bacanju bombe ispred diskoteke T. H., i o tome zna samo iz novina. Nikada u ruci nije imao nikakvu bombu. Vezano za izvršeno DNK vještačenje i tragove njegove DNK koji su pronađeni na ostacima aktivirane bombe izjavio je da mu o tome nije ništa poznato, i da ne zna kako bi njegov DNK mogao biti pronađen jer nikada nije imao fizički kontakt sa bilo kojom bombom. Vezano za listing telefonskih komunikacija iz kojih proizilazi da je u ranim jutarnjim časovima 07.08.2012.g. preko njegovog mobilnog telefona . imao SMS i telefonsku komunikaciju sa više telefonskih brojeva, naveo je da je to moguće ali se zbog protoka vremena ne sjeća o kojim se pozivima radi. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice okrivljenih sud je proveo sljedeće dokaze: saslušao svjedoka P. D., izvršio uvid u fotoelaborat UP PJ Budva sa skicom lica mjesta br. 415/12 od 07.08.2012.g., pročitao: izvještaj o uzrokovanju tragova sa lica mjesta UP PJ Budva br. 415/12 od 07.08.2012. g., listing telefonskih komunikacija tel kartica 067-333-833, 068-702-704, i 067-472-777 za dan 07.08.2012.g, a koje pripadaju okrivljenima i svjedoku Pejoviću, izvještaj Forenzičkog centra u Danilovgradu o DNK analizi br. 07 244/12.2-3339 od 21.08.2012. godine sa fotoelaboratom, izvještaj Forenzičkog centra u Danilovgradu o DNK analizi br. 3339-2/12 od 28.08.2012. godine, izvještaj Forenzičkog centra u Danilovgradu o DNK analizi br. 07 244/12-2-3339/1 od 29.11.2012. godine- nalaza i mišljenja dr S. K. i neposredno saslušao vještaka dr S. Ko., pročitao izvod iz kaznene evidencije za okrivljenog R. D. UP Cetinje od 17.09.2012.g., izvod iz kaznene evidencije za okrivljenog V.M. UP Cetinje od 17.09.2012.g.</span>
</p>
<p class="p4"></p>
<p class="p4">
<span>Sud je odbio predlog branioca okrivljenih da se u svojstvu svjedoka saslušaju ovlašćeni policijski službenici koji su izuzeli tragove na licu mjesta, obzirom da je smatrao da je to bez uticaja na utvrđenje činjeničnog stanja. Odbijen je i predlog branioca okrivljenih da se provede novo DNK vještačenje obzirom da je vještak dr S. K.u svom nalazu a prilikom saslušanja na glavnom pretresu jasno i precizno se izjasnila i stručno dala svoj nalaz, ne ostavljajući ni jednu dilemu. Sud je takođe odbio i predlog za saslušanje svjedoka-upravitelja diskoteke T.H.obzirom da ista nije očevidac događaja pa se po mišljenju suda na okolnosti ovog događaja ne može ni izjašnjavati. </span>
</p>
<p class="p4"></p>
<p class="p4">
<span>Svjedok P. D. je izjavio da se on iz C. zna sa R. D. i V. M., te da se posebno druže tokom ljetnjih mjeseci, često posjećuju Budvu, ali u on nikada ni sa okrivljenima ni bez njih nije bio u diskoteci T. H.. On kod sebe nije nikada imao ručnu bombu, nikada je nije imao u ruci i ne zna kako funkcioniše. Ništa mu nije poznato o bacanju bombe ispred diskoteke T. H.07.08.2012.g., u tome nije učestvovao i sa tim nema nikakve veze. Tačno je da je njegov broj telefona 0., izjavio je da je moguće da je on 07.08.2012.g. u ranim jutarnjim časovima bio u B., ali da se toga ne sjeća zbog protoka vremena, a i ako je bio, bio je u uobičajeno vrijeme za izlazak odnosno do ranih jutarnjih časova. Ako je bio u B. bio je sa R. i V. jer je u tom periodu sa njima išao na more, a oni u međusobnim razgovorima nikada nisu pominjali bombe, niti su prilikom dolaska u B. ni sa kim imali konflikt. </span>
</p>
<p class="p4"></p>
<p class="p4">
<span>Iz izvještaja o uzrokovanju tragova sa lica mjesta UP PJ Budva br. 415/12 od 07.08.2012. g., proizilazi da su ovlašćeni službenici naveden policije izlaskom na licu mjesta utvrdili da je NN izvršilac ili više njih bacio i aktivirao "najvjerovatnije" dvije ručne bombe kojom prilikom nije bilo povrijeđenih lica niti nastale materijalne štete. Tragovi pronađeni na licu mjesta su : br. 1. - osigurač "najvjerovatnije" od eksplozivne naprave, br.2 - opušak od cigarete marke "Slims", br.3. - trag proklizavanja točka NN vozila, br.4. - kašika od "najvjerovatnije" eksplozivne naprave serijskog broja 8519, br.5. - kašika od "najvjerovatnije" eksplozivne nasprave serijskog broja 8721, br.6. - sadržaj iz centra eksplozije-kratera, br.6.a -  sadržaj iz okoline periferije centra eksplozije, br.7 - sadržaj iz centra druge eksplozije-kratera, br. 7a - sadržaj iz okoline centra druge eksplozije,. br.8 - komadi plastike crne boje. </span>
</p>
<p class="p5"></p>
<p class="p4">
<span>Uvidom u  fotoelaborat UP PJ Budva sa skicom lica mjesta br. 415/12 od 07.08.2012.g. konstatuje se izgled lica mjesta-noćnog kluba T. H.sa okolinom, makadamsko proširenje pored starog puta za Kotor iznad parking prostora za navedenu diskoteku i pronađeni fiksirani tragovi u "R." uz stari put za Kotor iznad parking prostora za T. H.-osigurač eksplozivne naprave - ručne bombe, te ostali pronađeni tragovi, opušak od cigarete i tragovi proklizavanja točkova od NN pmv-a, dvije "kašike" koje takođe potiču od ručnih bombi i konstatuje se izgled mjesta gdje su eksplodirale eksplozivne naprave-kratera. </span>
</p>
<p class="p4"></p>
<p class="p4">
<span>Iz izvještaja Forenzičkog centra u Danilovgradu o DNK analizi br. 07 244/12.2-3339 od 21.08.2012. godine sa fotoelaboratom proizilazi da je predmet analize bila DNK analiza, opuška (lab. br. 3339_12_3), osigurač bombe (lab. br. 3339_12_1), dvije kašike ( lab. 3339_12_4 i 3339_12_5) i crnih plastičnih djelova dostavljenih od strane PJ Budva. Rezultat DNK analize je sledeći: DNK analizom uzorka lab. br. 3339_12_1 dobijen je kompletan DNK profil muške osobe, DNK analizom uzorka lab. br. 3339_12_3 dobijen je kompletan DNK profil ženske osobe,  DNK analizom uzorka lab. br. 3339_12_4 dobijen je djelimičan DNK profil koji se ne može interpretirati, DNK analizom uzorka lab. br. 3339_12_5 dobijen je miješani DNK profil koji potiče od minimum dvije osobe. Na osnovu visine alela na genskim lopusima nije moguće izdvojiti DNK profil od glavne komponente. Dobijeni DNK profil ne zadovoljava kriterijume za statističku interpretaciju. Iz fotoelaborata konstatuje se bliži izgled navedenih tragova. </span>
</p>
<p class="p4"></p>
<p class="p4">
<span>Iz izvještaja Forenzičkog centra u Danilovgradu o DNK analizi br. 3339-2/12 od 28.08.2012. godine proizilazi da je predmet analize bila DNK analiza uzoraka za tri lica i poređenje njihovih referentnih DNK profila, sa DNK profilima dobijenim na tragovima iz njihovog izvještaja  o DNK analizi od 21.08.2012.g., a rezultat ove analize je sledeći: DNK analizom uzorka lab. br. 3339_12_A (nesporni uzorak P. D.) dobijen je referentni DNK profila P.D.. Nije utvrđeno podudaranje sa DNK profilom iz uzorka lab. br. 3339_12_1 a ne sadrži se bez ostatka u miješanom DNK profilu dobijenom na uzorku lab br,. 3339_12_5. DNK analizom uzorka labaratorijskog broja 3339_12_B (nesporni uzoran V. M.) dobijen je referentni DNK profil V. M.. Nije utvrđeno podudaranje sa DNK profilom iz uzorka lab.br. 3339_12_1, ali se sadrži u miješanom DNK profilu dobijenog na uzorku lab. br. 3339_12_5 (trag br.5-kašika serijskog broja 8721) sa mogućim ispadanjem jednog alela koji je vidljiv ispod detekcionog nivoa. DNK analizom uzorka lab. br. 3339_12_C (nesporni uzorak R. D.) dobijen je refrentni DNK profil R. D., koji se u potpunosti podudara sa DNK profilom dobijenim na uzorku lab.br. 3339_12_1 (trag br.1-osigurač bombe) a ne sadrži se bez ostatka u miješanom DNK profilu dobijenom na uzorku lab. br. 3339_12_5.</span>
</p>
<p class="p5"></p>
<p class="p4">
<span>Iz izvještaja Forenzičkog centra u Danilovgradu o DNK analizi br. 07 244/12-2-3339/1 od 29.11.2012. godine - nalaza i mišljenja dr S.K.</span><span class="s1"> </span><span>proizilazi da je na osnovu izvršenih DNK analiza provjere podudarnosti DNK profila-statičnog proračuna zaključeno je sledeće: utvrđen je DNK profil na uzorku izuzetog sa osigurača bombe (trag br.1) je 2,33x10(18) puta vjerovatnije dobiti ukoliko potiče iz biološkog materijala R. D. nego neke druge nesrodne osobe iz populacije. Ovaj dokaz daje ekstremno jaku podršku hipotezi da se na osiguraču nalazi biološki materijal porijeklom od R.D. u odnosu na hipotezu da biološki materijal potiče od neke druge nesrodne osobe. Na uzorku izuzetom sa kašike bombe oznake 1859 (trag br.4) utvrđena je jako mala količina biološkog materijala koja je analizom dala DNK profil nepodoban za interpretaciju. Na uzorku izuzetom sa kašike bombe oznake 8721 (trag br.5) utvrđeno je prisustvo biološkog materijala od minimum dvije osobe pri čemu se V. M. ne može eliminisati kao jedan od mogućih donora ovog biološkog materijala, dok se za lice R. D. nije moguće izjasniti. Utvrđen je DNK profil kao poslijedica male količine biološkog materijala iz kojeg je dobijen i kompleksnosti, obzirom da potiče od minimum dvije osobe i ne zadovoljava kriterijume za statističku interpretaciju. </span>
</p>
<p class="p4"></p>
<p class="p4">
<span>Prilikom nepsorednog saslušanja na glavnom pretresu vještak dr S. K. je izjavila da u cjelosti ostaje pri pismeno datom nalazu i mišljenju. Njoj je naredbu za vještačenje u ovom predmetu dostavio tužilac, mada sa zakašnjenjem, a naredba se nalazi u njenim spisima, ista je od 08.08.2010.g., a njoj je dostavljena 05.10.2012.g, a oni su prvobitno radili izvještaj o DNK analizi, po zahtjevu policije i bio je za policiju. Tragovi  koji su obrađeni su br.1 osigurač bombe. br.2. opušak cigarete i br. 4 i 5 dvije kašike bombi, br.8 plastični djelovi crne boje, na kojima je nađen biološki materijal. Navela je da se procjena biološkog materijala vrši samo po zahtjevu ili po naredbi, a u foreznici postoje tehnike za utvrđivanje prisustva krvi, sjemene tečnosti i pljuvačke. U konkretnom slučaju nije ni bilo traženo uvtrđivanje vrste biološkog materijala, što obzirom i na vrstu tragova, odbnosno predmeta koji su im dostavljeni smatra da nije bilo potrebno. Objasnila je da DNK analiza u stvari predstavlja rezultat analize DNK molekula koje se nalaze u svim ćelijama ljudskog organizma, a oni samo analiziraju DNK, bez obzira koja je vrsta biološkog materijala i to nema uticaja na DNK rezulat, jer je on uvijek isti, kod svih vrsta ćelija. Rezultat DNK analize je DNK profil, obzirom da je to komparativna metoda, vrši se upotređivanjem sa DNK profilom dobijenim iz neposrednog uzorka lica, i na osnovu toga se izjašnjavaju. Na tragovima sa lica mjesta nije utvrđivana vrsta biološkog materijala, jer to nije ni traženo, a jedino je moguće utvrditi da li je to krv, sjemena tečnost ili pljuvačka, najčešće se na tim predmetima sa kojima osoba dolazi u kontakt nalazi tzv. kontaktni biološki materijal koji potiče iz epitelnih ćelija kože. Vezano za to da li je za analizu podoban npr. znoj, objasnila je da znoj više medij u kojem se nalaze ćelije kože, i lakše ostaju na materijalu sa kojim su npr. znojave ruke došle u kontakt, obzirom da kontaktni biološki materijal može da otpadne. Navela je da što se tiče plastičnih djelova crne boje koje su rađene po zahtjevu policije nisu vršili DNK analize zbog procjene da je trag nepodoban za DNK analizu, zato što je bio izložen eksploziji, opušak cigarete koji je rađen po zahtjevu policije nije bio predmet naredbe tužioca, nađen je biloški materijal NN ženske osobe, na osiguraču bombe nalazi se biološki materijal jedne osobe za koju je mišljenje i dato da je dva triliona puta vjerovatnije dobiti taj DNK profil na osiguraču ukoliko potiče iz biološkog materijala R. D. nego neke druge nesrodne osobe iz populacije. Ova utvrđena dokazna vrijednost je toliko jaka da se hipoteza da taj biološki materijal potiče od druge osobe može odbaciti. Kada je u pitanju kašika bombe oznake 1859 utvrđena je jako mala količina biološkog materijala, koja je rezultirala DNK profilom nepodobnim za interpretaciju. Na uzorku uzetom iz kašika oznake 8721 utvrđeno je prisustvo biološkog materijala od minimum dvije osobe, pri čemu se izjasnila da se V.M. ne može eliminisati kao jedan od mogućih donora ovog biološkog materijala, dok se za R. nije moguće izjasniti. Radi se o maloj koliini biološkog materijala koja je kao posljedica dobijen DNK profil koji ne zadovoljava kriterijume za statističku interpretaciju odnosno nisu mogli da daju matematički proračun dokazne vrijednosti za taj DNK profil. Nesporne uzorke biološkog materijala dobili su 23.08.2012.godine. Materijal se može ponovo vještačiti, oni čuvaju uzorak, odnosno izolovani uzorak DNK sa tragova, s tim što nije za očekivati uvijek isti rezultat u kvantitativnom smislu, ali u kvalitativnom da. </span>
</p>
<p class="p5"></p>
<p class="p4">
<span>Iz izvoda iz kaznene evidencije za okrivljenog R. D. UP Cetinje od 17.09.2012.g., proizilazi da je imenovani okrivljeni osuđivan i to presudama Osnovnog suda u Cetinju K 39/01  od 18.09.2001.g., zbog krivičnog djela iz čl.39. KZRCG na novčanu kaznu u iznosu od 50DM, Osnovnog suda u Podgorici K 00/8784 od 12.02.2002.g. zbog krivičnog djela iz čl.207/3KZRCG na kaznu zatvora od 60 dana, Osnovnog suda u Cetinju K 41/03 zbog krivičnog djela iz čl. 49.st.2. i  1. KZRCG na kaznu zatvora u trajanju od dva mjeseca (kaznu izdržao), Osnovnog suda u Cetinju K 151/07 od 07.09.2007.g. zbog krivičnog djela iz čl.403.st.1. na kaznu zatvora u trajanju od 30 dana i Osnovnog suda u Cetinju K 180/09 od 10.06.2009.g. zbog krivičnog djela iz čl.376. KZ na kaznu zatvora u trajanju od 6 mjeseci.</span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog V.M.  UP Cetinje od 17.09.2012.g. proizilazi da je isti ranije osuđivan presudom Osnovnog suda u Cetinju K 474/09 od 03.11.2009.g. zbog krivičnogn djela iz čl.399.KZ na kaznu zatvora u trajanju od 10 mjeseci, uslovno na dvije godine. </span>
</p>
<p class="p4"></p>
<p class="p4">
<span>Uvidom u listing telefonskih komunikacija tel kartica . za dan 07.08.2012.g, a koje pripadaju okrivljenima i svjedoku P., proizilazi da su isti dana 07.08.2012.g. locirani da su ostvarivali telefonske pozive u Budvi.</span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbrane okrivljenih sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio iz svih provedenih dokaza, prvenstveno izvještaja o uzrokovanju tragova sa lica mjesta UP PJ Budva i izvještaja Forenzičkog centra Danilovgrad, odnosno nalaza i mišljenja vještaka dr S. K., a takođe i listinga telefonskih komunikacija tel. kartica okrivljenih. Naime, okrivljeni R. i V. su u svojoj odbrani osporavali da su dana 07.08.2012. godine bili na "T.H." u Budvi, gdje je toga dana bačena bomba u  07,30h, te da oni nikada nisu ni držali bombe u ruci i da uopšte ne znaju kako iste funkcionišu, ali su ostavili mogućnost da su tog dana bili u Budvi, te da je moguće da su u ranim jutarnjim časovima obavljali telefonske razgovore sa svojih telefonskih kartica.</span>
</p>
<p class="p4"></p>
<p class="p4">
<span>Međutim, izlaskom na lice mjesta - "T. H." u naselju Topliš u Budvi, ovlašćeni službenici UP PJ Budva su sa lica mjesta izuzeli tragove koje u pronašli i fiksirali i to: br. 1. - osigurač "najvjerovatnije" od eksplozivne naprave, br.2 - opušak od cigarete marke "S.", br.3. - trag proklizavanja točka NN vozila, br.4. - kašika od "najvjerovatnije" eksplozivne naprave serijskog broja 8519, br.5. - kašika od "najvjerovatnije" eksplozivne nasprave serijskog broja 8721, br.6. - sadržaj iz centra eksplozije-kratera, br.6.a -  sadržaj iz okoline periferije centra eksplozije, br.7 - sadržaj iz centra druge eksplozije-kratera, br. 7a - sadržaj iz okoline centra druge eksplozije,. br.8 - komadi plastike crne boje. Navedeni tragovi, odnosno osigurač od bombe, opušak od cigarete, kašike od bombe serijskog br.8519 i 8721, komadi plastike crne boje bili su predmet DNK analize koju je obavio Forenzički centar u Danilovgradu i koji su nakon analize i nakon poređenja sa DNK profilima okr. R. D. i V. M. utvrđeno je da se DNK profil V. M. sadrži u miješanom DNK profilu dobijenom na uzorku lab.br.3339_12_5 (trag br.5 - kašika serijskog broja 8721), te da se DNK profil R. D. u potpunosti podudara sa profilom dobijenim na uzorku lab.br.3339_12_1 (trag br.1 - osigurač bombe), (izvještaji Forenzičkog centra Danilovgrad od 21.08.2012. godine i od 28.08.2012. godine). Takođe, iz nalaza i mišljenja vještaka dr S. K., odnosno izvještaja Forenzičkog centra Danilovgrad od 29.11.2012. godine i neposrednog saslušanja navedenog vještaka na glavnom pretresu koja je u cjelosti ostala kod pisanog nalaza i mišljenja, utvrđeno je da je DNK profil na uzorku izuzetom sa osigurača bombe (trag br.1) 2 triliona puta je vjerovatnije da potiče od R. D., nego od neke druge nesrodne osobe iz populacije. Vještak dr S. K. je bila kategorična da je dokazna vrijednost navedenog toliko jaka da se hipoteza da taj biološki materijal potiče od druge osobe može odbaciti. Takođe, na uzorku izuzetom sa kašike bombe oznake 8721 (trag br.5) utvrđeno je prisustvo biološkog materijala od minimum dvije osobe, pri čemu se okr. V.M. ne može eliminisati kao jedan od mogućih donora tog biološkog materijala, kod čega je vještak kategorično ostao i na glavnom pretresu.</span>
</p>
<p class="p4"></p>
<p class="p4">
<span>Prema tome, sud je u cjelosti prihvatio nalaz i mišljenje vještaka dr S. K., koja je i pored pisanog nalaza i mišljenja i prilikom neposrednog saslušanja dala detaljnja objašnjenja, te se precizno  izjasnila o svim okolnostima koje su bile predmet DNK analize, odnosno vještačenja, pri čemu nije ostavila nijednu dilemu, tako da je na osnovu utvrđenih biloških tragova na osiguraču bombi i kašike iste nakon DNK analize nesporno utvrđeno da biološki materijal potiče od okr. R. i V., pa je za sud bilo nesoprno da su upravo okrivljeni bili u posjedu predmetnih bombi koje su aktivirali u jutarnjim časovima 07.08.2012. godine kod diskoteke "T. H.". </span>
</p>
<p class="p4"></p>
<p class="p4">
<span>Takođe, na osnovu listinga telefonskih komnikacija tel. kartica br.. i ., a koji telefonski brojevi pripadaju okr. R. i okr. V.u  za dan 07.08.2012. godine utvrđeno je da su isti bili na teritoriji Budve, obzirom da su sa navedenih brojeva ostavrivali telefonsku kominikaciju. </span>
</p>
<p class="p4"></p>
<p class="p4">
<span>Stoga sud nije prihvatio odbranu okrivljenih da oni nisu držali ručne bombe, niti da su bili na "T.H." u kritično vrijeme, s obzirom da je takva odbrana okrivljenih opovrgnuta ostalim provednim dokazima, odnosno izvještajima Forenzičkog centra Danilovgrad i nalazom i mišljenjem vještaka dr S. K., pa je kao takve odbrane okrivljenih sud smatrao usmjerene na izbjegavanje krivice. </span>
</p>
<p class="p4"></p>
<p class="p4">
<span>Na ovaj način okrivljeni su postupili protivno čl.10a st.1 Zakona o oružju shodno kojem je zabranjeno nabavljanje, držanje i nošenje oružja kategorije A, a u šta spadaju eksplozivne naprave - bombe- koje su okrivljeni (bombe br. kašika 8519 i 8721) aktivirali na otvorenom prostoru u blizini zaštitne ograde diskoteke "Top Hill", gdje su pronađeni tragovi koji potiču od navedenih bombi. </span>
</p>
<p class="p4"></p>
<p class="p4">
<span>Postupajući na navedeni način okrivljeni su ostvarili sve bitne elemente bića krivičnog djela nedozvoljeno držanje oružja i eksplozivnih materija iz čl.403 st.2 u vezi st.1 Krivičnog zakonika, pri čemu su postupali s umišljajem, jer su bili svjesni da neovlašćeno drže oružje čije je držanje građanima zabranjeno, međutim postupili su protivno Zakonu o oružju, a što im je i bila namjera odnosno što su ih htjeli,  s obziorm da su bombe koje su držali i aktivirali. </span>
</p>
<p class="p4"></p>
<p class="p4">
<span>Sud je cijenio i iskaz svjedoka P., međutim isti značajnije nije doprinijeo utvrđenju činjeničnog stanja, sem u dijelu u kojem je ovaj svjedok potvrdio da je s okrivljenima u ljeto 2012. godine bio vrlo često u Budvi. </span>
</p>
<p class="p4"></p>
<p class="p4">
<span>Prilikom odluke o vrsti i visini kriviče sankcije sud je imao u vidu da je za predmetno krivično djelo u Krivičnom zakoniku propisana kazna zatvora od šest mjeseci do pet godina. Sud je shodno čl.42 KZ cijenio sve okolnosti koje utiču da kazna bude veća ili manja, pri čemu je raniju osuđivanost okrivljenih cijenio kao otežavajuću okolnost na njihovoj strani, međutim olakšavajućih okolnosti nije bilo ni na strani okr. R., ni na strani okr. V., pa ih je sud osudio na kaznu zatvora u trajanju od po šest mjeseci. Sud je mišljenja da će se ovom zatvorskom kaznom (koja predstavlja poseban minimum za predmento krivično djelo) uticati na okrivljene da više ne vrše ovakva, kao ni slična krivična djela, a da će se takođe uticati i na druge da ne vrše krivične djela, tj. po stanovištu suda ovakvom kaznom ostvariće se ciljevi specijalne i generalne prevencije i svrha kažnjavanja iz čl.32 KZ u okviru opšte svrhe krivičnih sankcija iz čl.4 KZ.</span>
</p>
<p class="p4"></p>
<p class="p4">
<span>Na osnovu naprijed navedenog, te primjenom članova 2, 4, 5, 8, 13, 15, 32, 33, 36, 42, Krivičnog zakonika i čl. 227, 229, 368 i 374 ZKP-a  riješeno je kao u izreci.</span>
</p>
<p class="p4"></p>
<p class="p4">
<span>Shodno čl.227 i 229 ZKP-a sud je obavezao okrivljene da na ime troškova krivičnog postupka solidarno uplate iznos od 157,00 eura(na ime vještačenja po vještaku forenzičke struke) i na ime sudskog paušala iznos od po  55,00 eura u roku od mjesec dana od dana pravosnažnosti presude, u korist Budžeta Crne Gore na žiro račun br.832-16-52, a dokaz o uplati potrebno je da dostave ovom sudu s pozivom na broj K.343/12/12.</span>
</p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 31.05.2013. godine</span>
</p>
<p class="p4"></p>
<p class="p4">
<span>Zapisničar,                                                                                 S U D I J A</span>
</p>
<p class="p4">
<span>Tamara Počanić                                                        Danijela Samardžić s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.</span>
</p>
<p class="p6"></p>
<p class="p6"></p>
<p class="p6"></p>


</body>
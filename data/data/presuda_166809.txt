<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-weight:800}
.span2{;font-size:18pt;font-weight:800}
.span3{;font-weight:800}
.span4{;font-size:16pt;font-weight:800}
.span5{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 7/10-09</span>
</p>
<p>&nbsp;</p>
<p>&nbsp;</p>
<p>
<span class="span2">U IME NARODA</span>
</p>
<p>&nbsp;</p>
<p>&nbsp;</p>
<li>
<span>Viši sud u Bijelom Polju, kao prvostepeni krivični, u vijeću sastavljenom od sudije Vukomira Boškovića, kao predsjednika vijeća, sudija porotnika Miloša Krgovića i Jezdimira Jovanovića, kao članova vijeća, uz učešće namještenika suda Radmile Duborije, kao zapisničara, u krivičnom predmetu protiv optuženog A. K. iz B, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 Krivičnog zakonika Crne Gore (KZ CG) i krivičnog djela omogućavanje uživanje opojnih droga iz čl. 301st. 1 KZCG, po optužnici Višeg državnog tužilaštva u Bijelom Polju Kt.br. 51/09 od 31.07.2009 godine, nakon održanog umsenog  javnog pretresa a u prisustvu zamjenika Višeg državnog tužilaštva N. B, optuženog i njegovog branioca adv. S. N, donio je 12.03.2010 godine, a javno objavio dana 13.03.2010 godine, </span>
</li>
<p>&nbsp;</p>
<p>&nbsp;</p>
<li>
<span class="span2">P R E S U D U</span>
</li>
<p>&nbsp;</p>
<p>&nbsp;</p>
<li>
<span>Optuženi  </span><span class="span3">A. K. </span><span>JMBG....., od oca D. i majke B, rođene P, rođenog .... godine u B. sa prebivalištem u B. ul. ...., državljanin Crne Gore, student, neoženjen, pismen, sa završenom srednjom školom, lošeg imovnog stanja, neosuđivan, nalazio se u pritvoru od 17.07.2009 godine do 17.09.2009 godine.</span>
</li>
<p>&nbsp;</p>
<li>
<span></span><span></span><span></span><span></span><span></span><span class="span4">K r i v   j e</span>
</li>
<p>&nbsp;</p>
<p>
<span class="span5">Što je:</span>
</p>
<li>
<span>Dana 13/14.07.2009 godine putujući iz Srbije vozom Beograd-Bar, neovlašćeno unio u Crnu Goru 0,49 grama opojne droge-marihuana supstance koja je rješenjem o utvrdjivanju opojnih droga (Sl. list SRJ br. 44/02) proglašena za opojnu drugu, zapakovanu u nailonskoj kesici koju je sakrivenu držao u putničkoj torbi koja količina droge mu je pronađena od strane ovlašćenih službenih lica Uprave policije-B. i od istog oduzeta dana, 17.7.2009 godine oko 00,05 časova, u ul. B. Č.  kod restorana "A'' u B. koju je prethodno odbacio od sebe, </span>
</li>
<p>&nbsp;</p>
<li>
<span>-Čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. KZCG,</span>
</li>
<p>&nbsp;</p>
<li>
<span>Pa ga sud primjenom citiranih zakonskih propisa te čl. 14, 15, 32, 36, 42,45, 46, 51, 66, 75 st. 3 i 300 st. 6 u vezi st. 1 KZ CG i čl. 199, 202 i 364 Zakonika o krivičnom postupku Crne Gore</span>
</li>
<p>&nbsp;</p>
<li style="text-align:center;">
<span class="span4">O s u đ u j e</span>
</li>
<p>&nbsp;</p>
<li>
<span>Na kaznu zatvora u trajanju od 7 (sedam) mjeseci u koju mu se ima uračunati vrijeme provedeno u pritvoru od 17.07.2009 do 17.09.2009 godine.</span>
</li>
<p>&nbsp;</p>
<li>
<span>Optuženi se obavezuje da ovom sudu na ime paušala plati iznos od 50,00 eura, te na ime troškova krivičnog postupka iznos od 475,00 eura, na žiro račun suda broj 530-12927-32, sve u roku od 15 dana po pravosnažnosti presude.</span>
</li>
<p>&nbsp;</p>
<li>
<span>Prema optuženom se izriče mjera bezbjednosti trajnog oduzimanja 0,49  grama opojne droge – marihuane iz razloga bezbjednosti i zaštite zdravlja ljudi i ista se ima uništiti.</span>
</li>
<p>&nbsp;</p>
<li>
<span>Naprotiv, prema optuženom K. A. sa ličnim podacima kao prethodno, na osnovu čl. 362 tačka 1 Zakonika o krivičnom postupku Crne Gore</span>
</li>
<p>&nbsp;</p>
<li style="text-align:center;">
<span class="span4">Odbija se optužba</span>
</li>
<p>&nbsp;</p>
<li>
<span>Da je: </span>
</li>
<li>
<span>Dana, 16/17.07.2009 godine, u ul. B. Č. opština B, na parkingu kod restorana "A" dao na uživanje svojoj djevoci B. A. drogu - marihuanu, na način što je napravio "džoint" koji su nakon toga zajedno ispušili, </span>
</li>
<p>&nbsp;</p>
<li>
<span>- Čime bi izvršio krivično djelo omogućavanje uživanja opojnih droga iz čl. 301 st. 1 Krivičnog zakonika Crne Gore</span>
</li>
<p>&nbsp;</p>
<li>
<span>- Zbog odustanka zamjenika Višeg državnog tužioca od krivičnog gonjenja. </span>
</li>
<p>&nbsp;</p>
<li>
<span class="span4">O b r a z l o ž e n j e</span>
</li>
<p>
<span></span>
</p>
<p>
<span></span><span class="span5">Optužnicom Višeg državnog tužilaštva u Bijelom Polju Kt.br. 51/09 od 31.7.2009 godine optuženom A. K. iz B, stavljeno je na teret izvršenje krivičnog djela neovlašćena proizvodnja držanje i stavljanje u promet opojnih droga iz čl. 300. st. 2. KZCG i </span><span class="span5">krivičnog djela omogućavanje uživanje opojnih droga iz čl. 301 istog zakonika</span><span class="span5">. Zamjenik Višeg državnog tužioca na glavnom pretresu je odustao od krivičnog djela </span><span class="span5">omogućavanje uživanje opojnih droga iz čl. 301 KZCG i </span><span class="span5">precizirao činjenični opis.</span>
</p>
<p>&nbsp;</p>
<p>
<span class="span5">U završnoj riječi zamjenik Višeg državog tužilaštva je istakao da je tokom postupka na nesumljiv način dokazano da je optuženi K. A. izvršio predmetno krivično djelo na način kako je to bliže činjenično i pravno opisano u dispozitivu precizirane optužnice. Predlaže da se optuženi oglasi krivim i kazni po zakonu, te da se od optuženog oduzme droga.</span>
</p>
<p>&nbsp;</p>
<p>
<span class="span5">Optuženi A. K. je prilikom saslušanja od strane ovlašćenih policijskih službenika u prisustvu branioca tvrdio da je u zadnjih godinu dana uživalac opojne droge marihuana koju povremeno konzumira u zavisnosti od situacije gdje se nađe i kada neko od poznanika istu ima. Opojnu drogu – marihuanu koju je policija pronašla kod njega u noći 17.7.2009 godine kupio je u N. S. u S. kada je bio na muzičkom festivalu ''E'' koji se održao od 09.07.2009 godine do 12.07.2009. godine na koji je pošao sa svojom djevojkom A. B. iz B. sa kojom se zabavljao već 11 mjeseci. Pomenutu marihuanu je kupio od njemu nepoznatog lica koje je tamo upoznao na žurci i od istog uzeo marihuanu za iznos od 800,00 dinara koja je bila upakovana u malu PVC kesicu. Od te  marihane je jedan dio ispušio u N. S. sa ljudima koji su bili oko njega na žurci koje lice ne poznaje. Jedan mali dio marihuane koja mu je ostala u istoj nailonskoj kesi koju je kupio ponio je sa sobom u Crnu Goru. U Crnu Goru je došao tj. vratio se sa svojom curom A. 13/14.7.2009 godine vozom koji je kretao iz N. S. preko B, B. P. do B. i istu kesicu je sa sobom donio tj. prenio u Crnu Goru. Ona se nalazila u njegovim stvarima u putničkoj torbi koju je kasnije izvadio a policija kasnije pronašla tj. kada su policajci prilazili njemu i njegovoj djevojci kod ''A'' istu je kada je vidio policajac izvadio iz džepa i spustio pored sebe. Lice od kojeg je kupio marihuanu u N. S. je pozvao telefonskim putem iako ga ranije nije poznavao, zamolio ga da mu proda marihuanu za 800,00 dinara, našta mu je on rekao da se nađu u gradu i da će mu prodati marihuanu. Poslije sat vremena sreli su se u gradu kada je tom licu dao mu je 800,00 dinara a on njemu marihuanu. Poslije toga je otišao kući. Tom prilikom nije bila sa njim njegova djevojka A, a nije siguran da li je ona znala da je nosio marihuanu iz Srbije u Crnu Goru. Sa A. je ranije pušio marihuanu na području B, a od ove marihuane koja je pronađena kod njega sa njom je ispušio jedan džoint na ''E''. Nije znao zašto je kritične noći ponio marihuanu sa sobom niti je kritične noći imao namjeru da je konzumira. Napominje da marihuanu nikada nikome nije prodavao niti je imao namjeru da je proda. Nikada nikome nije davao na uživanje marihuanu, a što se tiče pušenja marihuane sa njegovom djevojkom dao joj je u par navrata da''povuče dim'' i to na njeno insistiranje. Iskreno se kaje zbog svega ovoga i siguran je da mu se ovo nikada neće ponoviti, student je završne godine Fakulteta likovnih umjetnosti u T, koji namjerava da završi i posveti se tom poslu.</span>
</p>
<p>&nbsp;</p>
<p>
<span class="span5">U istražnom postupku je kazao kao prilikom saslušanja od strane ovlašćenih službenih lica Uprave policije područne jedinice-B, stim što je </span><span class="span5">objasnio da povremeno koristi marihuanu, a pod tim podrazumijeva da je u svom životu najviše deset puta pušio marihuanu. Nikada u Crnoj Gori nije kupio drogu niti je davao drogu drugim licima, te da nije zavisnik od droge, a drogu je povremeno iz znatiželje koristio i to drogu marihuanu. Kada je boravio u N. S. sa svojom djevojkom A. od jednog nepoznatog lica za 800,00 dinara kupio je po njegovoj procjeni oko gram marihuane i tada je koristio jedan džoint sa svojom djevojkom a ostatak je u istom pakovanju unio u Crnu Goru putujući vozom na relaciji N.S. – B. Te večeri je bio sa svojom curom i nalazili su se u gradu prislonjeni na jedan zid, takoreći sjedjeli kada su im prišli policajci. Iz džepa je ispustio pored sebe drogu koju je posjedovao, a tada su izvršili pretres nad njim stim što nije znao zbog čega, ako nije bilo zbog toga što su bili u malo zabačenom prostoru i imali žustriji razgovor. Nije mu jasno otkud su oni došli. Pitali su ga ''da li se tukao sa nekim''. Tom prilikom nije davao svojoj curi drogu niti je on tada koristio istu, a u N. S. ni tada joj nije davao da je koristi, već je ona uzela od njega, jer je povremeni korisnik marihuane. Ne zna da li je zabranjeno u Crnu Goru unošenje droge. Prilikom saslušanja od strane policije, nije maltretiran, sve je sprovedeno korektno, ali je kazao da od strane advokata koji mu je postavljen po službenoj dužnosti nije na najbolji način poučen o svojim pravima te mu je nevjerovatno da zbog ovolike količine droge koju je imao kod sebe može da ima ovakve posljedice u smislu dovođenja u sud u Bijelo Polje i dalje procesuiranje. Student je četvrte godine Akademije likovne umjetnosti i eventualno zadržavanje u pritvoru imalo bi negativan uticaj na dalje njegovo školovanje, kao i druge životne obaveze, a inače je muzički producent, bavi se muzikom i u tom pravcu ima dosta preduzetih obaveza.</span>
</p>
<p>&nbsp;</p>
<li>
<span>Na glavnom pretresu se izjasnio da ne priznaje krivicu niti da je izvršio krivično djelo stavljeno mu na teret od strane tužioca. Odbranu želi da iznese u prisustvu branioca kojeg je lično angažovao. Tvrdi da se u noći 17.7.2009 godine oko 00,05 časova sa svojom djevojkom A. B.  nalazio kod hotela ''A'' gdje su sjedjeli i malo bučnije razgovarali, zapazio je da u njihovom pravcu dolazi policijski kombi iz kojeg su izašli policajci tražeći od njega da im kaže šta ima kod sebe ili da će ga tući. Kada je vidio da ti policajci prilaze kod njega od sebe je odbacio jednu kesicu u kojoj se nalazilo oko pola grama droge marihuane. Tu drogu mu je prije 15 dana, posmatrano od te večeri, dao jedan njegov drug čije ime nije želio da kaže sudu. Policajci su pronašli kesicu koju je prethodno odbacio od sebe,nakon čega su njega i njegovu djevojku A. priveli u prostoriju policije gdje su ga praktično prinudili da da izjavu. U policiji su ga maltretirali ali ga nijesu tukli. Kada je govorio o maltretiranju mislio je na verbalno maltretiranje i sl. Prilikom tog njegovog prvog ispitivanja u policiji nije prisustvovao branilac a u tom ispitivanju i maltretiranju smjenjivalo se više policijskih službenika. Prvu izjavu je dao u policiji oko 2 časa i tada njegovom isptivanju nije prisustvovao branilac, niti mu je omogućeno da kontaktira bilo sa kim od rodbine. Toga dana između 12 i 13 časova došao je branilac  koga su oni </span><span>postavili i tada je dao ponovo izjavu u prisustvu njegovog branioca. Prethodno mu je omogućeno da sa braniocem obavi razgovor o načinu odbrane. Branilac mu je predložio tri mogućnosti. Jednu da kaže istinu, drugu da se brani ćutanjem, a treću koje lice mi je dalo drogu. Pošto je par dana bio sa djevojkom A. na muzičkom festivalu u N. S. tada se prisjetio i kazao policiji da je drogu nabavio u N. S. na tom festivalu i kada je drogu unio tada je došao u B. Istakao je da je drogu nabavio oko 15 dana  prije večeri kada je nađena droga na mjestu, gdje se nalazio sa svojom djevojkom. Ime lica nije želio da kaže jer nije želio da uvlači druga lica u sve ovo. Kada je policajcima rekao da je drogu unio iz Srbije tada je reagovao njegov branilac. Međutim, službena lica su tada rekla da se on na te okolnosti prethodno izjasnio i da ne može mijenjati izjavu te su tada govorili da je tada njegova djevojka A. nešto slično govorila kao što je on tada kazivao. Nije se mogao tačno izjasniti od kada koristi drogu, a misli da istu koristi unazad godinu dana i to samo jednom mjesečno, a isključivo marihuanu. Drogu na uživanje nije davao bilo kojem licu pa ni svojoj djevojci A. Sebe ne smatra zavisnikom od droge a nikada se nije liječio od bolesti zavisnosti.</span>
</li>
<p>&nbsp;</p>
<li>
<span>Dalje je istakao da ga službeno lice nije podučilo da nije dužan da da odbranu, niti da može lično angažovati branioca, te da mu nije čak saopšteno ni djelo koje mu je stavljeno na teret, te da su ga službenici policije ispitivali prije nego što je došao branilac i da su u prisustvu branioca praktično prepisali ono što je govorio bez prisustva branioca. Tvrdi da nije znao da je unošenje droge u Crnu Goru sankcionisano, te da je tačno da se prije davanja izjave u policiji u prisustvu branioca sa braniocem konstatovao, ali da mu tada branilac nije rekao da je unošenje droge u Crnu Goru zabranjeno. Ističe da je tačno da on nije tražio od policije da mu postave branioca, ali da nije ni tražio da on lično angažuje branioca. Pojašnjava da je u policiji zadržan od 02,20 h. dana 17.07.2009 godine, a da je njegovo ispitivanje obavljeno narednog dana u prisustvu branioca, te da mu je policija govorila da su pokušali da obezbijede prisustvo branioca, ali da im se nijedan od branilaca nije javljao na poziv. Ističe i to da su ga inspektori navodili šta da kazuje, govoreći mu da je njegova djevojka tako kazivala, a za šta je on znao da je to nemoguće jer ona sa takvom informacijom nije raspolagala. Tvrdi da je u policiji potpisao izjavu koju je dao u prisustvu branioca, te da je tačno da je kod istražnog sudije opisivano onako kako je on govorio, ali da je tada bio odlučio da i pred istražnim sudijom govori kao i pred policijom. </span>
</li>
<p>&nbsp;</p>
<p>
<span class="span5">Upozoren na razlike koje je dao u svojim iskazima pred ovlašćenim policijskim službenicima, pred istražnim sudijom i na glavnom pretresu gdje je pred ovlašćenim službenicima naznačio da je drogu nabavio u N. S. za iznos od 800,00 dinara od lica koje nije poznavao, da ga je pozvao telefonom, da je sa A. ranije pušio drogu na području B. kao i da je ta marihuana koja je prona</span><span class="span5">đ</span><span class="span5">ena kod njega te večeri zajedno sa svojom djevojkom A. ispušio jedan džoint u N. S, </span><span class="span5">naznačio je da je A. davao u par navrata da povuče po dim, ali na njeno insistiranje. Pred istražnim sudijom je negirao da je A. davao radi uživanja drogu marihuane, već da je to A. sama to uradila što je uzela u njega drugu koju je uživala. U tom iskazu je dalje naznačio da je ispitivanje pred ovlašćenim službenim licima policije obavljeno korektno, te da nije maltretiran, dok je na pretresu ustvrdio da je bio maltretiran od strane policije, te da je pod njihovim pritiskom dao takvu izjavu. Na pretresu je negirao da je bilo kada davao na uživanje drogu svojoj djevojci A, a tvrdio je da je drogu nabavio od nekog svog prijatelja u B.i to prije 15 dana od večeri kada je droga pronađena. Kao tačnim naznačuje ono što je kazao na glavnom pretresu, a razliku pojašnjava što je izjavu pred ovlašćenim plicijskim službenicima dao jer je bio od njih maltretiran i prisiljen da da izjavu u tom postupku. Smatrao je da tu izjavu treba da ponovi. Dalje je istakao da je tačno da u istražnom postupku nije kazao da je sa A. na području B. više puta pušio marihuanu, već je samo naznačio da je sa njom uživao u N. S. na muzičkom festivalu. Kod istraženog sudije se tada nije sjetio a nije ni upitan na tu okolnost da li je sa A. ranije uživao drogu na području B. Na glavnom pretresu je istakao da A. nije davao nikada drogu na uživanje. Na muzičkom festivalu se nalazio četiri dana zaključno sa 13.julom 2009. godine kada su se vratili uveče u B. Kada je došao advokat policijski službenici ga nijesu maltretirali ali je bilo navođenja kako da iznese svoju odbrau. Na to  navođenje nije reagovao postavljeni branilac. Sa A. se zabavljao zadnjih 11 mjeseci. Njegova djevojka A. nije uživalac, a tačno je da je u svojim izjavama govorio da njegova djevojka A. povremeno uživa drogu. To je govorio jer su mu inspektori navodili da tako kaže, a kao tačnim je naznačio kazivanje na pretresu. Ispitivalo ga je više inspektora u policijskoj stanici u B. Smjenjivali su se a opisao je da je jedan od njih namrgođen, da je drugi govorio da će ga tući ako ne kaže od koga je nabavio drogu, dok je treći izgledao prijateljski raspoložen. Iskoristio je momenat kada su dvojica izašla i pitao onog trećeg koji je bio prijateljski raspoložen da li bi trebao da kaže da je drogu unio kada se vratio iz N. S. Ističe da su se prilikom ispitivanja inspektori smjenjivali, te da je jedan od njih ulazio u prostorilju gdje se nalazila njegova djevojka, nakon čega se ponovo vraćao kod njega govoreći mu šta je rekla njegova djevojka na koji način je vjerovatno pokušavao da izvuče odgovor od koga je nabavio drogu. Tačno je da je kupio na muzičkom festivalu oko 1 gram droge za iznos od 800,00 dinara, ali droga koja je nađena na mejstu gdje je sjedio sa svojom djevojkom ne potiče od droge koju je kupio u N. S. već kako je na pretresu istakao da je kupio prije 15 dana od noći kada se sve desilo od njegovog druga. Tačno je da mu je tu drogu drug poklonio. Drogu koju je kupio u N. S. je sam iskoristio. Kada je policijskim službenicima kazao da je drogu unio iz Srbije branilac je reagovao i rekao da nije trebao to da kaže jer je unošenje droge iz Srbije kažnjivo. Inspektor je na to reagovao i rekao da ne može da mijenja izjavu kako je upisana. Postavljenom braniocu pred policijskim službenicima u B. nije ni ispričao šta se desilo te večeri već mu je on sugerisao  kao što je prethodno naznačio. Sa braniocem pred </span><span class="span5">istražnim sudijom bilo je dogovora oko načina iznošenja odbrane, ali je odlučio da se drži prve izjave jer su mu u B. obećali da će biti pušten poslije date izjave kod istražnog sudije. </span>
</p>
<p>&nbsp;</p>
<p>
<span class="span5">U završnoj riječi branilac optuženog je u bitnom istakao: da su pred sudom izvedeni dokazi čitanjem potvrde o privremeno oduzetoj drogi, izveštaj o vještačenju i izvoda iz kaznene evidencije za optuženog i nije mu jasno na osnovu čega se u završnoj riječi tužioca tvrdi da je optužba za predmetno krivično djelo potvrđena svim izvedenim dokazima. Smatra da se njegov branjenik u svom postupanju pred organima gonjenja i suda ponašao onako spontano motivisan činjenicom da nije želio da svog prijatelja koji mu je drogu poklonio uvlači u krivičnu odgovornost. Nije prihvatio ni drugu soluciju sugerisanja branioca da se brani ćutanjem, jer je procijenjeno da ćutanje znači možda priznanje. </span>
</p>
<p>&nbsp;</p>
<p>
<span class="span5">Dodao je i to da optuženi nije ispitan pred policijskim službenicima na zakonu propisan način, te da je obzirom da je optuženi zadržan u 02,20 h. dana 17.07.2009 godine, a da je njegovo saslušanje obavljeno narednog dana u 11,40 h. i završeno u 12,15 h. da to ukazuje da je službenici policije angažovali "svoje advokate", te da su u prisustvu angažovanog branioca samo prepisali izjavu koju su prethodno uzeli od optuženog. Tražio je da sud optuženog oslobodi od optužbe, a za šta postoji dovoljno dokaza, te je tražio od suda da ponovo otvori pretres kako bi na okolnosti ispitivanja optuženog pred policijom saslušao branioca koji je prisustvovao njegovom ispitivanju pred policijskim službenicima. </span>
</p>
<p>&nbsp;</p>
<p>
<span class="span5">Završnu riječ svog branioca u potpunosti je prihvatio optuženi A. K.</span>
</p>
<p>&nbsp;</p>
<p>
<span class="span5">Sud je u dokaznom postupku izveo dokaze: pročičtao iskaz svjedokinje Al. B. sa zapisnika o saslušanju pred istražnim sudojom ovog suda dana 23.07.2009 godine, pročitao potvrdu o privremeno oduzetim predmetima Uprave policije-B. od 17.07.2009 godine izdata na ime optuženog A. K, pročitao izvještaj o vještačenju broj 21500-606 sa nalazom i mišljenjem vještaka N. B. i pročitao izvod iz kaznene evidencije za optuženog izdat od PJ B.</span>
</p>
<p>&nbsp;</p>
<p>
<span class="span5">Na osnovu odbrane optuženog i drugih izvedenih dokaza </span><span class="span5">nesporno je da su u noći između 13/14.07.2009 godine, ovlašćeni policijski službenici u B. od optuženog K. A. oduzeli 0,49 g. opojne droge – marihuane, a što se potvrđuje i iskazom svjedokinje B. A. Da se radi o opojnoj drogi potvrđeno je nalazom i mišljenjem vještaka N. B, a da je droga oduzeta od optuženog potvrđeno je potvrdom Područne jedinice B. </span>
</p>
<p>&nbsp;</p>
<p>
<span class="span5">Svjedokinja A. B. predočava sudu da je dana 08.07.2009 godine nešto oko 18 časova sa optuženim sa kojim se zabavljala oko 11 mjeseci iz B. vozom otputovala u N. S.gdje se svake godine održava festival ,,E”, da su se na ovom festivalu zadržali nekoliko dana i da su jedne večeri sjedjeli na ,,r. s” kada su kod njih prišli neki njima nepoznati momci koji su im dali džoint, pa su povukli po dim dva poslije čega su taj džoint dali drugim licima koji su sjedjeli pored njih da bi i oni povukli po dim dva i taj džoint išao u krug i opet se vraćao kod lica koja su njima dvojema dali taj džoint. Dalje je iz iskaza ovog svjedoka utvrđeno da je osim te večeri ona i A. nijesu više pušili džoint za vrijeme dok su se nalazili u N. S, da su se vratili iz N. S. 13.7.2009 godine za B. i to vozom uveče tako da su u B. došli 14.7.2009 godine u jutarnjim časovima nešto oko 11 sati, da se po dolasku u B. sa optuženim nije viđala sve do 16.7.2009 godine kada se nešto oko 23 časa našla u blizini stare ,,A” u B. gdje se on malo ljutio na nju što se nijesu viđali prije toga zbog čega je bio malo bučniji iz kog razloga su došli policajci i pitali ih zbog čega se svađaju našta im je A. rekao i objasnio da je ona optuženom djevojka i da su malo pričali nešto oko njihovih intimnih stvari poslije čega su ih policajci pretresli. Istakla je da je tom prilikom jedan od tih policajaca pitao optuženog šta je bacio iza nekog zidića na kojem je on prije toga sjedio što je optuženi u početku negirao ali je kasnije kada su isti sa lampama pronašli jednu kesicu u kojoj se nalazila marihuana kao i neke papirne kartice, priznao da je on te stvari bacio sa zida.</span>
</p>
<p>&nbsp;</p>
<p>
<span class="span5">Iz potvrde Uprave policije područne jedinice B, o privremeno oduzetim predmetima od 17.7.2009 godine na ime optuženog  se vidi da je od optuženog oduzeta jedna pakla rizli za duvan i kesica sa biljnom supstancom zelene boje za koje optuženi nije osporavao da istom pripadaju i koja supstanca je bila predmet vještačenja Forezničkog centa u Danilovgradu koji je sačinio izveštaj o vještačenu broj  21500-606 sa nalazom i mišljenjem vjetaka N. B. Iz nalaza i mišljenja ovog vještaka utvrđeno je da se u konkretnom slučaju radi o sasušenoj biljnoj materiji zelene boje karakterističnog opojnog mirisa neto mase m=0,49 grama a koja supstanca sadrži psihoaktivnu komponentu tetrahidrokanabinol u koncetraciji od 0,3% koja se nalazi na listi opojnih droga.</span>
</p>
<p>&nbsp;</p>
<p>
<span class="span5">Uvidom u izvod iz kaznene evidencije na ime optuženog K. utvrđeno je da isti nije evidentiran u kaznenu evidencij PJ B.</span>
</p>
<p>&nbsp;</p>
<p>
<span class="span5">Dovodeći u vezu odbranu optuženog sa izjavom svjedokinje A. B, potvrdom o privremeno oduzetim predmetima Uprave policije područne jedinice-B. od 17.7.2009 godine i izvještajem o vještačenju broj 21500-606 sa nalazom i mišljenjem vještaka N. B. zaključuje se da je optuženi izvršio krivično djelo koje mu se stavlja na teret javnom optužbom ovo sa sledećih razloga. </span>
</p>
<p>&nbsp;</p>
<p>
<span class="span5">Optuženi različito kazuje pred ovlašćenim policijskim službenicima i pred istražnim sudijom, u odnosu na kazivanje na pretresu. Kod policijskih službenika ističe da je predmetnu drogu kupio u B. i prenio u Crnu Goru radi zadovoljavanja svojih potreba, a na pretresu tvrdi da je drogu kupio u B. od svog prijatelja čije ime neželi da saopšti. Optuženi ističe da je odbranu iznio u prisustvu branioca, te da mu je omogućeno da se sa braniocem konsultuje oko načina iznošenja odbrane pred ovlašćenim policijskim službenicima, te da je tu odbranu ponovio u istražnom postupku. Tvrdi da ga branilac nije najbolje podučio o svojim pravima, te da su se policijski službenici prilikom njegovog saslušanja prema njemu ponašali korektno i da ga nijesu maltretirali. Na pretresu je naznačio da su ga ovlašćeni policijski službenici verbalno maltretirali prilikom saslušanja i govorili mu da će ga tući ukoliko im ne saopšti ime lica od kojeg je kupio drogu. Tvrdi da se sa braniocem koji mu je postavljen po službenoj dužnosti prethodno dogovorio oko načina iznošenja odbrane, te da se odlučio da na taj način iznese odbrnu. Pred ovlašćenim policijskim službenicima je istakao da je A. davao da uživa drogu, u istrazi da je A. sama uzela i uživala drogu obzirom da je povremeni korisnik droge, dok je na pretresu negirao da je A. uživalac droge, pa samim time joj drogu nije ni daao radi uživanja. Dakle, optuženi različito kazuje u vezi bitnih činjenica sa kojih razloga sud njegovu odbranu datu u različitim fazama postupka nije mogao u potpunosti prihvatiti. Činjenica je da je kod optuženog nađeno i od istog oduzeto 0,49 g. opojne droge – marihuane, te da se tada sa njim u društvu nalazila njegova djevojka A. Optuženi prvo kazuje da je drogu nabavio u B. i unio u Crnu Goru, te da je davao na uživanje svojoj djevojci. U istrazi kazuje da je tu drogu sama od njega uzimala njegova djevojka i istu uživala, a na pretresu da je drogu kupio od njegovog druga prije 15 dana posmatrano od tog događaja, a čije ime ne želi da saopšti, te da je kupio za svoje potebe i da njegova djevojka nije uopšte uživala tu drogu, jer ne koristi. </span>
</p>
<p>&nbsp;</p>
<p>
<span class="span5">Optuženi se u ponovljenom postupku prisjeća, te ističe da ga niko nije poučavao da nije dužan da iznosi odbranu, te da može lično angažovati branioca, kao i da mu nije saopšteno ni za šta je osumnjičen. </span>
</p>
<p>&nbsp;</p>
<p>
<span class="span5">Očigledno je da optuženi prilagođava odbranu onako kako saznaje o mogućem načinu izvršenja djela. Tvrdi i to da mu nije bilo poznato da je unošenje droge u Crnu Goru zabranjeno, te da je unio drogu u Crnu Goru od koje droge je davao na uživanje svojoj djevojci A. Kod saznanja da davanjem na uživanje drugom licu čini krivično djelo mijenja iskaz i kazuje da je A. to tražila i sama uzela, a kada saznaje da i unošenjem čini krivično djelo kazuje da je drogu kupio u B. za svoje potrebe. Optuženi kazuje i to da se prilikom davanja iskaza pred ovlašćenim policijskim službenicima konsultovao sa braniocem koji mu je predložio tri solucije iznošenja odbrane, te je on prihvatio da odbranu iznese onako kako je i govorio pred tim službenicima. U istrazi pred drugim </span><span class="span5">braniocem ponovio je odbranu datu pred policijskim službenicima sa razlikom što je istakao da je A. tražila i sama uzela drogu i uživala. Na pretresu je sve to negirao i istakao da A. nije uzimala, niti uživala drogu. Očigledno je da takvom odbranom, a posebno odbranom datom na pretresu pokušava da izbjegne krivično-pravnu odgovornost, te da opisuje događaj i prilagodjava odbranu saznanju o načinu izvršenja djela. Tvrdi da je drogu kupio u B. radi zadovoljenja svojih potreba. Kod optuženog je nađeno 0,49 g. droge – marihuane. Optuženi tvrdi da je u zadnjih godinu dana koristio drogu i to jedan put mjesečno. Optuženi ističe i to da je u N. S. na muzičkom festivalu koji se održavao od 09.07.2009 godine, do 12.07.2009 godine, uživao drogu marihuanu jedan put sa društvom. Predmetna droga je oduzeta od optuženog noću 13/14.07.2009 godine, po proteku nepuna 24 h. nakon što je došao sa festivala. Ako optuženi tvrdi da jedan put koristi drogu – marihuanu mjesečno, a kod činjenice da je tu istu drogu koristio par dana ili manje posmatrano od predmetnog događaja postavlja se pitanje zbog čega je tu drogu posjedovao te večeri i u toj količini. Nađena količina kod optuženog odgovarala bi približno za četiri korišćenja,a ovo u smislu odbrane optuženog da je drogu nabavio radi zadovoljavanja sopstvenih potreba. Imajući u vidu i činjenicu da je optuženi student, dakle, lice kome je dobro poznato da je posjedovao droge zabranjeno, to bi bilo neprirodno da optuženi drži toliku količinu droge kod sebe za svoje potrebe, a posebno imajući u vidu povećan stepen interesovanja nadležnih službi za otkrivanje lica koja posjeduju drogu. Očigleno je da optuženi nije drogu posjedovao radi zadovoljavanja svojih potreba. Optuženi potvrđuje da nije zavistan od droga, da nije zbog toga nikada liječen, a što je ponovio u istrazi. Naznačuje da su se policijski službenici prema njemu ponašali korektno i da nije maltretiran. Na pretresu kazuje drugačije, te tvrdi da je bio verbalno maltretiran i da mu je prijećeno. Po nalaženju suda optuženi je pred policijskim službenicima najrealnije i najtačnije opisao događaj. Optuženi priznaje da je drogu kupio u B. i da je istu unio u Crnu Goru. Tvrdnju optuženog u tom dijelu postupka da je drogu kupio radi zadovoljavanja svojih potreba sud nije mogao prihvatiti, a sa prethodno iznijetih razloga.</span>
</p>
<p>&nbsp;</p>
<p>
<span class="span5">Sud nije mogao prihvatiti odbranu optuženog da nije poučen pred policijskim službenicma da nije dužan da iznosi svoju odbranu, niti da može lično angažovati branioca, te da mu čak nije ni saopšteno za šta je osumnjičen, niti koje djelo mu se stavlja na teret, kao ni tvrdnju njegovog branioca da su prava osumnjičenog u postupku koji je prethodio suđenju grubo prekršena jer je od njega uzeta odbrana na nezakonit način pred policijskim službenicma, te da je policija angažovala "svoje advokate", kao i da je ispitivanje osumnjičenog nije izvršeno na kvalitetan način obzirom da je njegovo saslušanje trajalo 35 minuta. Naime, optuženi je između ostalog istakao da mu je u odvojenoj prostoriji omogućeno da obavi razgovor sa svojimi braniocem, te da mu je branilac predočio tri načina odbrane, a da je on prihvatio način odbrane kako je </span><span class="span5">to i izjavio ovlašćenim policijskim službenicima. Tvrdi da je potpisao izjavu koju je dao u prisustvu branioca. Sve to je ponovio i istražnom sudiji. Ustvrdio je da je u zapisniku pred istražnim sudijom tačno upisivano onako kako je to on govorio. Dakle, njegov iskaz mu je pročitan od strane istražnog sudije i on je taj iskaz ovjerio svojim potpisom, kojim je potvrdio da je tačno uneseno u zapisnik onako kako je govorio. Na tim zapisnicima i pred policijskim službenicima i u istražnom postupku stoji konstatacija o datim upozorenjima. Potpisivanjem tih zapisnika optuženi potvrđuje da mu je i predočena sadržina tih upozorenja. </span>
</p>
<p>&nbsp;</p>
<p>
<span class="span5">Optuženi je intelektualac, kod prisutnosti kao pojavnog oblika ove vrste krivičnih djela kako na ovim prostorima, tako i mnogo šire, ne može se prihvatiti tvrdnja odbrane optuženog da istom nije bilo poznato da je unošenje u Crnu Goru droga zabranjeno, jer po nalaženju suda u ovakvim okolnostima to je dobro bilo poznato ne samo optuženom, već i licima mnogo manje životne dobi i mnogo manje intelektualnog nivoa, a optuženi je bio dužan da poznaje propise države u kojoj živi. </span>
</p>
<p>&nbsp;</p>
<p>
<span class="span5">Sud nije mogao prihvatiti predlog branioca da se neposredno na pretresu sasluša branilac optuženog koji je prisustvovao njegovom saslušanju pred policijskim službenicima. </span>
</p>
<p>&nbsp;</p>
<p>
<span class="span5">Kod nesporne činjenice da je optuženi ponovio pred istražnim sudijom izjavu datu policijskim službenicima, te da tvrdi da je na zapisniku kod istražnog sudije tačno uneseno onako kako je on i govorio, a koji zapisnik je optuženi potpisao. Dakle, potpisao je nakon upoznavanja sa sadržinom zapisnika. Po ocjeni suda saslušanjem svjedoka - branioca koji je prisustvovao njegovom saslušanju pred policijskim službenicima samo bi se odugovlačio postupak i povećavali troškovi postupanja, a ne bi se doprinijelo razrješenju predmetnog slučaja. Postavlja se sasvim logično i jasno pitanje ako su napravljeni propusti pred policijskim službenicima onako kako to u svojoj odbrani ističe optuženi i u završnoj riječi predočava branilac, kako to ako su se te povrede zaista i desile da je optuženi u potpunosti ponovio izjavu datu pred policijskim službenicima i u istražnom postupku, a na koju sadržinu zapisnika i način ispitivanja optuženi ničim nije prigovorio. </span>
</p>
<p>&nbsp;</p>
<p>
<span class="span5">Obzirom na odustanak tužioca od krivičnog djela omogućavanje uživanja opojnih droga, sud posebno nije cijenio razlike u kazivanju pred ovlašćenim policijskim službenicima, u istrazi i na pretresu da li je svojoj djevojci A. davao na uživanje opojnu drogu, osim uz ocjenu da se različitim kazivanjem i u tom dijelu ne može povjerovati, te da se sumnja i u istinitost i u pouzdanost njegovog kazivanja. Odbranu datu na pretresu sud nije prihvatio. Ta odbrana je u potpunosti opovrgnuta datim iskazom pred ovlašćenim policijskim službenicima i u istrazi. Optuženi se pravda da je različito kazivao jer je bio verbalno </span><span class="span5">maltreitran i prijećeno mu je, a što je naznačio u slobodnom kazivanju. Ako je maltretiran zbog čega je ponovio u istražnom postupku da je drogu unio iz Srbije u Crnu Goru. Ako ga branilac nije poučio pred policijskim službenicima zbog čega je tako ponovio i u istrazi pred drugim braniocima. Ako neko prihvati nečije poučavanje, znači da neopisuje događaj kako se desio, već onako kako je poučen. Očigledno je da je optuženi poučen prije davanja odbrane na pretresu, ali sud nije takvu odbranu mogao prihvatiti. Da se izvesti pouzdan zaključak da je optuženi kupio drogu u Srbiji i istu unio u Crnu Goru. Sud nije mogao prihvatiti ni odbranu optuženog da je drogu posjedovao radi zadovoljavanja svojih potreba, a sa razloga kako je to ranije opisano. Sa iznijetog, po nalaženju suda optuženi je počinio krivično djelo stavljeno mu na teret, a kako je to bliže opisano izrekom presude zbog čega je kriv i krivično-pranvo odgovoran. </span>
</p>
<p>&nbsp;</p>
<p>
<span class="span5">Pravno kvalifikujući radnje optuženog zaključuje se da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. KZ CG. Zabranjena radnja optuženog ogleda se u neovlašćenom unošenju u Crnu Goru droge-marihuana koja je proglašena za opojnu drogu Rješenjem o utvrđivanju opojnih droga (Sl. ist SRJ br. 44/02). Naznačeni propis donijet je na osnovu ovlašćenja nadležnog organa po Zakonu o proizovodnji i prometu opojnih droga. Ovim Zakonom propisano je da niko ne smije posjedovati opojne droge bez dozvole ili odobrenja nadležnog organa. U konkretnom slučaju optuženi je postupao suprotno blanketnoj normi. Prilikom izvršenja naznačene radnje-unošenje u Crnu Goru supstancu-marihuana koja predstavlja opojnu drogu bez ovlašćenja, optuženi je postupao sa direktnim umišljajem svjestan svoje radnje koju je preuzeo u namjeri ostvarivanja bića krivičnog djela u pitanju, a sve znajući posljedice vršenja tog djela, znao je za štetna dejstva droge, te da se i unošenjem droge stvara opasnost za zdravlje ljudi. </span>
</p>
<p>&nbsp;</p>
<li>
<span class="span5">Prilikom odlučivanja o visini kazne optuženom sud je cijenio sve okolnosti određene članom 42 Krivičnog zakonika Crne Gore, a koje se odnose na opšta pravila o odmjeravanju kazne - stepen krivice optuženog, pobude iz kojih je djelo učinjeno, jačinu ugrožavanja zaštićenog dobra, okolnosti pod kojima je djelo učinjeno, raniji život učinioca, njegove lične prilike kao i druge okolnosti koje se odnose na ličnost optuženog, pa je sud imajući u vidu loše imovno stanje optuženog, da se radi o licu mlađe životne dobi i neosuđivanom licu -koje okolnosti je sud cijenio kao olakšavajuće, a u nenalaženju otežavajućih okolnosti sud je optuženom ublažio kaznu, primjenom odredbi čl. 45 i 46 st. 1 tačka 3 Krivičnog zakonika i osudio na kaznu zatvora u trajanju od 7 (sedam) mjeseci, cijeneći da će se sa istom postići svrha kažnjavanja u okviru opšte svrhe izricanja krivičnih sankcija i uticati na optuženog da ubuduće ne vrši krivična djela. </span>
</li>
<p>&nbsp;</p>
<li>
<span>           Shodno odredbi čl. 51 Krivičnog zakonika Crne Gore, odllučeno je u pogledu pritvora optuženom, koji se ima uračunati u izrečenu kaznu zatvora za period od  17.07.2009. godine do 17.09.2009. godine. </span>
</li>
<p>&nbsp;</p>
<li>
<span class="span5">      Shodno čl. 202 ZKP-a CG, optuženi se obavezuje da na ime paušala ovom sudu plati iznos od 50,00 €, koji troškovi paušala su određeni obzirom na trajanje i složenost postupka i imovinske prilike optuženog, te da na ime troškova krivičnog postupka plati iznos od 475,00 €, koji troškovi se odnose na isplaćene troškove tokom postupka postavljenom braniocu po službenoj dužnosti. </span>
</li>
<p>&nbsp;</p>
<li>
<span class="span5">     Na osnovu čl. 66, 75 st. 3 i 300 st. 6 KZ CG, prema optuženom je izrečena mjera bezbjednosti trajnog oduzimanja privremeno oduzete droge, kako je naznačeno u izreci presude u količini od 0,49 grama.</span>
</li>
<p>&nbsp;</p>
<li>
<span class="span5">Obzirom da je zamjenik Višeg državnog tužilaštva u Bijelom Polju, tokom pretresa izjavio da odustaje od optužbe za krivično djelo omogućavanje uživanja opojnih droga iz čl. 301 st. 1 Krivičnog zakonika Crne Gore, to je sud donio presudu u kojem se optužba odbija za to krivično djelo. </span>
</li>
<li>
<span class="span5">    Sa iznijetog odlučeno je kao u izreci presude. </span>
</li>
<p>&nbsp;</p>
<li>
<span>                                   VIŠI SUD U BIJELOM POLJU</span>
</li>
<li style="text-align:center;">
<span>Dana 13.03.2010 godine</span>
</li>
<p>&nbsp;</p>
<li>
<span>Zapisničar,</span><span></span><span></span><span></span><span></span><span> PREDSJEDNIK VIJEĆA SUDIJA</span>
</li>
<li>
<span>Radmila Duborija s.r.</span><span></span><span></span><span>            Vukomir Bošković s.r.</span><span></span><span></span><span></span><span></span>
</li>
<p>
<span class="span5">PRAVNA  POUKA :</span>
</p>
<p>
<span class="span5">Protiv ove presude može se izjaviti žalba</span>
</p>
<p>
<span class="span5">Apelacionom sudu RCG Podgorica u roku</span>
</p>
<p>
<span class="span5">od 15 dana od dana prijema a preko ovog </span>
</p>
<p>
<span class="span5">suda.</span>
</p>
<li>
<span></span><span></span><span></span><span></span><span></span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
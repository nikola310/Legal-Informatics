K broj 50/12<br>
<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
U IME CRNE GORE<br>
<br>
OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene S.G., zbog krivičnog djela – izazivanje opšte opasnosti iz čl. 327. st. 4 u vezi st.1. Krivičnog zakonika, po optužnom predlogu Osnovnog državnog tužilaštva iz B. Kt br. 395/11 od 06.02.2012. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u B. Sanje Vujović i branioca okrivljene Dj. J., advokata iz B., a u odsustvu okrivljene S.G., dana 08.11.2012. godine donio je i dana&nbsp; 12.11.2012 godine javno objavio<br>
&nbsp;<br>
&nbsp;<br>
PRESUDU<br>
&nbsp;<br>
Okrivljena<br>
&nbsp;<br>
S.G., JMBG … , od oca P. R. I majke D., rodjene O., rodjena … godine u B. P., sa stanom u B., državljanka C. G., penzioner, majka troje djece, pismena, završila osnovnu školu, lošeg imovnog stanja, neosudjivana,<br>
&nbsp;<br>
Na osnovu čl. 373. tč. 2 ZKP-a<br>
&nbsp;<br>
OSLOBAĐA SE OD OPTUŽBE<br>
&nbsp;<br>
&nbsp;<br>
Da je :<br>
&nbsp;<br>
Dana 25.03.2011 godine oko 19,15 časova, u B., u naselju B., ispred dvorišta svoje kuće opšte opasnim sredstvom-psom izazvala opasnost za život i tijelo C.- M.A., koja je prolazila ulicom, na način što nije zatvorila kapiju od svog dvorišta, već je iz dvorišta izašao njen pas koji je ujeo oštećenu C.- &nbsp;M.A. u predjelu lijeve noge iznad članka, nanoseći joj tom prilikom laku tjelesnu povredu u vidu ujedine u predjelu lijeve potkoljenice,<br>
&nbsp;<br>
-čime bi izvršila krivično djelo - izazivanje opšte opasnosti iz čl. 327 st. 4 u vezi st. 1 Krivičnog zakonika.<br>
&nbsp;<br>
Jer nije dokazano da je učinila djelo za koje je optužena .<br>
&nbsp;<br>
&nbsp;<br>
Oštećena C. M.A. se radi ostavarivanja imovinsko pravnog zahtjeva upućuje na parnični postupak.<br>
&nbsp;<br>
Troškovi krivičnog postupka padaju na teret budžetskih sredstava suda.<br>
&nbsp;<br>
&nbsp;<br>
O b r a z l o ž e nj e<br>
&nbsp;<br>
&nbsp;<br>
Optužnim predlogom Osnovnog državnog tužilaštva u B. Kt. br. 395/11 od 06.02.2012.godine, stavljeno je na teret okrivljenoj izvršenje krivičnog djela bliže opisanog u izreci presude.<br>
&nbsp;<br>
Glavni pretres održan je u odsustvu uredno pozvane okrivljene S.G. na osnovu čl. 457 ZKP-a, jer se pozivu nije odazvala, a kako je saslušana ocjenjeno je da njeno&nbsp; prisustvo nije nužno.<br>
&nbsp;<br>
Okrivljena S.G. je u predkrivičnom postupku izjavila da se dana 25.08.2011.godine, oko 18,30 časova nalazila u &nbsp;kući I jednom momentu je došla jedna žena I počela da viče ispred njihovih vrata I da ih napada da je njihovo kuče ujelo. Toj gospodji je ponudila da joj previje nogu, ali je ona samo vikala I u jednom &nbsp;tranutku je pošla.&nbsp; Samo može da kaže da nju njeno pašče nije ujelo. U prethodnom&nbsp; postupku je izjavila da se navedenog dana nalazila u &nbsp;kući i u jednom momentu je došla jedna žena njoj nepoznata i počela da viče da je pas ujeo dok je ona šetala ulicom. Tačno je da je vlasnica jednog malenog psa, starosti oko dvije godine i da taj pas nikada ne izlazi na ulicu. Nikada nije nikog ujeo, Često joj dolaze i djeca i rodjaci i komšije i niko se nije žalio da ga je ovaj pas ujeo, tako da čisto sumnja da je pas ujeo i ovu ženu. Ponudila je da joj pomogne i previje nogu jer je vidjela da je imala blagu ogrebotinu. Medjutim, po njoj to nije ujed psa već se radi vjerovatno o nečem drugom. Ona je odbila njenu pomoć, obraćala joj se sa vrlo pogrdnim riječima, bila je histerična. Posle pola sata opet je došla i počela da joj se obraća na način što joj je govorila da je ona strani državljanin, da je bude sram, bila je iznenadjena uopšte njenom reakcijom. Još jednom je navela da njen pas sigurno nije ujeo ovu ženu. Moguće je da je dok je prolazila ulicom ujeo drugi pas jer skoro svaka kuća u komšiluku ima psa. Psa ima i po ulici. Na glavnom pretresu dana 05.04.2012. godine je izjavila da je &nbsp;kritične prilike kapija od njenog dvorišta je bila momentalno otvorena, ali odgovorno tvrdi da njen pas nije izašao iz dvorišta, ležao je na terasi na kauču. Njen pas&nbsp; je malenog rasta i nikada ne izlazi na ulicu, tako da bez obzira što je kapija od dvorišta bila otvorena, pas nije izlazio iz dvorišta. U jednom trenutku naišla je jedna žena sa nekom drugaricom i počela da je vrijedja „sram vas bilo, ja sam strani državljanin“ i tada joj je saopštila da je njen pas ujeo, negirala je da je pas nju ujeo, jer njen pas ne izlazi na ulicu. Nakon nekih pola sata ta gospodja je ponovo došla i opet je počela da je vrijedja, bila je u šoku, nije znala gdje se nalazi, nudila joj pomoć da joj pomogne, što bi nudila bilo kome, ali njen pas nije ujeo ovu ženu. Njen sin nudio je ovoj gospodji da je odvede do ljekara, jer bi svakome pružio pomoć. Nakon nekih pola sata i policija je došla za nju i to je za nju bio veliki stres. Pas je crno bijele boje, veličine kao mačka. Kada je oštećena dolazila kod okrivljene u dva navrata pas nije bio prisutan, on je ležao na terasi. Oštećena je ušla u dvorište njene kuće, i bila je na udaljenosti od psa koji je ležao na terasi nekih 3-4-5 metara. Razgovor izmedju nje i oštećene se odvijao ispred kuće. Pas nije preduzimao neke radnje za vrijeme dok&nbsp; je okrivljena razgovarala sa oštećenom, &nbsp;svo vrijeme je ležao na terasi, nije niti lajao i nikakve znake nije davao. Nije tačno da se njen pas nalazio oko njenih nogu, već se nalazio na udaljenosti od njih pet metra na terasi. Tada je oštećenoj rekla “daj da ti pružim pomoć, da ti isperem rakijom, da ti stavim pasulj, tako mi svo troje djece žive“.Oštećena je kritične prilike njoj prijetila riječima „ja sam strani državljanin, vi ćete meni ovo da platite“.Okrivljena čini nespornim da je pas na fotografiji njen pas, nema drugog psa&nbsp; i ovaj pas je u njenom vlasništvu već četri godine. Ne radi se o zloćudnom psu koji je napadao ljude, niti je njen pas kritične prilike oštećenu uopšte napao. Misli da se radi o rasi pudlica, pas nije vankcionisan.<br>
&nbsp;<br>
U dokaznom&nbsp; postupku provedeni su sledeći dokazi: pročitani su iskazi svjedok oštećene C.M.A. I svjedoka O.R., pročitani su &nbsp;nalaz i mišljenje vještaka medicinske struke dr. K.N. od ... godine, izvod iz KE za okrivljenu S.G. dostavljen od UP PJ B. P. … br … od ...godine, nalaz i mišljenje vještaka veterinarske struke R.B. od ...godine, izvršen je uvid u dvije fotografije.<br>
&nbsp;<br>
Oštećena C.M.A. je u prethodnom&nbsp; postupku izjavila da se trenutno nalazi u Crnoj Gori na odmoru. Kada je u Crnoj Gori, inače je I državljanin Crne Gore boravi na adresi ul. … na kojoj živi I njena majka M. G.. U popodnevnim i večernjim satima sa prijateljicom R. O. koja živi u ul. … prošeta prema naselju Z. što je uradila i dana 25.8.2011. godine. Oko 19,15 časova prolazile su pored jedne kuće koja se nalazi odmah iza željezničke pruge u naselju B.. Ta kuća ima ogradu, medjutim, u tom trenutku kapija na ogradi je bila otvorena. U jednom trenutku kroz otvorenu kapiju izašao je jedan pas, srednje visine, po njenoj procjeni starosti oko 6 mjeseci koji je počeo da laje i krenuo prema njoj. U strahu da je taj pas ne bi ugrizao, prema njemu je zamahnula sa rancem, medjutim, pored toga pas&nbsp; je prišao i ugrizao je u predjelu lijeve noge iznad članka. Nakon toga pas je nastavio da laje, ali R.O. i on su mahale ovim rancem, a R.O. jednom flašom vode koja se do tada nalazila u rancu i kada je prestala opasnost da ih pas ponovo napadne, oni su prišle kući, pas je nastavio da laje na njih i tada je izašla starija žena starosti po njenoj procjeni izmedju 50 i 60 godine kojoj se obratila riječima "Vaš pas je mene ujeo". Ona je na te riječi odgovorila "neće više" i da je pas penicilizovan. Takodje joj je rekla da bude razumna, jer je bila u panici i iznenadjena, u početku napadom psa na nju, a posle toga i zbog takvog razgovora sa vlasnicom psa. Nakon ovog razgovora R.O. i ona su pošli u Dom zdravlja, tj. u Hitnoj pomoć. U hitnoj pomoći pružena joj je prva pomoć i saopšteno joj je da se sledećeg dana obrati higijensko epidemiološkoj službi, što je i uradila sledećeg dana kada joj je saopšteno da je uslov za dalju pomoć da prijavi psa i da kontaktira veterinarsku službu u P.. Odmah nakon pružanja prve pomoći prethodne večeri otišla je u policiju da prijavi dogadjaj, a R. O. je povela policiju da im pokaže kuću iz koje je izašao pas. Nakon ovoga se dana 26.8.2011. godine obratila Ijekaru D. A. Š., koja radi u Dom zdravlja i zahvaljujući njenoj upornosti tog dana je primila zaštitnu inekciju jer je njoj u početku saopšteno da da se radi primanja zastitne inekcije obrati u ponedeljak, a sve se to dešavalo u petak. U cjeloj ovoj situaciji je posebno revoltirana reakcijom vlasnika psa, a nakon toga i neadekvatno reakcijom zdrastvene službe koja joj u početku nije pružila adekvatnu pomoć i zbog toga se obratila ambasadi Velike Britanije u P.. Boluje od epilepsije i od napada psa je do danas imala tri noćna napada, a u prosjeku u Britaniji ima jedan napad u toku mjeseca. Zdrastveni radnik je i zna da ujed psa može da bude veoma opasan, posebno ako se ne reaguje na pravi način, u pravo vrijeme. Na glavnom pretresu dana 29.05.2012.godine je izjavila da u trenutku kada je &nbsp;prolazila ulicom prošavši pored kapije dvorišta okrivljene, pas je isletio&nbsp; i ujeo je za nogu, primjetila je da je ujeo&nbsp; u predjelu lijeve noge iznad članka, a to je primjetila tek nakon što je vidjela krv na nozi, jer je prethodno pokušala svojom torbom da se odbrani od psa koji je svo vrijeme lajao i kretao ka njoj u namjeri da je ujede i nakon što je vidjela da je ujeo, pas je produžio dalje, tako što se vratio u dvorište. Pas je bio srednje veličine,&nbsp; misli da je bio kafenkaste boje, medjutim, zbog proteka vremena se ne sjeća kako je tačno izgledao pas, a nije bio veliki pas. Prvi put je primjetila psa kada je iz dvorišta istrčao prema njima. R.O. je &nbsp;mogla da primjeti psa isto kao i ona jer je bila do nje. &nbsp;Ne može da se sjeti bližih karakteristika psa. Rana se nalazila u predjelu lijeve noge iznad članka, veličine možda 1 cm, i vidjeli su se tragovi krvi kao i manja ogrebotina, ali se ne može izjasniti, jer &nbsp;nije doktor, da li je bila ogrebotina ili rana. Čim je pas ujeo kako se odbranila pas se vratio u dvorište iz kojeg je izletio, otišla je za psom, ušla u dvorište, u dvorište je zatekla&nbsp; odnosno primjetila je tada u dvorište nedaleko od terase gospodju S.G. i tada joj se obratila riječima „izvinite gospodjo, vaš pas me je ujeo“, a ona joj je izjavila „neće vam ništa biti, pas je pencionisan“.&nbsp; Tada &nbsp;je njoj rekla može da ima pasjevo bjesnilo i tako je utvrdila da se radi o psu S.G.. Znala je &nbsp;da je taj pas okrivljene zato što je pas izašao iz dvorišta okrivljene i vratio se u istom tom dvorištu i njoj je okrivljena nije &nbsp;rekla da je to njen pas, ali je tako zaključila iz njenog ponašanja. Zasigurno ne zna da li je pas okrivljene S.G., ali je iz njenog dvorišta došao i u istom tom dvorištu se vratio. Misli da je pas bio braonkaste - kafenaste boje, ali se ne može izjasniti tačno kako je izgledao taj pas. Bio je u &nbsp;dvorište i kuća se nalazila na udaljenosti od ulice nekih 30 do 50 m. Nije sigurna da li je dva puta dolazila u kuću okrivljene, misli da nije, jer je reakcija okrivljene bila burna. R.O. je ponovo išla u dvoršte okrivljene sa policajcem da pokaže gdje je kuća okrivljene, jer u to vrijeme bila u stanicu policije i davala izjavu i sjeća se da je policajac tada pozvao telefonom i obavjestio nekog u policiji da je kapija od kuće okrivljene zatvorena.Dalje je izjavila da misli da je i R.O. mogla u primjeti psa u isto vrijeme kad i ona . &nbsp;Pridružila se krivičnom gonjenju i postavila je imovinsko pravni zahtjev.<br>
&nbsp;<br>
Svjedok O.R. je u prethodnom postupku izjavila da je dana 25.03.2011.godine oko 19,15 časova bila u društvu sa prijateljicom M. A. i šetale su kao što to uobičajeno rade pravcem preko pruge u naselju B.. Bilo je predveče, sjeća se kada je iz dvorišta jedne kuće u naselju B. izašao pas i ujeo M.A. za nogu. Sjeća se da su se kretale tako da je M.A. bila pored ograde dvorišta, a ona pored nje, nijesu primijetile ovog psa sve dok M.A. nije vrisnula nakon ujeda. Sjeća se da je M.A.ušla u dvorište ove kuće i pitala je vlasnik psa, nakon čega je iz kuće izašla jedna žena i rekla da to nije nista, da pas više neće da je ujede i da je, što je njoj bilo smiješno, pas „pencilisan". M. A. nije pružena nikakva pomoć pa su njih dvije nakon toga uputile pješice prvo do zgrade, a zatim je kolima povela prvo u policiju gdje je prijavila sve, a nakon toga je&nbsp; otišla u naselje B. da policiji pokaže gdje je izašao pas. Kada su došli do ove kuće kapija je bila zaključana i nakon što je pokazala kuću vratila se, a policija je ostala tamo. Na glavnom pretresu dana 05.04.2012.godine je izjavila &nbsp;da je dana 25.03.2011.godine oko 19,15 časova bila u društvu sa prijateljicom M. A. sa kojom se poznaje već 40 godina. Šetale su kroz naselje B., kao što i uobičajno čine, u jednom trenutku su prolazile pored dvorišta jedne kuće, kapija od dvorišta je bila otvorena i to širom otvorena i samo je začula&nbsp; i vidjela kako je u jednom trenutku M.A. počela da vrišti, jer je ujeo pas za nogu. Sve se to brzo desilo tako da nije vidjela trenutak kako i na koji način je pas ujeo M.A., ali u momentu je vidjela psa&nbsp; kako se&nbsp; nakon ujeda vraća u dvorište, pas je bio srednjeg rasta, braonkaste boje, koliko se sjeća. Vidjela je trenutak kada se pas vraća u dvorište u trku,&nbsp; M.A. je ušala u dvorište i zatražila je vlasnika psa i ona je zajedno sa M.A. ušla u dvorište, i nakon toga je&nbsp; u dvorište ove kuće zatekli okrivljenu. M.A. je upitala “Kako ne zatvarate kapiju, pas me je ujeo”, čula je kako je okrivljena&nbsp; izjavila “pas je pencelisan, neće vas više ujesti,&nbsp; neće više, a takodje se obratila riječima da ne pravi probleme, misleći na M.A.. Vidjela je kako je M.A.na noga krvava, okrivljena nije ponudila ni kap rakije da pročisti ranu. Ona i M.A. su se pješice vratili do zgrade preko puta suda i povela je M.A. do policije, a misli da je M.A. poslije išla u Hitnu pomoć, ali ne može da se izjasni da li je naprije pošla do Hitne pomoći ili kasnije,&nbsp; sačekala je, a nakon toga je&nbsp; ona pozvala da podje zajedno do policije kako bi policajcima pokazala kuću i dvorište iz koje je izašao pas, što je &nbsp;i učinila. Kad su došli do dvorišta ove kuće, kapija je bila zaključana. Kapija&nbsp; od dvorišta je bila na udaljenosti nekih 25 do 30 m od same kuće. Kritične prilike nije primjetila nijednog drugog psa, njih dvije su se šetale i bile su same, ali nije primjetila nijedno kuče u blizini, osim navedenog. Nalazila se pored oštećene sa njene desne strane, a na udaljenosti od kapije možda dva metra. Ona i oštećena su se nalazile na putu na udaljenosti od kapije dvorišta kuće dva do tri metra. Moguće je da je &nbsp;oštećena kritične prilike imala kod &nbsp;sebe torbicu, ranac ili slično, ali se ne može sjetiti tih detalja. &nbsp;Nikakve reakcije oštećene nije bilo jer su njih &nbsp;dvije šetale i usput pričale. &nbsp;Psa je vidjela u trenutku kada je utrčao u dvorište. Oštećena je odmah utrčala u dvorište ove kuće, a ona je pošla za njom. Primjetili su psa, jer se isti motao oko nogu okrivljene,&nbsp; koja je bila udaljena od oštećene odprilike nekih dva metra možda i više. &nbsp;Pas je lajao, ali ga je okrivljena umirivala svo vrijeme. Kritične prilike&nbsp; u trenutku kada se oštećena nalazila u dvorištu kuću okrivljena je bila na udaljenosti nekih dva tri metra, pas se nalazio oko nogu okrivljene i ista ga je svo vrijeme umirivala. Oštećena je u tom trenutku raspravljala sa oštećnom govoreći joj kako nije zatvorila kapiju&nbsp; i da će je prijaviti policiji. Pas je bio srednje veličine, braon boje, ne može se sjetiti detalja da li&nbsp; svjetlije braon boje ili tamnije,ali pas nije bio šaren.<br>
&nbsp;<br>
Iz nalaza i mišljenja vještaka medicinske struke dr. K.N. od ...godine utvrdjeno je da je oštećena C.- M.A. &nbsp;zadobila ujedinu u predjelu lijeve&nbsp; podkoljenice. Navedena povreda predstavlja u vrijeme nanošenja laku tjelesnu povredu i nastala je dejstvom pasjeg zubala (pasjih zuba).<br>
&nbsp;<br>
Iz izvoda iz KE za okrivljenu S.G. dostavljen od UP PJ B. P. … br…. od ….godine utvrdjeno je da okrivljena nije osudjivana.<br>
&nbsp;<br>
Iz nalaza i mišljenja vještaka veterinarske struke R.B. od ...godine utvrdjeno je Pas (kuja) „PIPI" je pas mješanac, koji je nastao nekontrolisanim ukrštanjem različitih rasa pasa te nema spoljne karakteristike ni jedne rase pasa. Osnovna boja psa je crna sa dosta bijelih polja (šara). Lijeva prednja noga psa je bijela do skočnog zgloba, desna prednja šapa je bijela, bijelanjuška i&nbsp;&nbsp; grudi između nogu,bijeli cvijet na grebenu vrata i obje zadnje noge bijele do skočnog zgloba.Vrh repa je bijel. Pas je visok oko 30 cm i tešak oko 10 kilograma. Pas se slobodno kreće u ograđenom dvorištu vlasnika. Pas je dobre radne kondicije i čist. Pas na njegovo prisustvo nije reagovao lajanjem. Psu se može lako prići i lako se uspostavlja kontakt sa istim. Pas je sklon maženju. Pas nije dresiran i ne posjeduje karton sa osnovnim podacima o porijeklu I zdravstvenom stanju. Kod psa nijesu uočeni nikakvi zdrastveni problemi. Prirodno odnosno genetski nijedna rasa pasa nije predodređena da bude„opasna". Opasnost psa se ogleda da pas bez povoda napada druge životinje i ljude (agresivan pas). Agresivnost je pojava koja se manifestuje kao posledica nepravilnog odnosa vlasnika odnosno čitave porodice prema psu. Vlasnik životinje u toku uzgoja iste, a na osnovu člana 54.stav 4. i 5 Zakona o Veterinarstvu (SL CG 11/2004.godine) i člana 4&nbsp;&nbsp; Zakona o dobrobiti životinja (SL CG 14/2008.godine) dužan je da pravilno postupa sa istima, da im obezbjedi ispravnu vodu I hranu, smještaj I odgovoran je za štetu koju ona nanese drugim životinjama i licima. Odlukom o kućnim ljubimcima Skupštine opštine B. (SL CG 2/2011. godine - Opštinski propisi), regulisan je način držanja kućnih ljubimaca u navedenoj opštini. U članu 11 navedene odluke stoji: ,,U dvorištu porodične stambene zgrade psa je dozvoljeno držati u ograđenom dvorištu ili drugom ograđenom prostoru, tako da ga pas ne može napustiti". „Pas koji se drži u dvorištu ne mora biti vezan, uz uslov da ograda visinom i čvrstoćom osigurava sigurnost građana". U članu 12 navdene odluke stoji: ,,Iz dvorišta i posebnih djelova stambene zgrade psi se izvode samo na povodcu koji odgovara veličini i snazi psa ".„Držalac je odgovoran i mora preduzeti odgovarajuće mjere kako bi spriječio da njegova životinja ugrozi bezbjednost drugih ljudi i životinja". Mišljenja je da navedeni pas ne može smatrati kao opasan pas.<br>
&nbsp;<br>
Uvidom&nbsp; u dvije fotografije &nbsp;utvrdjen je bliži izgled psa koji je vlasništvo okrivljene, odnosno da je u pitanju pas visok oko 30 cm, osnovna boja psa je crna sa&nbsp; bijelim šarama.<br>
&nbsp;<br>
Ocjenom izvedenih dokaza nije dokazano da je okrivljena učinila krivično djelo koje joj se stavlja na teret. Okrivljena iznoseći svoju odbranu ne priznaje da je učinila krivično djelo u bitnom navodeći da kritične prilike&nbsp; njen pas&nbsp; nije ugrizao oštećenu, te da nije izašao iz dvorišta,već je&nbsp; ležao &nbsp;na terasi na kauču.<br>
&nbsp;<br>
U postupku je utvrđeno da je dana &nbsp;25.03.2011 godine oko 19,15 časova, u B., u naselju B., ispred dvorišta kuće okrivljene oštećenu C.- M.A., koja je prolazila ulicom zajedno sa O.R. ,ujeo pas u predjelu lijeve noge iznad članka, nanoseći joj tom prilikom laku tjelesnu povredu u vidu ujedine u predjelu lijeve potkoljenice. Vrsta i težina tjelesnih povreda&nbsp; oštećene, kao i mehanizam nanošenja istih,utvrđena je iz jasnog i stručnog nalaza i mišljenja vještaka medicinske struke dr. K.N., koji nalaz je sud cjenio kao jasan, stručan i sveobuhvatan, pa mu je poklonio punu vjeru.<br>
&nbsp;<br>
Sud je u toku postupka saslušao&nbsp; svjedoke oštećenu C.M.A. I svjedoka O. R., koje su u svojim iskazima saglasno potvrdile da je kritične prilike oštećenu C.- M.A. ujeo pas u predjelu lijeve noge iznad članka, u trenutku dok je prolazila ulicom zajedno sa O.R., ispred dvorišta kuće okrivljene, pojašnjavajući da je pas koji je ujeo oštećenu bio srednje veličine, kafenkasto - braon boje, stim što je svjedok O.R. bila decidna da pas nije bio šaren.Međutim , oštećena C.- M.A. je u toku postupka mjenjala svoj iskaz na način što je najpre izjavila da je upravo pas okrivljene nju ujeo,da bi na istom glavnom pretresu izjavila da zasigurno ne zna da li je pas okrivljene nju ujeo,ali da je to zaključila jer je pas koji je ujeo izašao iz dvorišta okrivljene i vratio se u istom tom dvorištu, te da njoj okrivljena nije&nbsp; rekla da je to njen pas,već je iz ponašanja okrivljene&nbsp; zaključila da je to njen pas.Nadalje, oštećena je izjavila kako je vidjela da je pas koji je ujeo istrčao iz dvorišta okrivljene ,te da je to mogla da vidi i R.O. koja je bila pored nje,dok je svjedok R.O. nasuprot&nbsp; oštećene,izjavila da je samo čula i vidjela u jednom trenutku M.A. kako je&nbsp; počela da vrišti, jer je ujeo pas za nogu,te da nijesu primijetile ovog psa sve dok M.A. nije vrisnula nakon ujeda. Dakle, u odnosu na bitne činjenice navedeni svjedoci su u bitnom različito opisali predmetni događaj,pa kod činjenice ,da okrivljena tokom postupka negira da je kritične prilike njen pas ujeo oštećenu ,to sud iz iskaza oštećene C.M.A. I svjedoka O. R. nije mogao na nesporan način utvrditi da je upravo pas okrivljene ujeo oštećenu,jer sama činjenica da je pas koji je ujeo oštećenu izašao iz dvorišta okrivljene, ne znači i da je to bio pas okrivljene. &nbsp;Tim prije jer je&nbsp; iz rezultata dokaznog postupka&nbsp; i to iz odbrane okrivljene, uvidom u dvije fotografije, te iz nalaza i mišljenja vještaka veterinarske struke R.B. od 21.09.2012.godine, a koji nalaz je sud cjenio kao jasan i stručan ,pa mu je poklonio punu vjeru, sud &nbsp;nesporno utvrdio da je pas okrivljene visok oko 30 cm i težak oko 10 kilograma, da je osnovna boja psa&nbsp; crna sa dosta bijelih polja (šara),a ne kako su to u svojim iskazima&nbsp; opisale oštećena C.M.A. I svjedok O.R.. Imajući u vidu prednje navedeno, sud nije prihvatio iskaze oštećene C.M.A. I svjedoka O. R. u djelu da je upravo&nbsp; pas okrivljene ujeo oštećenu, jer navedni svjedoci ni po sopstvenom kazivanju u tu činjenicu nijesu sigurne,pa kod činjenice da se njihovi iskazi&nbsp; u odnosu na odlučne činjenice međusobno&nbsp; razlikuju ,kao i u odnosu na iskaz okrivljene, a kako iskaz svjedoka predstavlja cjelinu i ne može se u jednom djelu prihvatiti,a u drugom ne, te se ne može cjeniti selektivno, to sud iskaze navedenih svjedoka nije prihvatio kao istinite.Dakle, u toku postupka nije proveden niti jedan dokaz koji bi nedvosmisleno potvrdio da je upravo pas okrivljene kritične prilike ujeo oštećenu, bez obzira na činjenicu što &nbsp;se predmetni dogadjaj dogodilo ispred dvorišta kuće okrivljene.<br>
&nbsp;<br>
Nadalje, krivično djelo izazivanja opšte opasnosti se sastoji u preduzimanju neke opšte opasne radnje ili upotrebi nekog opšte opasnog sredstva, sa posledicom prouzrokovanja stvarne i bliske opšte opasnosti za život ili tijelo ljudi ili uz imovinu većeg obima. Konkretna, neposredna, opšta opasnost pos­toji kad po opštem iskustvu postoji bliska i realna mogućnost da dođe do povrede zaštićenog dobra, tj., života ili tijela ljudi odnosno imovine većeg obima. Opasnost je u tom slučaju objektivna, stvar­na i konkretna, a zaštićeno dobro treba da se nalazi u neposrednoj opasnosti da bude pov­rijeđeno. Ova opasnost treba da bude obuhvaćena umišljajem činioca, odnosno njegovim nehatom.Čak i pod pretpostavkom da je sud na nesporan način utvrdio da je upravo pas okrivljene ujeo oštećenu ,kod činjenice&nbsp; da je pas okrivljene visok oko 30 cm, te da se isti ne može smatrati kao opasan pas, a što je utvrđeno iz nalaza i mišljenja vještaka veterinarske struke R.B., to isti po mišljenju suda ne bi predstavljao &nbsp;opšteopasno sredstvo, jer samo opasan pas bez nadzora može da predstavlja opšteopasnu radnju, zbog čega opasnost za oštećenu pod predpostavkom da se uzme za dokazanim da je u konkretnom slučaju prouzrokovana radnjom okrivljene, ne bi &nbsp;bila konkretna, odnosno bliska i realna.&nbsp;&nbsp;<br>
&nbsp;<br>
Kako nije dokazano da je okrivljena izvršila&nbsp; krivično djelo koje joj je stavljeno na teret, to je&nbsp; oslobođena&nbsp; od optužbe na osnovu čl.373 tč.2 ZKP-a.<br>
&nbsp;<br>
Na osnovu čl. 239. st.3 ZKP-a oštećena C.M.A. se radi ostvarivanja imovinsko pravnog zahtjeva upućuje &nbsp;na parnični postupak, jer je sud donio presudu kojom se okrivljena oslobadja od optužbe.<br>
&nbsp;<br>
Odluka o troškovima krivičnog postupka zasniva se na odredbi čl.230. st.1 ZKP-a, zbog čega troškovi krivičnog postupka padaju na teret budžetskih sredstava suda.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 12.11.2012 godine.<br>
&nbsp;<br>
&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;S U D I J A<br>
Amira Nikičić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba<br>
Višem sudu u Podgorici u roku od 8 dana od dana prijema<br>
pismenog otpravka, preko ovog suda u dva primjerka.<br>
&nbsp;<br>
DNA:<br>
1 x ODT,<br>
1 x okrivljenoj<br>
1 x braniocu okrivljene<br>
1 x oštećenoj<br>
&nbsp;<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:12pt;}
.s2{font-weight:bold;}
.s3{display: inline-block; text-indent: 0; min-width: 0.13194445in;}
.p1{text-indent:0.5in;text-align:justify;hyphenate:auto;font-family:Arial;font-size:14pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-left:1.0in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-indent:-0.25in;margin-left:2.6041667in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                          </span><span class="s1">K. br. 753/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>OSNOVNI SUD U NIKŠIĆU, kao prvostepeni krivični, po sudiji Babović Draganu, uz sudjelovanje Krištof Stanke kao zapisničara, u kriv.predmetu protiv okrivljenog N. D.a, zbog kriv.djela nasilničko ponašanje iz čl.399. KZ,odlučujući po optužnom predlogu ODT Nikšić Kt.br.487/12 od 12.07.2012.godine, nakon dovršenog glavnog, javnog pretresa dana, 04.10.2010.godine u prisustvu zamjenika ODT iz Nikšića Karadžić Dragana i  okrivljenog, istog dana donio je i javno objavio,</span>
</p>
<p class="p2"></p>
<p class="p2"></p>
<p class="p4">
<span class="s2"> 				</span><span>       P R E S U D U 	</span>
</p>
<p class="p2"></p>
<p class="p2">
<span>Okrivljeni:</span>
</p>
<p class="p2">
<span>N. D., od oca V  i majke I  rodjene M , rodjen xxxxxx.godine u N  , sa prebivalištem u mjestu rodjenja – ulxxxxxx državljanin Crne Gore, nezaposlen, pismen, završio srednju školu, lošeg imovnog stanja, ranije osudjI. presudom Osnovnog suda Nikšić K.br. 393/03 od 26.03.2004.godine zbog kriv.djela iz čl.37.st.2. u vezi st.1. KZ RCG – na kaznu zatvora u trajanju od 60 dana – uslovno na 1 godinu,  presudom  Osnovnog suda u Nikšiću K.br. 243/09 od 22.06.2009.godine zbog krivičnog djela iz čl. 243.st.1. tač.1. u vezi čl.49 KZ na kaznu zatvora u trajanju od 110 dana, presudom Osnovnog suda u Herceg Novom K.br. 185/06 od 08.02.2008.godine zbog kriv.djela iz čl.403.st.1. KZ RCG na kaznu zatvora od 5 mjeseci uslovno na 2 godine,</span>
</p>
<p class="p2"></p>
<p class="p2"></p>
<p class="p5">
<span>                      K r i v   j e</span>
</p>
<p class="p5"></p>
<p class="p2"></p>
<p class="p2">
<span>Što je:</span>
</p>
<p class="p2">
<span>Dana 29.05.2012.godine oko 21:10 časova u ul. VI Crnogorske u Nikšiću vršenjem nasilja drskim i bezobzirnim ponašanjem ugrozio spokojstvo gradjana i remetio javni red i mir, na način što je u naznačenoj ulici bez povoda fizički napao oštećenog Č. I.a , tako što ga je nakon izlaska iz vozila sa ledja udario pesnicom u predjelu desne slabinske regije, od kojeg je udarac ovaj pao na asvaltnu podlogu, a potom ga udario više puta pesnicama i nogama u predjelu lica, dok je oštećenu B. A.u otvorenom rukom odgurnuo u predjelu lica, koja je pala na asvaltnu podlogu, a kojom prilikom su oštećeni zadobili lake tjelesne povrede i to Č. I. u vidu krvnog podliva u desnoj slabinskoj regiji, krvnog podliva desne jagodice lica, nagnječenje iza desnog uva i manjom razdernom ranom u predjelu gornje usne, a B. A.a u vidu krvnog podliva na desnom laktu sa oguljotinama kože na nadlaktici desne šake, nakon čega je okrivljeni ušao u putničko vozilo marke »Pasat«, reg.br. NK BE 628, vlasništvo Č. I.a i isto spustio niz stepenice izvan parkinga, pa kako zbog prepreke nije mogao nastaviti sa kretanjem vozila, isti je izašao iz vozila i  pobjegao u nepoznatom pravcu, </span>
</p>
<p class="p2"></p>
<p class="p2">
<span>- čime je počinio krivično djelo nasilničko ponašanje iz čl.399. Krivičnog zakonika.</span>
</p>
<p class="p2"></p>
<p class="p2">
<span>Pa sud okrivljenog N. D.a za navedeno krivično djelo primjenom odredbi čl.4.st.2. čl.32,36,42,  KZ i čl.226. i 374. ZKP-a.</span>
</p>
<p class="p2"></p>
<p class="p2">
<span> </span>
</p>
<p class="p2"></p>
<p class="p6">
<span>O S U DJ U J E</span>
</p>
<p class="p6"></p>
<p class="p2">
<span>Na kaznu zatvora u trajanju 6 (šest) mjeseci, koju je okrivljeni dužan izdržati nakon pravosnažnosti presude.</span>
</p>
<p class="p2"></p>
<p class="p2">
<span>Obavezuje se okrivljeni da na ime troškova krivičnog postupka uplati iznos od 74,oo eura u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32, te da dokaz o izvršenoj uplati dostavi sudu.</span>
</p>
<p class="p2"></p>
<p class="p2">
<span>	</span>
</p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p2"></p>
<p class="p2">
<span>ODT u Nikšiću optužnim predlogom  Kt.br.487/12 od 12.07.2012. godine stavio je na teret okrivljenom N. D.u izvršenje krivičnog djela nasilničko ponašanje iz čl.399. KZ, pa je zamjenik ODT-a, Karadžić Dragan zastupajući optužbu na glavnom pretresu ostao pri podnijetoj optužbi  i konačno predložio da sud okrivljenog za počinjeno krivično djelo oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni N. D. u  svojoj odbrani u bitnom je istakao da je dugo godina zaljubljen u B. A , te je saznao da ona izlazi sa izvjesnim Č  I  za koga je čuo od nekih momaka da je gradski mangup i da mijenja djevojke kao »čarape«. Dana 29.05.2012.godine sreo je B. A.u te joj prišao i pitao je da li ima momka, pa je ona kazala da ima, te je on pitao, a gdje je, pa mu je ona odgovorila da će doći i u toj njihovoj priči naišao je jedan momak za koga je kasnije saznao da se zove Č. I. koji je izašao iz vozila i krenuo prema njemu i pitao ga »šta je šta ti treba«, a onda je on Č.a udario pesnicom u predjelu brade, te je Č. pao, a on ga je još jednom udario šamarom dok je bio na zemlju. Nakon toga je ušao u vozilo Č.a »Pasat« koje je bilo upaljeno, te je isto stavio u pogon i htio da istim udari u neku zgradu i da ga slupa, pa je krenuo preko nekih stepenica gdje se vozilo  zaustavilo. Nakon toga je izašao iz vozila i otišao kod nekog svog druga da popije jedno pivo i da se malo smiri situacija.  Istakao je da je kritičnom prilikom imao patike sa tvrdim djonom. Dalje je naveo da nije tačno da je B. A.u odgurnuo i da je ona pala. U završnoj riječi je istakao da se ne kaje zbog počinjenog krivičnog djela.</span>
</p>
<p class="p2"></p>
<p class="p2">
<span>Sud je na glavnom pretresu u dokaznom postupku saslušao svjedoke oštećene Č. I.a i B. A.u, izvršio uvid u fotodokumentaciju kriminalističke tehnike  UP PJ Nikšić br. 443/12, na saglasan predlog stranaka pročitao nalaz i mišljenje vještaka medicinske struke B  dr. V ,  te pročitao izvod iz kaznene evidencije na ime okrivljenog.</span>
</p>
<p class="p2"></p>
<p class="p2">
<span>Cijeneći izvedene dokaze pojedinačno i u njihovoj medjusobnoj povezanosti dovodeći ih u vezu  sa navodima optužbe i odbrane okrivljenog sud je našao da je okrivljeni izvršio krivično djelo stavljeno mu na teret optužbom.</span>
</p>
<p class="p2"></p>
<p class="p2">
<span>Oštećeni svjedok  Č.  I.  u svom iskazu u bitnom je istakao da se dana 29.05.2012.godine sa svojom djevojkom B. I.om dogovorio da se nadju oko 21,10 časova  ispred njene zgrade u ul. VI Crnogorske. Nakon dolaska u Integralovo naselje ispred lokala »San« primijetio je svoju djevojku A.u sa  nekim momkom pa je svojim vozilom marke »Pasat« stao u neposrednoj blizini. Kada je pokušao da izadje iz vozila sa ledja je dobio jedan udarac u predjelu vrata i ledja, a nije se mogao izjasniti da li ga je to lice udarilo nekim predmetom, odnosno da li ga je udarilo rukom ili nogom.  Od tog udarca on je posrnuo i pao na asvaltnu podlogu, a to lice ga je udarilo više puta nogama i pesnicama u predjelu glave i tijela.  Nije se mogao sjetiti koliko ga je puta udario pesnicom, a koliko nogama jer je bio zatečen i iznenadjen njegovim postupkom.  Istakao je da to lice  ranije nije poznavao pa je u jednom trenutku ustao i vidio da to lice trči u pravcu Humaca, te je pretpostavio da ga je to lice udarilo. Nakon toga je primijetio da se njegovo vozilo nalazilo na parkingu ispred zgrade na nekim stepenicama, te je pozvao policiju nakon čega je došlo šlep vozilo i spustilo njegovo vozilo sa stepeništa. Dodao je da je nakon dolaska policije njega i njegovu djevojku A.u ovlašćeni službenici povezli u Medicinski centar radi ukazI.ja pomoći. Od zadobijenih udaraca od strane okrivljenog nakratno je izgubio svijest, a sa istim ranije nije imao bilo kakav konflikt, niti ga je poznavao. Naveo je da je kritične prilike zadobio lake tjelesne povrede u vidu krvnih podliva u desnoj slabinskoj regiji, desnoj jagodici  i iza desnog uva, kao i povredu u predjelu gornje usne u vidu razderotine. Takodje je istakao da ga je ovo lice fizički napalo bez ikakvog razloga. U završnoj riječi nije se pridružio krivičnom gonjenju i nije istakao imovinsko pravni zahtjev. </span>
</p>
<p class="p2"></p>
<p class="p2">
<span>Svjedok oštećena B. A.a u svom iskazu u bitnom je istakla da se dana 29.05.2012.godine dogovorila sa svojim momkom Č. I.om da se nadju ispred njene zgrade, od 21,15 časova u ul. VI Crnogorske S-4. Nakon izlaska iz stana uputila se prema lokalu »San«, koji se nalazi u neposrednoj blizini njene zgrade pa je tom prilikom primijetila da joj u susret ide N. D. sa kojim je od ranije u lošim odnosima. Istakla je da je N. proganja i uznemirava duži vremenski period u to u nazad 7 godina, te da joj šalje poruke, a takodje je više puta dolazio ispred njenog stana i puštao bučnu muziku sa vulgarnom sadržinom o čemu je obavijestila svog oca, te je njen otac išao kod oca N. D.a i istom pokušao da ukaže da je ostavi na miru. Kritične prilike kada je primijetila okrivljenog pokušala je da se vrati u svoj stan da bi upoznala svog oca sa tim, ali je okrivljeni sustigao i pokušao da joj otrgne telefon iz ruke, te su se tu počeli čupati i gurati. Molila ga je da je ostavi na miru i istog pitala zbog čega sve to radi, ali joj je isti odgovorio »čekaš li to svog momka Č. I.a, vidjećeš sada šta ću uraditi, nećeš biti ni sa jednim kad nećeć samnom«. Nakon toga telefonom je uspostavila vezu sa Č. I.om i kazala mu da je uznemirava N. D. te ga molila da ne dolazi. Medjutim, nakon kraćeg vremena ispred lokala »San« primijetila je da im u susret sa vozilom dolazi Č. I. te je isti svoje vozilo marke »Pasat« parkirao u njihovoj neposrednoj blizini na udaljenosti od 1-2m. U momentu kada je Č. I. pokušao da izadje iz vozila, nju je okrivljeni N. D. odgurnuo rukama u stranu, a kada je iz vozila izašao Č. I., D. ga je udario pesnicom u predjelu ledja od tog udarca Č. I. je pao na trotoar, a D. je nastavio da ga udara pesnicama i nogama po glavi i tijelu. Nakon toga je pokušala da pomogne svom momku Č. I.u da ustane te su u tom momentu došli neki maloljetnici, a onda je stala naspram vozila na kojem su prednja vrata vozača bila otvorena, te je pokušala da spriječi N.a da udje u vozilo, ali je on otvorenom rukom odgurnuo u predjelu lica, nakon čega je pala na asvalt. Vidjela je da je tada N. ušao u putničko vozilo Č. I.a i sobzirom da je isto radilo sa vozilom je krenuo preko nekih stepenica u pravcu njene zgrade, ali kako nije mogao preko tih stepenica proći , isti je vozilo ostavio na stepenicama, a nakon toga pobjegao. Kritične prilike je zadobila povrede u vidu krvnih podliva u predjelu desnog lakta i desne šake, a drugog dana je primijetila modrice u predjelu potkoljenice obadvije noge. Nakon toga prijavila je slučaj u policiju, a njoj i I.u je ukazana pomoć u Medicinskom centru u Nikšiću. Navela je i da joj je okrivljeni N. D. nakon kritičnog dogadjaja slao više SMS poruka i tom prilikom joj prijetio  »biće mrtvih, trebaće ti invalidska kolica« i tome sl. U završnoj riječi je istakla da se pridružuje krivičnom gonjenju protiv okrivljenog, a imovinsko pravni zahtjev će ostvariti u rednovnom parničnom postupku.</span>
</p>
<p class="p2"></p>
<p class="p2">
<span>Iz nalaza i mišljenja vještaka medicinske struke  B  dr. V  utvrdjeno je da je oštećena B. A.a kritičnom prilikom zadobila povrede u vidu krvnog podliva na desnom laktu, oguljotinu kože na nadlanici desne šake, te da su povrede lake prirode, a mogle su nastati dejstvom tvrdo tupe sile srednjeg inteziteta djelovanja udarac nogom na kojoj je obuća sa tvrdim djonom, drvenom motkom, a takodje su mogle nastati i kontaktom povrijedjenih površina tijela sa tvrdom podlogom – beton, asvalt, makadam i sl. Iz nalaza se takodje utvrdjuje da je oštećeni Č. I. zadobio povrede krvni podliv u desnoj slabinskoj regiji, krvni podliv desne jagodice lica, nagnječenje iza desnog uva i manja razderna rana u predjelu gornje usne, te da su navedene povrede lake prirode i da su mogle nastati dejstvom tupo tvrde sile srednjeg inteziteta djelovanja udarac stisnutom pesnicom, manjom drvenom motkom, a povreda u predjelu ledja mogla je nastati udarcem nogom na kojoj je obuća sa tvrdim djonom, a takodje i prilikom pada. </span>
</p>
<p class="p2"></p>
<p class="p2">
<span>Iz fotodokumentacije je utvrdjeno, bliži izgled lica mjesta, vozila vlasništvo Č. I.a, a nakon što ga je okrivljeni stavio u pogon.</span>
</p>
<p class="p2"></p>
<p class="p2">
<span>Imajući u vidu sve navedeno, a posebno iskaze oštećenih Č. I.a B. A.e dovodeći ih u vezi sa odbranom okrivljenog, te  dovodeći ih u vezu u pogledu vrste, mehanizma i nastanka vrste povrede sa nalazom i mišljenjem vještaka medicinske struke dr. B  V , sud je na nesumnjiv način utvrdio da je okrivljeni N. D., dana 29.05.2012.godine u Nikšiću u ul. VI Crnogorske, dakle na javnom mjestu, bez povoda, vršio nasilje prema oštećenima na način opisan u izreci presude, čime se nesumnjivo prema oštećenima drsko i bezobzirno ponašao na način što je Č. I.a, a nakon što je isti izašao iz vozila sa ledja udario pesnicom u predjelu desne slabinske regije od kojeg udarca je Č. I. pao na asvaltnu podlogu,a potom ga je udario više puta pesnicama i nogama u predjelu lica, i na taj način mu  nanio lake tjelesne povrede u vidu krvnog podliva u desnoj slabinskoj regiji, krvnog podliva desne jagodice lica, nagnječenje iza desnog uva i manjom razdernom ranom u predjelu gornje usne, a zatim oštećenu B. A.u otvorenom rukom odgurnuo u predjelu lica koja je pala na asvaltnu podlogu i na taj način joj nanio lake tjelesne povrede u krvnog podliva na desnom laktu sa oguljotinama kože na nadlaktici desne šake, nakon čega je ušao u vozilo Č. I.a i isto spustio na stepenište izvan parkinga, a nakon toga pobjegao. Ovakvo ponašanje okrivljenog po ocjeni suda je drsko i bezobzirno i kao takvo očigledno u gruboj suprotnosti sa prihvaćenim pravilima ponašanja.  Kako su oštećeni Č. I. i B. A.a kritičnom prilikom zadobili lake tjelesne povrede , to je nesumnjivo da je okrivljeni izvršio krivično djelo stavljeno mu na teret, pa su se u njegovim radnjama stekla sva bitna objektivna i subjektivna obilježja krivičnog djela nasilničko ponašanje iz čl.399. KZ, koje djelo je okrivljeni izvršio sa direktnim umišljajem, svjestan da opisanim radnjama vrši nasilničko ponašanje prema oštećenima Č. I.u i B. A.i i da time remeni javni red i mir što je i htio.</span>
</p>
<p class="p2"></p>
<p class="p2">
<span>Sud je prihvatio iskaze oštećenih Č. I.a i B. A.e, jer su se isti jasno i odredjeno izjašnjavali povodom kritičnog dogadjaja. Takodje sud je prihvatio nalaz i mišljenje vještaka medicinske struke B  dr. V , jer je isti potpun, jasan i zasnovan na pravilima nauka i struke.</span>
</p>
<p class="p2"></p>
<p class="p2"></p>
<p class="p2">
<span>Sud nije prihvatio odbranu okrivljenog da je Č. I. krenuo prema njemu, te da ga je pitao, šta je, šta ti treba,  te da  je  Č.a  nakon toga udario, te da nije odgurnuo B. A.u i da joj nije nanio povredu budući da je ista opovrgnuta iskazima oštećenih čiji iskazi su potkrijepljeni nalazom i mišljenjem vještaka medicinske struke u pogledu načina i sredstva kojim je nanesena povreda oštećenima, te je istu odbranu okrivljenog odbio kao smišljenu u cilju izbjegavanja krivično pravne odgovornosti.</span>
</p>
<p class="p2"></p>
<p class="p2">
<span>Prilikom odmjeravanja kazne za izvršeno krivično djelo sud je u smislu čl. 42 Krivčnog zakonika, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio  loše imovno stanje , te njegovu nezaposlenost, dok mu je raniju osudjI.ost sud cijenio kao otežavajuću okolnost,  pa ga je osudio na kaznu zatvora u trajanju od 6 mjeseci, nalazeći da će se takvom kaznom u odnosu na okrivljenog postići svrha kažnjavanja iz čl.32. KZ, u okviru opšte svrhe izricanja krivičnih sankcija iz čl.4.st.2. KZ. </span>
</p>
<p class="p2"></p>
<p class="p2">
<span>Kako je okrivljeni oglašen krivim obavezan je da na ime troškova krivičnog postupka uplati iznos od 74,oo  eura, od čega se iznos od 44,oo eura odnosi na na nagradu vještaku medicinske struke, a iznos od 30,00 eura, na ime paušala, kao dijela troškova krivičnog postupka, koji iznos je u smislu čl. 226 st. 3 odredjen srazmjerno imovnim prilikama optuženog, trajanju i složenosti krivičnog postupka.</span>
</p>
<p class="p2"></p>
<p class="p2">
<span>Sa svega  izloženog, a primjenom čl. 374 Zakonika o krivičnom postupku odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p7">
<span>	</span><span class="s2"> </span><span>OSNOVNI SUD U NIKŠIĆU</span><span class="s2"> ,</span><span> dana, 04.10.2012.godine</span>
</p>
<p class="p7"></p>
<p class="p7"></p>
<p class="p8">
<span>Zapisničar,                                           	                   S U D I J A</span>
</p>
<p class="p7">
<span>Krištof  Stanka s.r.			                      Babović Dragan s.r.</span>
</p>
<p class="p7"></p>
<p class="p7"></p>
<p class="p7">
<span>				 Za tačnsot otpravka tvrdi:</span>
</p>
<p class="p7">
<span>				         Službenik suda.</span>
</p>
<p class="p7"></p>
<p class="p7"></p>
<p class="p7"></p>
<p class="p4">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu Podgorica.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>                                                    D-na, 04.10.2012.godine.</span>
</p>
<p class="p4">
<span>                                                    Presudu dostaviti:</span>
</p>
<p class="p9">
<span class="s3">-​&nbsp;</span><span>ODT-u Nikšić,</span>
</p>
<p class="p9">
<span class="s3">-​&nbsp;</span><span>Braniocu okrivljenog,</span>
</p>
<p class="p9">
<span class="s3">-​&nbsp;</span><span>U spise predmeta.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>S U D I J A,</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p10"></p>


</body>
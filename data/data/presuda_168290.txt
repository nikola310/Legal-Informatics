<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.62430555in 1.125in;}
.s1{font-weight:bold;}
.p1{margin-left:5.5in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">	                                                                                                                                                                                 </span>
</p>
<p class="p2"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">	K.br. 649/2010</span>
</p>
<p class="p3"></p>
<p class="p4"></p>
<p class="p5">
<span class="s1">U IME NARODA</span>
</p>
<p class="p6"></p>
<p class="p3"></p>
<p class="p7">
<span>Osnovni sud u Bijelom Polju, kao prvostepeni krivični sud, i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog R.V.iz Bijelog Polja, zbog krivičnog djela šumska kradja iz čl.324 st.2 u vezi st.1 Krivičnog zakonika, postupajući po optužnom predlogu  Osnovnog državnog tužilaštva u Bijelom Polju, Kt.br.661/09 od 30.10.2009. godine, nakon održanog usmenog, glavnog i javnog pretresa, u prisustvu  Zamjenika ODT iz Bijelog Polja Šćepanović Vesne i branioca okrivljenog J.M.a adv. iz Bijelog Polja, a u odsustvu uredno obaviještenih okrivljenog R.V.i predstavnika oštećene »U. za šume CG«  Pljevlja, dana 18.02.2011.  godine, donio je i javno objavio,</span>
</p>
<p class="p7"></p>
<p class="p3"></p>
<p class="p5">
<span class="s1">P R E S U D U</span>
</p>
<p class="p2"></p>
<p class="p8"></p>
<p class="p3">
<span>	</span><span class="s1">Okrivljeni</span><span> </span><span class="s1">R.V.A, </span><span> (jmbg ...1), od oca M. i majke Z., rodjene M., rodjen  ..... godine u mjestu P., opština Bijelo Polje,  sa prebivalištem u mjestu rodjenja, državljanin Crne Gore, poljoprivrednik, oženjen, otac četvoro djece, završio osnovnu školu, lošeg  imovnog stanja, neosudjivan,</span>
</p>
<p class="p3"></p>
<p class="p5">
<span class="s1">K r i v    j e</span>
</p>
<p class="p3"></p>
<p class="p3">
<span>	</span><span class="s1">Što je:</span>
</p>
<p class="p3"></p>
<p class="p7">
<span>U drugoj polovini septembra mjeseca 2009. godine u mjestu P., opština Bijelo Polje, u državnoj šumi zvanoj "Borovnjaci", GJ Majina gora, radi kradje oborio 19 bukovih stabala, ukupne drvne mase 14,18 m3 i time oštećenoj U. za Š.P.a pričinio štetu,</span>
</p>
<p class="p3"></p>
<p class="p3">
<span>	-čime je izvršio krivično djelo šumska kradja iz čl.324 st.2 u vezi st.1 Krivičnog zakonika,  </span>
</p>
<p class="p3"></p>
<p class="p3">
<span>	-pa mu sud primjenom citiranog zakonskog propisa  i čl. 2, 4, 5, 13, 14, 15,  32, 36, 39,st.1.42, 52, 53 i 54 Krivičnog zakonika i čl. 199, 202, 212.st.2 i 364. ZKP-a</span><span class="s1">,  i z r i č e:</span>
</p>
<p class="p3"></p>
<p class="p3"></p>
<p class="p5">
<span class="s1">USLOVNU OSUDU</span>
</p>
<p class="p2"></p>
<p class="p3"></p>
<p class="p7">
<span>Kojom mu utvrdjuje kaznu zatvora u trajanju od 3 ( tri ) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne ) godine ne izvrši neko novo  krivično djelo.</span>
</p>
<p class="p7"></p>
<p class="p7">
<span class="s1">i istog  </span>
</p>
<p class="p5">
<span class="s1">O S U D J U J E</span>
</p>
<p class="p2"></p>
<p class="p7"></p>
<p class="p7">
<span>Na novčanu kaznu u iznosu od 200,00 € (dvije stotine eura), koju kaznu je dužan da plati ovom sudu u roku od 3. mjeseca po pravosnažnosti presude. Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p3"></p>
<p class="p7">
<span>Okrivljeni se obavezuje da na ime paušala plati ovom sudu iznos od 40,00 € ( četrdeset eura), kao i na ime troškova krivičnog postupka iznos od 277,00 € ( dvestasedamdesetsedam eura ), koje iznose će uplatiti na račun br. 530-4149-79 depozita novčanih kazni, u roku od 15 dana, po pravosnažnosti presude,</span>
</p>
<p class="p7"></p>
<p class="p7">
<span>Radi ostvarivanja imoivnskog-pravnog zahtjeva oštećena U. za Š.P.a, upućuje se na parnični postupak, shodno čl.212 st.2 ZKP-a. </span>
</p>
<p class="p7"></p>
<p class="p3"></p>
<p class="p5">
<span class="s1">O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span>	Optužnim predlogom Osnovnog državnog tužilaštva u Bijelom Polju, Kt.br. 661/09 od 30.10.2009. godine,  optužen je R.V.a,  da je izvršio  krivično djelo šumska kradja iz čl.324 st.2 u vezi st.1 Krivičnog zakonika, stim što je sud promijenio činjenični opis iz dispozitiva optužnog predloga u dijelu utvrdjene drvne mase oborenih 19 bukovih stabala i isto je sadržano u izreci presude.</span>
</p>
<p class="p3"></p>
<p class="p3">
<span>	Presudom ovog suda K.br. 806/09 od 27.08.2010.godine, okrivljeni R.V.a oglašen je krivim da je izvršio krivično djelo šumska kradja iz čl. 324. st. 2. u vezi st. 1. Krivičnog Zakonika, i istom izrečena uslovna osuda kojom mu je utvrdjena kazna zatvora u trajanju od 3. mjeseca i istovremeno odredjeno da se ista neće izvršiti ukoliko okrivljeni u roku od jedne godine ne izvrši neko novo krivično djelo. I isti je osudjen na novčanu kaznu u iznosu od 200,00 eura. Na navedenu presudu žalbu je izjavio branilac okrivljenog, pa je Viši sud u B.Polju svojim rješenjem Kž.br. 988/2010 od 17.11.2010.godine, ukinuo prvostepenu presudu i predmet vratio istom sudu na ponovno sudjenje.  </span>
</p>
<p class="p3"></p>
<p class="p3">
<span>	Glavni pretres je održan i zaključen u odsustvu uredno obaviještenih okrivljenog R.V.i predstavnika oštećene »U. za šume CG«  Pljevlja, shodno čl. 453. ZKP-a. </span>
</p>
<p class="p3"></p>
<p class="p7">
<span>Zamjenik ODT u završnoj riječi je izjavila, da ostaje u svemu pri podnijetom optužnom predlogu i predlaže da sud okrivljenog oglasi krivim i osudi na kaznu po Zakonu. </span>
</p>
<p class="p3"></p>
<p class="p3">
<span> 	Okrivljeni R.V.a, u svojoj odbrani je istakao da se ne osjeća krivim, jer nije izvršio krivično djelo stavljeno mu na teret. Naime, on je negdje krajem avgusta ili početkom septembra posjekao nešto bukovih drva u svojoj privatnoj šumi i jedan dio tih drva je dotjerao kod kuće i išegao na ćokove. Šuma u kojoj je on posjekao ta drva udaljena je od njegove kuće jedno 150 m, a drva je dotjerao svojim kamionom. Dalje je istakao da je tačno da je lugar B. B.a došao kod njega jednog dana i pitao ga „otkud ti ova drva“ na šta mu je on rekao „da je posjekao u svojoj  šumi, te da će donijeti posjedovni list ukoliko ne vjeruje“. Lugar od njega nije zatražio posjedovni list, a tom prilikom je sastavio zapisnik koji okrivljeni  nije pročitao, lugar mu je tada rekao „tvrdiš li ti da je to tvoja šuma“ na šta je okrivljeni rekao „tvrdim“ zatim je lugar rekao  „pa hoćeš li ti potpisati taj zapisnik“ i tada je on zapisnik potpisao. Državna šuma zv. Borovnjaci graniči se sa njegovom šumom i razdvaja je seoski put koji tuda prolazi. Tačno je da drva koja je on posjekao nijesu bila doznačena i on je ista posjekao i dotjerao za ogrijev, a imao je nešto i starih drva, i tada je lugaru ponudio da plati taksu za ista, pri tom lugar B. nije vršio premjer trupaca na osnovu kojih bi utvrdio otkud potiču ta drva. </span>
</p>
<p class="p3"></p>
<p class="p7">
<span>Branilac okrivljenog  u završnoj riječi je izjavio, da ostaje pri završnoj riječi koju je dao u ovoj krivičnoj stvari 27.08.2010.godine, i razlozima žalbe na raniju odluku suda, te predlaže sudu da okrivljenog na osnovu čl. 363. tač. 3. ZKP-a oslobodi od optužbe. </span>
</p>
<p class="p7"></p>
<p class="p7">
<span>Radi utvrdjivanja odlučnih činjenica i krivice okrivljenog, sud je u dokaznom postupku, na saglasni predlog stranaka, pročitao  iskaz svjedoka - lugara B. B., dat na zapisniku o glavnom pretresu od 18.02.2010.godine, izvršio uvid u odštetni zahtjev i obračun pričinjene štete U. za Š.P.a – PJ Bijelo Polje Škr.br. 43/09 od 08.10.2009.godine, izvršio uvid u zapisnik o izvršenom kontrolnom pregledu U. za Š.P.a – Područna jedinica B.Polje br. 21/09 od 18.09.2009.godine, pročitao zapisnik o uvidjaju - sa lica mjesta u P. Opština Bijelo Polje od 12.04.2010.godine, pročitao nalaz i mišljenje vještaka - geometra P.B.od 13.04.2010.godine, pročitao nalaz i mišljenje vještaka šumarske struke K.P.a od 25.04.2010.godine, pročitao iskaz sudskog vještaka šumarske struke K.P.a dat na zapisniku o glavnom pretresu od 09.06.2010.godine, pročitao iskaz sudskog vještaka - geometra P.B., dat na zapisniku o glavnom pretresu od 27.08.2010.godine i izvršio uvid u izvod iz KE na ime okrivljenog R.V.izdat od strane U. Policije – PJ B.Polje br. 2568 od 18.11.2009.godine.</span>
</p>
<p class="p3">
<span>	</span>
</p>
<p class="p7">
<span>Cijeneći odbranu okrivljenog i dokaze pojedinačno i u medjusobnoj vezi, shodno čl. 360 ZKP, sud je utvrdio činjenično stanje, i na osnovu takvog utvrdjenog činjeničnog stanja zaključio da je okrivljeni izvršio krivično djelo šumska kradja iz čl.324 st.2 u vezi st.1 KZ. </span>
</p>
<p class="p7"></p>
<p class="p7">
<span>Naime, iako je okrivljeni u svojoj odbrani negirao da je kritičnog dana i vremena izvršio obaranje predmetnih stabala, sud ovakvu odbranu okrivljenog nije prihvatio jer je stanovišta da je usmjerena na izbjegavanje sopstvene krivice a obezvrijeđena izvedenim dokazima tokom postupka. Tako, svjedok B.a B., reonski lugar na datom terenu gdje je izvršena bespravna sječa, u svom iskazu je decidan da je kritičnog dana obilaskom reona zv. "Borovnjaci" GJ Majina Gora otkrio bespravnu sječu od 19 komada bukovih stabala, te da je posumnjao a imao je i informacije da je okrivljeni izvršio obaranje ovih stabala, zbog čega je pošao u pravcu kuće okrivljenog i  zatekao istog ispred gdje je pronašao i sporna stabla, te da je o nadjenom stanju sačinio zapisnik o izvršenom kontrolnom pregledu br. 21/09 od 18.09.2009.godine, koji zapisnik je pročitao okrivljenom. Istakao je da je premjer posječenih bukovih panjeva izvršio prije nego što je došao do okrivljenog  i premjer unio u zapisnik, ali da nije izvršio premjer bukovih stabala koje je zatekao ispred kuće okrivljenog R.V.sa razloga što je okrivljeni priznao da je izvršio bespravnu sječu. Dalje je istakao da mu je okrivljeni pominjao da ima tapije za posjed zemljišta gdje su posječena bukova stabla, te da to zemljište pripada bratstvu R.a i da mu je okrivljeni nudio da plati taksu za posječena stabla što je on odbio sa razloga što ta posječena stabla potiču iz državne šume. Sud je u potpunosti prihvatio iskaz ovog svjedoka jer je dat u ubjedljivom i jasnom izlaganju, te dat u vezi sa obavljanjem službene dužnosti lugara – čuvara šuma na datom području, a u saglasnosti je sa sadržinom izvedenog pismenog dokaza – zapisnika o izvršenom kontrolnom pregledu. br. 21/09 od 18.09.2009. godine.</span>
</p>
<p class="p7"></p>
<p class="p7">
<span>Iz zapisnika o izvršenom kontrolnom pregledu Š. U. u B.Polju br.21/09 od 18.09.2009. godine, sud je utvrdio da je reonski lugar obilaskom reona u mjestu Borovnjaci otkrio bespravnu sječu od 19 komada bukovih stabala i te sortimente je pronašao pred kuću R.V.koji mu je priznao da je posjekao ta stabla za ličnu upotrebu. Inače je ovaj  zapisnik potpisao okrivljeni.</span>
</p>
<p class="p7"></p>
<p class="p7">
<span>A iz nalaza i mišljenja kao i pojašnjenja datog nalaza vještaka šumarske struke K.P.a, sud je utvrdio da ukupna posječena bruto drvna masa oborenih 19 stabala bukve koje je na uvidjaju pokazao svjedok lugar iznosi 14,18 m3, te da je ovaj vještak pri mjerenju prečnika panjeva radi dobijanja što tačnijih podataka vršio dvojno unakrsno mjerenje, te da je sječa svih 19 stabala bukve izvršena motornom testerom na isti način iz dva reza od čega jedan podsjek koji zadire u dubinu panja po 1/3 prečnika, i sa druge strane završni rez do dubine 2/3 prečnika panja. Kod svih panjeva posječenih stabala pojava »brade« - visinska razlika izmedju podsjeka i završnog reza od 7 do 10 cm, visina panjeva posječenih stabala od 20 do 30 cm, smjer obaranja nadolje niz teren, te da je sječa ovih stabala izvršena u isto vrijeme u drugoj polovini 2009.godine (avgust, septembar, oktobar mjesec) , da način sječe, smjer obaranja stabala, visina panjeva, vrijeme sječe ukazuju da sječu svih devetnaest stabala bukve je izvršilo jedno lice. Po vještaku ukupna bruto drvna masa 12  oborenih stabala koje je na uvidjaju pokazao okrivljeni iznosi 9,09 m3, panjevi su različitog perioda sječe od čega panj prečnika 32 cm, 26 cm i panj prečnika 50 cm bruto drvne mase 2,16m3  je istog perioda sječe i to druga polovina 2009. godine (avgust, septembar, oktobar mjesec) dok su preostali panjevi posječenih stabala znatno starijeg perioda sječe, prije 2,3,4 i više godina. Vještak je uporedjujući sječu koju je pokazao okrivljeni i to panjeve bukve prečnika 32, 26 cm i panj prečnika 50 cm sa sječom koju je pokazao lugar, a koja se odnosila na 19 panjeva bukve po pitanju elemenata, način sječe, smjer obaranja stabala, visina panja, starost sječe, mišljenja da je na osnovu iznijetih elemenata sječu po kazivanju lugara i po kazivanju okrivljenog izvršilo jedno isto lice dok su preostali panjevi posječenih stabala - 9 komada koje je pokazao okrivljeni starijeg perioda sječe pri tom je različit način sječe i obaranje stabala.Sud je u potpunosti prihvatio nalaz  i pojašnjenje datog nalaza od strane  vještaka šumarske struke K.P.a jer je isti dat po osnovu pravila struke i nauke. </span>
</p>
<p class="p3"></p>
<p class="p7">
<span>Nalazom i mišljenjem vještaka geometra B.P.od 13.4.2010.godine kao i dopune ovog vještaka  na glavnom pretresu od 27.08.2010.godine, sud je utvrdio da je bespravna sječa izvršena na dijelu kat.parcele br. 2351 upisana u listu nepokretnosti br. 170 KO P. na ime Š.Š.D., po načinu korišćenja šuma III klase, ukupne površine 10 ha, 51 ar i 25 m2, mjesto zvano Žaljevo, korišćenje sa obimom prava 1/1 dok je sječa pokazana od strane okrivljenog izvršena na dijelu kat. Parcele br.2341 po načinu korišćenja šuma 4 klase ukupne površine 2ha 32a 23m2, mjesto zvano Žaljevo i kat. parcele 2407, po načinu korišćenja šuma 4 klase ukupne površine 10a 34 m2, mjesto zvano Žaljevo upisane u listu nepokretnosti br.246 KO P. na ime R. M.a V.a , svojina sa obimom prava 1/1 i kat. parcele 2418 po načinu korišćenja šuma 4 klase ukupne površine 35a 64 m2, mjesto zvano Žaljevo upisane u listu nepokretnosti br.255 KO P. na ime R. F.DJ., svojina  sa obimom prava 1/1.</span>
</p>
<p class="p7"></p>
<p class="p7">
<span>Na osnovu predhodno izloženog od strane ovog suda utvrdjeno je, da je okrivljeni  izvršio obaranje 12 stabala u privatnoj šumi,  koji je na uvidjaju pokazao panjeve medju kojima panjeve prečnika 32 cm, 26 cm i panj prečnika 50 cm, čija sječa je  izvršena u drugoj polovini 2009.godine (avgust, septembar, oktobar mjesec) dok su preostali znatno starijeg perioda sječe, a da je vještak šumarske struke u svom nalazu i mišljenju i pojašnjenju istog istakao da je uporedjujući sječu koju je pokazao okrivljeni i to panjeve bukve prečnika 32 cm, 26 cm i panj prečnika 50 cm sa sječom koju je pokazao lugar, a koja se odnosila na 19 panjeva bukve po pitanju elemenata, način sječe, smjer obaranja stabala, visina panja, starost sječe, sječu po kazivanju lugara i po kazivanju okrivljenog (panjeve bukve prečnika 32 cm, 26 cm i panj prečnika 50 cm) izvršilo jedno isto lice i da ukupna posječena bruto drvna masa oborenih 19 stabala bukve iznosi 14,18m3, to je sud utvrdio da je okrivljeni u drugoj polovini septembra mjeseca 2009. godine u mjestu P., opština Bijelo Polje, u državnoj šumi zvanoj "Borovnjaci", GJ Majina gora, radi kradje oborio 19 bukovih stabala, ukupne drvne mase 14,18 m3 i time oštećenoj U. za Š.P.a pričinio štetu.</span>
</p>
<p class="p7"></p>
<p class="p7">
<span>Postupajući na navedeni način  - obarajući  stabla u državnoj šumi  u namjeri pribavljanja protivpravne imovinske koristi, okrivljeni je ostvario obilježja krivičnog djela šumska kradja iz čl.324 st.2 u vezi st.1 KZ, a djelo je izvršio s umišljajem, jer je bio svjestan da radnju obaranja i prisvajanja stabala u državnoj šumi vrši bez pravnog osnova, kao i posledica te svoje radnje, zbog čega je kriv.  </span>
</p>
<p class="p3"></p>
<p class="p3">
<span>	 Prilikom odlučivanja o vrsti i visini kazne,  sud je cijenio sve okolnosti iz čl. 42 KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti, da se radi o starijoj, porodičnoj osobi, ocu četvoro djece, koji je lošeg imovnog stanja, živi od poljoprivrede, ranijoj neosudjivanosti, što govori da isti do sada nije dolaziou sukob sa Zakonom. Imajući u vidu predhodno utvrdjene olakšavajuće okolnosti u odsustvu otežavajućih okolnosti, sud je okrivljenom utvrdio kaznu zatvora u trajanju od 3 mjeseca, s tim što se ista neće izvršiti ukoliko u roku od jedne godine ne izvrši neko drugo krivično djelo. Sud je uslovnu osudu izrekao shodno čl. 52, 53 i 54 Krivičnog zakonika Crne Gore. Okrivljenom je ukazano na značaj uslovne osude i mogućnost njenog opoziva. Istovremeno, sud je okrivljenog osudio da plati  i novčanu kaznu preciziranu izrekom presude a primjenom čl. 39. st. 1. KZ. Po mišljenju ovog suda izrečenim krivičnim sankcijama u konkretnom slučaju može se postići svrha kažnjavanja iz čl. 32. a u vezi čl. 4. st. 2. KZ, i da okrivljeni više ne vrši krivična djela. </span>
</p>
<p class="p7"></p>
<p class="p7">
<span>Odluka o paušalu, u iznosu od 40,00 eura, donijeta je na osnovu odredbe čl. 199 st. 3 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog, a shodno članu 202 ZKP-a sud je okrivljenog obavezao na plaćanje troškova krivičnog postupka u ukupnom iznosu od 277,00 €, a isti troškovi se odnose na ime izlaska suda na lice mjesta u iznosu od 72,00 €, uplate U. za nekretnine na ime zakazanog uvidjaja u iznosu od 19,00 €, na ime vještačenja od strane vještaka šumarske struke K.P.a iznos od 99,00 €, te pojašnjenja istog na glavnom pretresu iznos od 22,00 € i iznos od 10,00 € na ime putnih troškova ovog vještaka, te na ime vještačenja vještaka geometra P.B.iznos od 55,00 €. </span>
</p>
<p class="p7"></p>
<p class="p7">
<span>Imajući u vidu da je imovinsko pravni zahtjev od strane oštećene sačinjen u vidu specifikacije a da je okrivljeni R.V.a istom prigovorio, to se oštećena u smislu čl.212 st.2 ZKP-a, radi ostvarivanja imoivnsko-pravnog zahtjeva, upućuje na parnicu. </span>
</p>
<p class="p3"></p>
<p class="p3">
<span>	Sa  iznijetih razloga,  odlučeno kao u izreci presude, a shodno čl. 364  ZKP.</span>
</p>
<p class="p3"></p>
<p class="p3"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana: 18.02.2011. godine</span>
</p>
<p class="p6"></p>
<p class="p3"></p>
<p class="p3">
<span class="s1">ZAPISNIČAR,							   	     S U D I J A,</span>
</p>
<p class="p3">
<span class="s1">Ljiljana Popović s.r. 					   		 Rahmo Banda s.r.	</span>
</p>
<p class="p3"></p>
<p class="p3"></p>
<p class="p8"></p>
<p class="p2"></p>


</body>
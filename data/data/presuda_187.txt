&nbsp;<br>
<strong>OSNOVNI SUD U DANILOVGRADU</strong><br>
<strong>K.br.290/08</strong><br>
<strong>Dana 05.03.2011.godine</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
<strong>OSNOVNI SUD U DANILOVGRADU</strong>, kao prvostepeni krivični, u vijeću sastavljenom od sudije Vladimira Novovića, kao predsjednika vijeća i sudija porotnika Radulović Miodraga i Mićanović Branka, kao članova vijeća, uz učešće Ane Ivanović kao zapisničara u krivičnom predmetu okrivljenog Š.S. iz D., koga brani branilac po službenoj dužnosti adv. S.Z. iz D., zbog krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ i okrivljenog B.J. iz Danilovgrada, zbog krivičnog djela teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ, odlučujući&nbsp; po optužnici Osnovnog državnog tužilaštva iz Podgorice Kt.br.1037/07 od 30.10.2008.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog B.J. i branioca okrivljenog Š.S., adv. S.Z., dana 02.03.2011. godine,&nbsp; donio je&nbsp; dana 05.03.2011.godine&nbsp; i istog dana javno objavio<br>
&nbsp;<br>
&nbsp;
<div style="text-align: center;">
	<strong>PRESUDU</strong></div>
&nbsp;<br>
Okrivljeni:<br>
&nbsp;<br>
1. <strong>Š.S.</strong>, od oca D. i majke Z., rodjene S., rodjen....godine u P., sa mjestom prebivališta u D. - naselje G., neosudjivan.<br>
&nbsp;<br>
2. <strong>B.J.</strong>, od oca V. i majke D., rodjene P., rodjen....godine u P., sa mjestom prebivališta u D. – P., državljanin Crne Gore, auto-električar, neoženjen, pismen, srednjeg imovnog stanja, neosudjivan.<br>
&nbsp;
<div style="text-align: center;">
	<strong>Krivi su</strong></div>
&nbsp;<br>
&nbsp;<br>
Što su:&nbsp;&nbsp;&nbsp;<br>
&nbsp;<br>
I Okrivljeni Š.S. dana 17.02.2007.godine, oko 01,30 časova, u mjestu Ćurilac, opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Fiat bravo" reg.br...., lokalnim putem iz pravca Danilovgrada u pravcu Podgorice, nije se kretao desnom stranom kolovoza u smjeru kretanja, usljed kojih propusta je dolaskom na kritično mjesto izgubio kontrolu nad upravljačem i vozilom skrenuo ulijevo van kolovoza i sa istim udario u zemljano uzvišenje pored puta, kojom prilikom su saputnici u vozilu okrivljenog oštećeni Đ.M., P.L. i P.A. zadobili teške tjelesne povrede i to oštećena Đ.M. u vidu potresa mozga, preloma donjevilične kosti, preloma zuba, nagnječine pršljenova kičmenog stuba i preloma pete kosti ručja lijeve ruke, oštećeni P.L. u vidu potresa mozga, nagnječine kože poglavine, uganuće vrata, nagnječinu kože oba koljena i nagnječinu tijela, oštećeni P.A. u vidu potresa mozga, nagnječine kože kosmatog dijela glave, uganuće vrata, nagnječine tijela i nagnječine kože desnog ramena, a oštećena M.M. laku tjelesnu povredu u vidu nagnječine kože čeonog predjela ličnog dijela glave i nagnječinu glave u kosmatom dijelu i uganuće vrata,<br>
&nbsp;<br>
- čime je počinio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
&nbsp;<br>
II Okrivljeni B.J. u vrijeme i na mjestu kao pod tačkom I, ne pridržavajući se saobraćajnih propisa iz čl.83 i čl.200 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući u pravcu Podgorice putničkim vozilom marke "Audi 90" reg.br...., pod dejstvom alkohola - u pripitom stanju, pri koncentraciji od 0,91 promila apsolutnog alkohola u krvi, nije držao potrebno odstojanje kada se kretao iza drugog vozila, tako da s obzirom na brzinu kretanja vozila i druge okolnosti saobraćaja može bezbjedno da zaustavi vozilo u slučaju da vozilo ispred njega naglo preduzme radnju kočenja, usljed kojih propusta je prednjim dijelom svog vozila udario u zadnji dio putničkog vozila marke "Pasat" reg.br...., kojim je upravljao D.B., koji je sa vozilom usporio vožnju radi ukazivanja pomoći zbog prethodno nastale saobraćajne nezgode, kojom prilikom su saputnici u vozilu okrivljenog zadobili i to oštećena D.S. tešku tjelesnu povredu u vidu potresa mozga, nagnječine kože poglavine u kosmatom dijelu glave, uganuće vrata i uganuće skočnog zgloba lijeve noge, oštećena D.A. laku tjelesnu povredu u vidu nagnječine kože poglavine, dok su saputnici u vozilu "Pasat" oštećene L.T. i R.J. zadobile lake tjelesne povrede i to oštećena L.T. u vidu nagnječine kože kosmatog dijela glave i uganuće vrata, a oštećena R.J. u vidu nagnječine glave kosmatog dijela, nagnječine i krvni podlivi kože ledja u slabinsko-krsnom dijelu,<br>
&nbsp;<br>
- čime je počinio krivično djelo teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ.<br>
&nbsp;<br>
Pa sud okrivljene Š.S. i B.J., primjenom citiranih zakonskih odredbi, te čl. 4, 5, 13, 32, 36 i 42 KZ, a u odnosu na okrivljenog B.J. i primjenom čl.45 i 46 KZ, i čl.199, 202 i 364 ZKP-a<br>
&nbsp;
<div style="text-align: center;">
	<strong>O S U Đ U J E</strong></div>
&nbsp;<br>
Okrivljenog Š.S. na kaznu zatvora u trajanju od 30 (trideset) dana.<br>
&nbsp;<br>
Okrivljenog B.J. na kaznu zatvora u trajanju od 3 (tri) mjeseca.<br>
&nbsp;<br>
Dužni su okrivljeni Š.S. i B.J. da solidarno na ime troškova krivičnog postupka uplate ovom sudu iznos od 297,00 eura, a okrivljeni Š.S. da plati i iznos&nbsp; od 312,50 eura, kao i da na ime sudskog paušala plate iznose od po 30,00 eura, sve prednje u roku od 15 dana po pravosnažnosti presude.<br>
&nbsp;
<div style="text-align: center;">
	<strong>Obrazloženje </strong></div>
&nbsp;<br>
Optužnicom Osnovnog državnog tužilaštva iz Podgorice Kt.br.1037/07 od 30.10.2008.godine, koju je zastupnik optužbe činjenično izmijenio u završnoj riječi, stavljeno je na teret okrivljenom Š.S.u da je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ, a okrivljenom B.J.u da je izvršio krivično djelo teško djelo protiv bezbjednosti javnog saobraćaja iz čl.348 st.1 u vezi čl.339 st.1 KZ, a na način činjenično predstavljen u st.I i II izreke presude. Zastupnik optužbe je na glavnom pretresu u završnoj riječi predložio da sud okrivljene oglasi krivim i osudi po zakonu.<br>
&nbsp;<br>
Shodno rješenju krivičnog vijeća Osnovnog suda u Danilovgradu Kv.br. 25/10 od 07.04.2010.godine, okrivljenom Š.S.u je, na osnovu čl.312 st.2 ZKP-a sudjeno u odsustvu, s obzirom da isti nije bio dostižan državnim organima po raspisanoj potjernici, a postojali su&nbsp; naročito važni razlozi da mu se sudi iako je odsutan, koji su se ogledali u činjenici proteka vremena od izvršenja krivičnog djela stavljenog mu na teret.<br>
&nbsp;<br>
Okrivljeni B.J. je u odbrani datoj u prethodnom postupku i na glavnom pretresu u bitnom naveo da se tokom februara mjeseca 2007. godine, nalazio u kafiću u Danilovgradu, te da je tom prilikom u periodu od 23,00 časova do 00,00 časova, popio dvije čaše crnog vina "Vranac", zapremine od po 2 dcl. U kasnim večernjim časovima, zajedno sa&nbsp; D.S., D.A. i K.T., krenuo je vozilom iz Danilovgrada u pravcu Spuža. Kada je stigao u mjesto Blatine, oko 01,00 čas, ispred sebe je primjetio poziciona svijetla drugog vozila. Mislio je da se isto kreće. Na udaljenosti od nekih pedeset metara, shvatio je da je to vozilo zaustavljeno, kada je i zakočio. Medjutim, kako je tom prilikom padala kiša i asfalt bio mokar, nije uspio zaustaviti svoje vozilo, već je došlo do kontakta prednjeg dijela njegovog vozila i zadnjeg dijela vozila koje je bilo zaustavljeno. Nakon saobraćajne nezgode je zajedno sa saputnicima iz svog vozila pošao u Dom zdravlja u Danilovgradu, gdje su pregledani. Vozački ispit je položio tri godine prije predmetnog dogadjaja. Tvrdi da su kritičnom prilikom na njegovom vozilu bila uključena oborena svijetla, a kretao se brzinom od oko 100 km/h. U završnoj riječi je naveo da ukoliko sud nadje da je počinio krivično djelo stavljeno mu na teret, da moli da se uzmu u obzir činjenice da je mlad, da je neosudjivan, te da se oštećeni nijesu pridružili krivičnom gonjenju.&nbsp;<br>
&nbsp;<br>
Sud je na glavnom pretresu u dokaznom postupku saslušao svjedoke-oštećene P.L., D.S., D.., L..T., R.J. i&nbsp; P.A., saslušao svjedoke D.B.a, P.Z. i K.T., pročitao iskaz svjedoka-oštećene M.M., sa zapisnika o saslušanju svjedoka Kri.br.91/07 od 18.09.2007. godine i iskaz svjedoka-oštećene Đ.M., sa zapisnika o saslušanju svjedoka Kri.br. 91/07 od 18.09.2007. godine, pročitao zapisnik o uvidjaju istražnog sudije ovog suda Kri.br.42/07 od 17.02.2007. godine, izvršio uvid u foto-dokumentaciju MUP-a RCG br. 18-04-240/07-32 i skicu lica mjesta, pročitao izvještaj KC CG br.437 od 21.02.2007. godine, koji se odnosi na analizu alkohola za okrivljenog B.J., pročitao nalaz i mišljenje vještaka sudske medicine dr B.B. Kri. br. 91/07 od 17.12.2007. godine i saslušao ovog vještaka, pročitao nalaz i mišljenje vještaka saobraćajne struke ing. Š.M. Kri. br. 91/07 od novembra mjeseca 2007. godine i saslušao ovog vještaka, pročitao izvod iz kaznene evidencije Uprave policije PJ Podgorica br. 11-2445/10-749/2-93 od 20.01.2010. godine, izdat na ime okrivljenog Š.S. i pročitao izvod iz kaznene evidencije Uprave policije PJ Podgorica br. 11-245/10-749/2-93 od 20.01.2010. godine, izdat na ime okrivljenog B.J..<br>
&nbsp;<br>
Svjedok – oštećeni P.L. je u iskazu datom u istražnom postupku i na glavnom pretresu u bitnom naveo da je negdje u februaru 2007. godine, zajedno sa Đ.M. i M.M., sjedio na zadnjem sjedištu vozila, kojim je upravljao S.Š., dok se na mjestu suvozača bio P.A.. Kretali su se iz pravca Danilovgrada prema Ćuriocu. Asfalt je kritične prilike bio malo mokar. U jednom trenutku, na udaljenosti od 3 do 4 metra ispred vozila, primjetio je životinju-kunicu, koja je sa desne strane puta, gledano iz pravca Danilovgrada u pravcu Podgorice, iznenada istrčala ispred vozila. Š.S. je pokušao da izbjegne udar, ali je pri tom izgubio kontrolu nad vozilom, usljed čega je vozilo sletjelo u jarak sa lijeve strane puta, gledano u pravcu Ćurioca. U ovoj nezgodi svi putnici su zadobili povrede, a on je bio u Urgentnom centru i zadržan je dva dana na ortopedskom odjeljenju. Nije se pridružio krivičnom gonjenju protiv okrivljenog Š.S., niti je postavio imovinsko-pravni zahtjev.&nbsp;&nbsp;&nbsp;&nbsp;&nbsp;<br>
&nbsp;<br>
Svjedok – oštećena M.M. je u iskazu u bitnom navela da se ne sjeća na koji se način dogodila saobraćajna nezgoda. Tvrdu da su ona, njena drugarica M. i drug L. sjedjeli na zadnjem sjedištu vozila, kojim je upravljao Š.S., dok je na mjestu suvozača bio P.A.. Istakla je da je u ovoj nezgodi zadobila povrede, usljed kojih je bila u nesvjesnom stanju. Nije se pridružila krivičnom gonjenju protiv okrivljenog Š.S., niti je postavila imovinsko-pravni zahtjev.&nbsp;&nbsp;<br>
&nbsp;<br>
Svjedok – oštećena Đ.M. je u iskazu u bitnom navela da se ne sjeća na koji način se dogodila saobraćajna nezgoda. Zajedno sa M. i L. sjedjela je na zadnjem sjedištu vozila, kojim je upravljao Š.S., dok je na mjestu suvozača sjedio P.A.. Istakla je da je u ovoj nezgodi zadobila povrede, usljed kojih je bila u nesvjesnom stanju. Nije se pridružila krivičnom gonjenju protiv okrivljenog Š.S., niti je postavila imovinsko-pravni zahtjev.&nbsp;&nbsp;<br>
&nbsp;<br>
Svjedok – oštećeni P.A. je u iskazu datom na glavnom pretresu u bitnom naveo da se nalazio na mjestu suvozača vozila marke "Fiat Bravo", kojim je upravljao njegov drug Š.S., dok su na zadnjem sjedištu sjedjelil P.L. i Đ.M.. Kretali su se "Starim" putem iz pravca Danilovgrada u pravcu Podgorice.&nbsp; U jednom trenutku vozilo je skrenulo na lijevu stranu, kada je izgubio svijest. Došao je k svijesti tek u bolnici. Istakao je da se ne može sjetiti zbog čega je došlo do saobraćajne nezgode. Nije se pridružio krivičnom gonjenju protiv okrivljenog Š.S., niti je postavio imovinsko-pravni zahtjev.&nbsp;&nbsp;&nbsp;&nbsp;&nbsp;<br>
&nbsp;<br>
Svjedok – oštećena D.S. je u iskazu datom na glavnom pretresu u bitnom navela da se kritične večeri nalazila u Danilovgradu, te da je zamolila komšiju B.J. da njenu sestru D.A., njenu kumu K.T. i nju, poveze kućama, na šta je on pristao. Kretali su se vozilom "Starim" putem iz pravca Danilovgrada u pravcu Podgorice, kojom prilikom su D.A. i K.T. sjedjele na zadnjem sjedištu vozila, dok je ona sjedjela na mjestu suvozača. Negdje nakon ponoći, osjetila je da su udarili u neko vozilo, s tim što nije primjetila način na koji je došlo do kontakta, jer je bila okrenuta ka D.A. i K.T. i sa njima razgovarala. Nije se pridružila krivičnom gonjenju protiv okrivljenog B.J., niti je postavila imovinsko-pravni zahtjev.&nbsp;&nbsp;&nbsp;&nbsp;&nbsp;<br>
&nbsp;<br>
Svjedok – oštećena D.A. je u iskazu datom na glavnom pretresu u bitnom navela da se kritične večeri nalazila u vozilu kojim je upravljao B.J., na zadnjem sjedištu zajedno sa K.T., dok se njena sestra D.S. nalazila na mjestu suvozača. Kritične prilike je pričala sa sestrom i K.T., kada je čula udar, a nije primjetila kojom brzinom se kretao B.J.. Nije se pridružila krivičnom gonjenju protiv okrivljenog B.J., niti je postavila imovinsko-pravni zahtjev.&nbsp;&nbsp;&nbsp;&nbsp;<br>
&nbsp;<br>
Svjedok – oštećena L.T. je u iskazu datom u istražnom postupku i na glavnom pretresu u bitnom navela da se tokom februara mjeseca 2007. godine, nalazila u diskoteci u Danilovgradu, te da je oko 01,00 čas izašla iz iste, kada je zajedno sa R.J., P.Z. i D.B. krenula da ide. Vozilom je upravljao D.B., na zadnjem sjedištu su se nalazili ona i R.J., dok se na mjestu suvozača nalazio P.Z.. Kada su došli blizu mjesta Ćurilac, vidjeli su da je jedno vozilo sletjelo u jarak sa lijeve strane puta, pa je D.B. usporio i lagano nastavio da se kreće, u kojem trenutku je vozilo koje se kretalo iza njih udarilo u zadnji dio njihovog vozila. Tom prilikom zadobila je povredu, usljed koje je bila u nesvjesnom stanju. Navela je da se predmetna nezgoda dogodila oko 01,15 časova, a to zna iz razloga što je nakon nezgode kada je došla k sebi, pozvala roditelje i kada je kasnije pogledala u mobilni telefon, vidjela je da je taj poziv bio u 01,35 časova. Nije se pridružila krivičnom gonjenju protiv okrivljenog B.J., niti je postavila imovinsko-pravni zahtjev.<br>
&nbsp;<br>
Svjedok – oštećena R.J. je u iskazu datom u istražnom postupku i na glavnom pretresu u bitnom navela da se tokom februara mjeseca 2007. godine, u kasnim večernjim časovima, zajedno sa L. T. nalazila na zadnjem sjedištu vozila marke "Pasat", kojim je upravljao D.B., dok se na mjestu suvozača nalazio P.Z.. Kada su došli u blizini mjesta Ćurilac, vidjeli su da je jedno vozilo sletjelo u jarak sa lijeve strane puta. D.B. je usporio i nastavio da se lagano kreće, kada je u jednom trenutku osjetila da je vozilo koje se kretalo iza njih udarilo u zadnji dio njihovog vozila, usljed čega je zadobila povredu i bila u nesvjesnom stanju. Nije se pridružila krivičnom gonjenju protiv okrivljenog B.J., niti je postavila imovinsko-pravni zahtjev.&nbsp;&nbsp;<br>
&nbsp;<br>
Svjedok D.B. je u iskazu datom u istražnom postupku i na glavnom pretresu u bitnom naveo da se tokom februara mjeseca 2007.godine, u kasnim večernjim časovima, kretao vozilom marke "Pasat" u pravcu Spuža. Njegove drugarice&nbsp; T. i J. su sjedjele na zadnjem sjedištu, dok je P.Z. sjedio na mjestu suvozača. Nakon što su došli u mjesto Ćurilac primijetio je da je jedno vozilo sletjelo u kanal sa lijeve strane puta, pa je usporio da bi vidio da li je nekome potrebna pomoć. U jednom momentu jedno vozilo je udarilo u zadnji dio njegovog vozila, od kojeg udara je njegovo vozilo nastavilo da se kreće još nekih 50 metara i zaustavilo se. Tvrdi da su nakon nezgode Jovana i Tamara bile u nesvjesnom stanju.<br>
&nbsp;<br>
Svjedok P.Z. je u iskazu datom u istražnom postupku i na glavnom pretresu u bitnom naveo da je tokom februara mjeseca 2007. godine, u kasnim večernjim časovima, sjedio na mjestu suvozača u vozilu marke "Pasat" kojim je upravljao D.B., dok su R.J. i L.T. sjedjele na zadnjem sjedištu vozila. Kada su došli blizu mjesta Ćurilac, primijetio je da je jedno vozilo sletjelo u jarak sa lijeve strane puta, pa je D.B. usporio i nastavio da se kreće smanjenom brzinom, kada je osjetio da je vozilo koje se kretalo iza njihovog vozila udarilo u zadnji dio vozila, od kojeg udara je vozilo nastavilo da se kreće još nekih pedeset metara i zaustavilo se.<br>
&nbsp;<br>
Svjedok K.T. je u iskazu datom na glavnom pretresu u bitnom navela da se kritične večeri nalazila u vozilu kojim je upravljao B.J.. Kretali su se "Starim" putem iz Danilovgrada u pravcu Podgorice. Nalazila se, zajedno sa D.A., na zadnjem sjedištu vozila, dok je na mjestu suvozača sjedjela D.S.. U jednom trenutku, kada su došli u mjesto Ćurilac, čula je udar. Istakla je da nije primjetila kako je došlo do ovog kontakta, iz razloga što je razgovarala sa D.A.. Nakon predmetne nezgode, odmah je otišla kući, jer nije zadobila povrede.&nbsp;<br>
&nbsp;<br>
Iz sadržine zapisnika o uvidjaju istražnog sudije ovog suda Kri.br. 42/07 od 17.02.2007. godine i skice lica mjesta utvrdjuje se da se predmetna saobraćajna nezgoda dogodila dana 17.02.2007 godine, oko 01,30 časova, na lokalnom ("Starom") putu Danilovgrad - Podgorica, u mjestu Ćurilac. U saobraćajnog nezgodi učestvovali su D.B., koji je upravljao vozilom marke "Pasat" reg. oznake ..., a sa njim u vozilu bili su P.Z., R.J. i L.T., zatim Š.S., od oca Dragana i majke Zorice, rodjene Sekulović, rodjen 02.09.1988.godine u Podgorici, nastanjen u Danilovgradu - Glavica bb, koji je upravljao vozilom marke "Fiat Bravo" reg. oznake ..., u čijem vozilu su bili P.A., Đ.M., P.L. i M.M., kao i B.J., koji je upravljao vozilom marke "Audi 90" reg. oznake ..., a u čijem vozilu su bili D.A., D.S. i K.T.. Sva vozila su se prethodno kretala iz pravca Danilovgrada u pravcu Podgorice. U vrijeme nezgode bila je noć, vrijeme vedro, kolovoz suv, prav i pregledan u oba smjera u dužini od po više stotina metara, dok je širina kolovoza iznosila 5,10 m. Vozilo marke "Fiat Bravo" zatečeno je sa lijeve strane kolovoza, posmatrano u pravcu Podgorice, u iskošenom položaju, na način što se vozilo prednjim krajem nalazilo na kolovozu, dok se većim dijelom, sa zadnjim točkovima, nalazilo van kolovoza. Iza ovog vozila vidljivi su tragovi slijetanja, koji sa sredine kolovoza vode ukoso i ulijevo na betonski prilaz ka kući B.D.. Desni trag slijetanja (tj. trag desnih točkova), pruža se u dužini od 20,80 m, pri čemu je početak ovog traga od lijeve ivice kolovoza udaljen 2,10 m, a od fiksne tačke 104,20 m, dok se završetak ovog traga nalazio lijevo van kolovoza, udaljen od lijeve ivice 1,80 m, a od fiksne tačke 83,40 m, gledano iz pravca Danilovgrada u pravcu Podgorice. Početak traga slijetanja lijevih točkova udaljen je od fiksne tačke 108,30 m, a od lijeve ivice kolovoza 1,80 m, dok se završetak ovog traga nalazio van kolovoza udaljen od fiksne tačke 83,40 m, a od lijeve ivice kolovoza 3,60 m, gledano iz pravca Danilovgrada u pravcu Podgorice. Nakon ovih tragova slijetanja, vidljivi su tragovi udara ovog vozila u zemlju, a nalazili su se neposredno iza zadnjeg kraja vozila "Fiat Bravo". Putničko vozilo "Pasat" zatečeno je na kolovozu prednjim krajem okrenuto u pravcu Podgorice, pri čemu je prednji lijevi točak od lijeve ivice kolovoza udaljen 2,5 m, a od fiksne tačke 47,50 m, dok je zadnji lijevi točak od iste ivice kolovoza udaljen 2,70 m, a od fiksne tačke 49,90 m, a gledano iz pravca Danilovgrada u pravcu Podgorice. Putničko vozilo marke "Audi 90" zatečeno je na desnoj strani kolovoza (posmatrano ka Podgorici) i to uz desnu ivicu kolovoza, prednjim krajem okrenuto ka Podgorici. Prednji lijevi točak ovog vozila udaljen je od lijeve ivice kolovoza 3,40 m, a od fiksne tačke 73,90 m, dok je zadnji lijevi točak od lijeve ivice kolovoza 3,30 m, a od fiksne tačke 76,40 m, gledano iz pravca Danilovgrada u pravcu Podgorice. Iza ovog vozila na kolovozu nalazili su se tragovi kočenja i to trag desnih točkova u dužini od 44,60 m, čiji je početak od lijeve ivice kolovoza udaljen 4,20 m, a od fiksne tačke 121,00 m i trag lijevih točkova u dužini od 43,80 m, čiji je početak od lijeve ivice udaljen 2,70 m, a od fiksne tačke 120,00 m, gledano iz pravca Danilovgrada u pravcu Podgorice. Ispred vozila "Audi 90" i to na zemljanom proširenju uz desnu ivicu kolovoza, nalazio se zadnji branik vozila "Pasat", koji je od lijeve ivice kolovoza udaljen 5,50 m, a od fiksne tačke 68,30 m. Rastojanje izmedju zadnjeg kraja vozila "Pasat" i prednjeg kraja vozila "Audi" bilo je 24 metra. Na prostoru izmedju vozila "Audi" i vozila "Fiat Bravo" po kolovozu nalazila se koncentracija razbijenog stakla. Prije početka tragova kočenja vozila "Audi" na kolovozu je zatečena uginula divlja životinja - kunica, na kojoj je vidljiv svjež trag udara (povrijedjena i krvava glava), koja je od lijeve ivice kolovoza udaljena 2,70 m, a od fiksne tačke 129 m, gledano iz pravca Danilovgrada u pravcu Podgorice. Na vozilu marke "Fiat Bravo" deformisan je prednji kraj i to poklopac motora, prednji branik, oba prednja blatobrana, maska, razbijeni farovi, ispucalo prednje vjetrobransko staklo i razbijeno staklo na desnim vratima, na vozilu marke "Audi 90" deformisan je prednji dio vozila i to poklopac motora, prednji branik, razbijeni farovi, maska, oba prednja blatobrana, ispucalo prednje vjetrobransko staklo i prednja lijeva vrata, dok je na vozilu marke "Pasat" deformisan zadnji branik, zadnji vezni lim, zadnja hauba, razbijeno zadnje staklo iznad prtljažnika, oba zadnja stop svijetla, djelimično deformisan - ulubljen krov, izdušena oba zadnja pneumatika, dok su zadnja vrata ispala iz ležišta.&nbsp;&nbsp;&nbsp;<br>
&nbsp;<br>
U foto-dokumentaciji MUP-a RCG br.18-04-240/07-32 nalaze se fotografije na kojima je predstavljen izgled lica mjesta, vozila "Pasat" reg.br...., "Audi" reg.br...., "Fiat Bravo" reg.br...., kao i tragova zatečenih prilikom vršenja uvidjaja.<br>
&nbsp;<br>
Iz nalaza i mišljenje vještaka sudske medicine dr B.B. Kri. br. 91/07 od 17.12.2007. godine utvrdjuje se da je kritičnom prilikom oštećena Đ.M. zadobila tešku tjelesnu povredu u vidu potresa mozga, preloma donjevilične kosti, preloma zuba, nagnječine pršljenova kičmenog stuba i preloma pete kosti ručja lijeve ruke, da je oštećeni P.L. zadobio tešku tjelesnu povredu u vidu potresa mozga, nagnječine kože poglavine, uganuće vrata, nagnječinu kože oba koljena i nagnječinu tijela, da je oštećeni P.A. zadobio tešku tjelesnu povredu u vidu potresa mozga, nagnječine kože kosmatog dijela glave, uganuće vrata, nagnječine tijela i nagnječine kože desnog ramena, da je oštećena D.S. zadobila tešku tjelesnu povredu u vidu potresa mozga, nagnječine kože poglavine u kosmatom dijelu glave, uganuće vrata i uganuće skočnog zgloba lijeve noge, da je oštećena M.M. zadobila laku tjelesnu povredu u vidu nagnječine kože čeonog predjela ličnog dijela glave i nagnječinu glave u kosmatom dijelu i uganuće vrata, da je oštećena L.T. zadobila laku tjelesnu povredu u vidu nagnječine kože kosmatog dijela glave i uganuće vrata, da je oštećena R.J. zadobila laku tjelesnu povredu u vidu nagnječine glave kosmatog dijela, nagnječine i krvni podlivi kože ledja u slabinsko-krsnom dijelu i da je oštećena D.A. zadobila laku tjelesnu povredu u vidu nagnječine kože poglavine. Vještak ističe da su povrede kod oštećenih nastale kao posljedica udara odgovarajućih djelova tijela oštećenih o dio unutrašnjosti vozila u kojima su se nalazili.&nbsp;<br>
&nbsp;<br>
Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
&nbsp;<br>
Iz nalaza i mišljenja vještaka sudske medicine dr B.B. sa glavnog pretresa i izvještaja KC CG br. 437 od 21.02.2007. godine, koji se odnosi na analizu alkohola za okrivljenog B.J., utvrdjuje se da je dana 17.02.2007. godine, u 03,45 časova, od okrivljenog B.J. uzeta krv i mokraća na analizu apsolutnog alkohola, i to na odjeljenju za sudsku medicinu KC CG, da je analizom kod istog u tom momentu utvrdjeno prisustvo apsolutnog alkohola u krvi u visini od 0,67 promila, a u mokraći u visini od 1,45 promila apsolutnog alkohola, da je prilikom vršenja analize bio u tzv. pripitom stanju, te da su krv i mokraća uzete na analizu 135 minuta nakon saobraćajne nezgode, kada se organizam okrivljenog nalazio u tzv. fazi eliminacije alkohola. Shodno prednjem, vještak je mišljenja da je okrivljeni B.J. u vrijeme saobraćajne nezgode, tj. dana 17.02.2007.godine, u 01,30 časova, imao koncentraciju od 0,91 promil apsolutnog alkohola u krvi, što znači da je bio u pripitom stanju. Pojasnio je da vozači koji se nalaze u pripitom stanju imaju usporene reakcije u odnosu na dogadjaje u saobraćaju, odnosno sporije i slabije uočavaju dogadjaje u saobraćaju, a i njihove motorne reakcije su pri tom lako usporene.&nbsp;&nbsp;&nbsp;<br>
&nbsp;<br>
Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
&nbsp;<br>
Iz nalaza i mišljenja vještaka saobraćajne struke ing. Š.M. Kri. br. 91/07 od novembra mjeseca 2007. godine, utvrdjuje se da se ova saobraćajna nezgoda dogodila dana 17.02.2007.godine, oko 01,30 časova, u mjestu Ćurilac, na putnom pravcu Danilovgrad – Podgorica (stara trasa). Vozila marke "Fiat Bravo" reg.br...., kojim je upravljao okrivljeni Š.S., marke "Audi" reg.br...., kojim je upravljao B.J. i marke "Pasat" reg.br.,... kojim je upravljao D.B. kretala su se iz pravca Danilovgrada u pravcu Podgorice. Do predmetne saobraćajne nezgode je došlo u dvije faze. U prvoj fazi došlo je do izlijetanja vozila marke "Fiat Bravo" reg. oznake ..., van kolovoza po lijevoj strani puta, usljed naglog skretanja ovog vozila od desne prema lijevoj ivici puta, u smjeru kretanja vozila, dok je u drugoj fazi došlo do nalijetanja prednjeg dijela vozila marke "Audi" reg. oznake ..., na zadnji dio vozila marke "VW Pasat" reg. oznake ..., a u trenutku kada je D.B. smanjio brzinu kretanja vozila. Do predmetne nezgode je u prvoj fazi došlo usljed propusta u vožnji okrivljenog Š.S., koji je kritične prilike upravljao vozilom marke "Fiat Bravo" reg. oznake ..., što se ogleda u tome što isti nije održavao bezbjedan smjer kretanja vozila desnom stranom kolovoza, već je prilikom savladjivanja kritičnog poteza puta u trenutku kad je brzina kretanja vozila bila u rasponu od 57-63 km/h naglo skrenuo ulijevo, vjerovatno u cilju izbjegavanja gaženja divlje životinje - kunice, usljed čega se vozilo destabilizovalo i nastavilo da se nekontrolisano kreće preko lijeve strane puta u smjeru kretanja, nakon čega je i izletjelo van lijeve ivice kolovoza, gledano u pravcu kretanja ovog vozila i&nbsp; naletjelo na fizičku prepreku. Do predmetne nezgode je u drugoj fazi došlo usljed propusta u vožnji okrivljenog B.J., koji je kritične prilike upravljao vozilom marke "Audi" reg.oznake ..., što se ogleda u tome što isti nije prilagodio brzinu kretanja vozila uslovima saobraćaja i ograničenju brzine kretanja vozila na otvorenom putu, usljed čega pri kočenju nije uspio zaustaviti vozilo, već je došlo do nalijetanja prednjeg dijela ovog vozila na zadnji dio vozila marke "VW Pasat" reg. oznake ..., kojim se D.B. kretao brzinom od oko 29 km/h, na prostoru desne saobraćajne trake, gledano u pravcu smjera kretanja ovih vozila. Naime, u trenutku reakcije, okrivljeni B.J. se kretao brzinom od 100 km/h, dok je u trenutku fizičkog kontakta kočenjem isti smanjio brzinu na oko 47 km/h. Fizički kontakt izmedju putničkog vozila marke "Audi" reg.oznake ... i "VW Pasat" reg.oznake ... ostvaren je na prostoru desne strane kolovoza gledano iz pravca kretanja ovih vozila na oko 39 m od početka tragova kočenja&nbsp; vozila "Audi" (a tragovi kočenja počinjali su na 121 i 120 metara od fiksne tačke), odnosno na oko 3 do 5 metara prije zaustavljanja vozila marke"Audi. Osim toga, okrivljeni B.J. se, u trenutku reakcije, vozilom nalazio na prostornoj udaljenosti od 67 metara prije tačke nalijetanja ovog vozila na vozilo marke "VW Pasat" reg. oznake ..., pa je isti mogao izbjeći nezgodu uz uslov da se vozilom kretao brzinom do 82 km/h, uz isti način reakcije.&nbsp;&nbsp;<br>
&nbsp;<br>
Na glavnom pretresu vještak saobraćajne struke ing. Š.M. je ostao pri navodima iz nalaza i mišljenja, dodajući da je kritične prilike okrivljeni Š.S., upravljajući vozilom marke "Fiat Bravo", instinktivno reagovao na nailazak divlje životinje - kunice. Po mišljenju ovog vještaka direktni udar u ovu životinju nije mogao da ugrozi stabilnost i bezbjednost kretanja njegovog vozila, a dodao je da je tačno da većina ljudi na isti način reaguje prilikom nailaska životinje ispred vozila. Istakao je da bi okrivljeni Š.S. u slučaju da nije korigovao pravac kretanja svog vozila, već da je nastavio da se kreće pravolinijski, uspio da zadrži vozilo na kolovozu i na bezbjednoj putanji kretanja prema liniji prostiranja puta, pa bi tom prilikom eventualno došlo do manje materijalne štete na njegovom vozilu. Mišljenja je da, pošto nema drugih podataka, a mjesto nezgode nema obilježja naseljenog mjesta u smislu saobraćajnih propisa, na predmetnom potezu puta važi opšte ograničenje brzine do 80 km/h.&nbsp;&nbsp;&nbsp;<br>
&nbsp;<br>
Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imali primjedbi.<br>
&nbsp;<br>
Iz izvoda iz kaznene evidencije Uprave policije PJ Podgorica br.11-245/10-749/2-93 od 20.01.2010. godine, izdatog na ime okrivljenog Š.S. utvrdjuje se da okrivljeni Š.S. nije osudjivan.&nbsp;<br>
&nbsp;<br>
Iz izvoda iz kaznene evidencije Uprave policije PJ Podgorica br. 11-245/10-749/2-93 od 20.01.2010. godine, izdatog na ime okrivljenog B.J. utvrdjuje se da okrivljeni B.J. nije osudjivan.<br>
&nbsp;<br>
Sud je cijenio iskaze svjedoka-oštećenog P.L., svjedoka - oštećenog P.A., svjedoka-oštećene L..T., svjedoka-oštećene R.J., svjedoka D.B.a i svjedoka&nbsp; P.Z., pa je našao da su se isti objektivno i istinito izjašnjavali o činjenicama&nbsp; koje su zapazili, a pri tom iskazi ovih svjedoka u potpunosti korespondiraju sa zapisnikom o uvidjaju istražnog sudije ovog suda Kri.br. 42/07 od 17.02.2007. godine, skicom lica mjesta, foto-dokumentacijom MUP-a RCG br. 18-04-240/07-32, nalazom i mišljenjem vještaka sudske medicine dr B.B. Kri. br. 91/07 od 17.12.2007. godine i nalazom i mišljenjem vještaka saobraćajne struke ing. Š.M. Kri. br. 91/07 od novembra mjeseca 2007. godine i saslušanjem ovog vještaka sa glavnog pretresa.<br>
&nbsp;<br>
Sud je cijenio iskaze svjedoka-oštećene M.M., svjedoka - oštećene Đ.M., svjedoka - oštećene D.S., svjedoka - oštećene D.A. i svjedoka K.T., pa je našao da su se isti objektivno izjasnili o činjenicama koje su im poznate, ne upuštajući se pri tom u izjašnjavanje o činjenicama koje im nijesu poznate.<br>
&nbsp;<br>
Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog Š.S. stekla sva obilježja bića krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Naime, okrivljeni Š.S. je dana 17.02.2007.godine, oko 01,30 časova, u mjestu Ćurilac, opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Fiat bravo" reg.br...., lokalnim putem iz pravca Danilovgrada u pravcu Podgorice, nije se kretao desnom stranom kolovoza u smjeru kretanja, usljed kojih propusta je dolaskom na kritično mjesto izgubio kontrolu nad upravljačem i vozilom skrenuo ulijevo van kolovoza i sa istim udario u zemljano uzvišenje pored puta, kojom prilikom su saputnici u vozilu okrivljenog oštećeni Đ.M., P.L. i P.A. zadobili teške tjelesne povrede i to oštećena Đ.M. u vidu potresa mozga, preloma donjevilične kosti, preloma zuba, nagnječine pršljenova kičmenog stuba i preloma pete kosti ručja lijeve ruke, oštećeni P.L. u vidu potresa mozga, nagnječine kože poglavine, uganuće vrata, nagnječinu kože oba koljena i nagnječinu tijela, oštećeni P.A. u vidu potresa mozga, nagnječine kože kosmatog dijela glave, uganuće vrata, nagnječine tijela i nagnječine kože desnog ramena, a oštećena M.M. laku tjelesnu povredu u vidu nagnječine kože čeonog predjela ličnog dijela glave i nagnječinu glave u kosmatom dijelu i uganuće vrata.<br>
&nbsp;<br>
Sve naprijed navedene činjenice utvrdjene su iz dokaza provedenih na glavnom pretresu, a prije svega iz nalaza i mišljenja vještaka saobraćajne struke ing. Š.M. Kri. br. 91/07 od novembra mjeseca 2007. godine i saslušanja ovog vještaka sa glavnog pretresa, zapisnika o uvidjaju istražnog sudije ovog suda Kri.br. 42/07 od 17.02.2007.godine, skice lica mjesta, foto-dokumentacije MUP-a RCG br.18-04-240/07-32, nalaza i mišljenja vještaka sudske medicine dr B.B. Kri. br. 91/07 od 17.12.2007. godine, te iskaza svjedoka-oštećenih P.L., P.A., Đ.M. i M.M..<br>
&nbsp;<br>
Iz nalaza i mišljenja vještaka saobraćajne struke ing. Š.M. Kri. br. 91/07 od novembra mjeseca 2007. godine i saslušanja ovog vještaka sa glavnog pretresa, zapisnika o uvidjaju istražnog sudije ovog suda Kri.br. 42/07 od 17.02.2007.godine, skice lica mjesta, foto-dokumentacije MUP-a RCG br.18-04-240/07-32, utvrdjuje se da je okrivljeni Š.S. dana 17.02.2007.godine, oko 01,30 časova, upravljao vozilom marke „Fiat Bravo“ reg. oznake ... krećući se lokalnim putem Danilovgrad - Podgorica, u pravcu Podgorice. Oštećeni P.A. je tom prilikom sjedio na mjestu suvozača, dok su oštećeni M.M., Đ.M. i P.L. sjedjeli na zadnjem sjedištu, što se utvrdjuje iz njihovih iskaza. Okrivljeni Š.S. se kritičnom prilikom kretao brzinom od 57 km/h, koju sud prihvata kao najpovoljniju za njega,&nbsp;&nbsp; a u smislu čl.3 st.3 ZKP-a, obzirom da je vještak saobraćajne struke našao da se kretao u rasponu od 57 do 63 km/h, i dolaskom u mjesto Ćurilac, koje pripada opštini Daniovgrad, naglo je skrenuo ulijevo, pokušavajući da izbjegne divlju životinju - kunicu, usljed čega se vozilo destabilizovalo i nastavilo da se nekontrolisano kreće preko lijeve strane puta, a zatim i van lijeve ivice kolovoza, gledano iz pravca Danilovgrada u pravcu Podgorice, nakon čega je udarilo u&nbsp; fizičku prepreku - zemljano uzvišenje. Tom prilikom oštećeni Đ.M., P.L. i P.A., zadobili su teške tjelesne povrede i to oštećena Đ.M. u vidu potresa mozga, preloma donjevilične kosti, preloma zuba, nagnječine pršljenova kičmenog stuba i preloma pete kosti ručja lijeve ruke, oštećeni P.L. u vidu potresa mozga, nagnječine kože poglavine, uganuće vrata, nagnječinu kože oba koljena i nagnječinu tijela, oštećeni P.A. u vidu potresa mozga, nagnječine kože kosmatog dijela glave, uganuće vrata, nagnječine tijela i nagnječine kože desnog ramena, a oštećena M.M. laku tjelesnu povredu u vidu nagnječine kože čeonog predjela ličnog dijela glave i nagnječinu glave u kosmatom dijelu i uganuće vrata, što se utvrdjuje iz nalaza i mišljenja vještaka sudske medicine dr B.B.a Kri.br.91/07 od 17.12.2007.godine. Iz nalaza i mišljenja vještaka saobraćajne struke nesumnjivo proizilazi da je do ove saobraćajne nezgode došlo usljed propusta u vožnji od strane okrivljenog Š.S., iz razloga što isti nije održavao bezbjedan smjer kretanja vozila desnom stranom kolovoza, već je izvršio naglu korekciju putanje kretanja vozila na lijevo, zbog izbjegavanja gaženja divlje životinje - kunice, usljed čega je izgubio kontrolu nad upravljačem i vozilom skrenuo ulijevo van kolovoza, da bi tom prilikom udario i u zemljano uzvišenje pored puta. Oštećeni P.L. potvrdio je činjenicu da je okrivljeni Š.S. pokušao da izbjegne udar u kunicu, koja je istrčala na kolovoz sa desne strane, gledano iz pravca Danilovgrada u pravcu Podgorice zbog čega je izgubio kontrolu nad vozilom. U slučaju da kritičnom prilikom okrivljeni Š.S. nije korigovao pravac svog kretanja, već da je nastavio da se kreće pravolinijski, uspio bi da zadrži vozilo na kolovozu i na bezbjednoj putanji kretanja prema liniji prostiranja puta, pa bi tom prilikom, eventualno došlo do manje materijalne štete na njegovom vozilu zbog udara u divlju životinju - kunicu, koja je i pronađena na licu mjesta, a što se utvrdjuje iz izjašnjenja vještaka saobraćajne struke ing. Š.M. sa glavnog pretresa. Dakle, nema govora o tome da je okrivljeni eventualno postupao u krajnjoj nuždi, u smislu čl.11 st.1 I st.2 KZ, jer nije ispunjen nužan uslov da je kritičnom prilikom otklanjao opasnost koja se na drugi način nije mogla otkloniti, jer se ovakva opasnost mogla otkloniti nastavljanjem kretanja po pravcu bez korekcije putanje i usmjeravanja vozila ulijevo.<br>
&nbsp;<br>
Članom 27 st.1 ZOBS-a na putevima propisano je da je učesnik u saobraćaju dužan da se svojim vozilom kreće desnom stranom kolovoza u smjeru kretanja. Imajući u vidu naprijed citiranu zakonsku odredbu, te navedeno činjenično stanje, ovaj sud nalazi da je okrivljeni, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi na način što se, kako je to već utvrdjeno, svojim vozilom nije kretao desnom stranom kolovoza u smjeru kretanja, već je sa istim skrenuo ulijevo van kolovoza i udario u zemljano uzvišenje pored puta.<br>
&nbsp;<br>
Cijeneći psihički odnos okrivljenog Š.S. prema izvršenom krivičnom djelu, sud je našao da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno ugroziti saobraćaj i dovesti u opasnost život i tijelo ljudi, usljed čega kod drugog može nastupiti teška tjelesna povreda, ali je olako držao da do toga neće doći, postupajući sa svjesnim nehatom. Tako je i u odnosu na teške tjelesne povrede koje su zadobili oštećeni Đ.M., P.L. i P.A., postupao iz nehata.<br>
&nbsp;<br>
Zbog toga su se u radnjama okrivljenog Š.S. stekla sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.&nbsp;&nbsp;&nbsp;<br>
&nbsp;<br>
Dalje je sud utvrdio, nakon savjesne i brižljive ocjene provedenih dokaza, pojedinačno i u njihovoj medjusobnoj vezi i odbrane okrivljenog B.J., da je okrivljeni B.J. počinio krivično djelo teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ, a na način, mjesto i vrijeme, kako je to predstavljeno u st.II izreke presude.<br>
&nbsp;<br>
Zaključak suda o postojanju krivičnog djela i krivice okrivljenog B.J. u najboljoj mjeri proističe iz nalaza i mišljenja vještaka saobraćajne struke ing. Š.M. Kri. br. 91/07 od novembra mjeseca 2007. godine i njegovog izjašnjenja sa glavnog pretresa, zapisnika o uvidjaju istražnog sudije ovog suda Kri.br. 42/07 od 17.02.2007.godine, skice lica mjesta, foto-dokumentacije MUP-a RCG br. 18-04-240/07-32, nalaza i mišljenja vještaka sudske medicine dr B.B.a Kri.br. 91/07 od 17.12.2007. godine, izvještaja KC CG br. 437 od 21.02.2007. godine, nalaza i mišljenja vještaka sudske medicine dr B.B.a datog prilikom njegovog saslušanja na glavnom pretresu, te iskaza svjedoka-oštećene L.ć Tamare, svjedoka-oštećene R.J., svjedoka-oštećene D.S., svjedoka-oštećene D.A., svjedoka D.B.a, svjedoka P.Z. i svjedoka K.T..<br>
&nbsp;<br>
Iz nalaza i mišljenja vještaka saobraćajne struke ing. Š.M. Kri. br. 91/07 od novembra mjeseca 2007. godine, zapisnika o uvidjaju istražnog sudije ovog suda Kri.br. 42/07 od 17.02.2007.godine, skice lica mjesta, foto-dokumentacije MUP-a RCG br.18-04-240/07-32, utvrdjuje se da je okrivljeni B.J. dana 17.02.2007.godine, oko 01,30 časova, upravljao vozilom marke "Audi 90" reg.oznake ..., krećući se lokalnim putem Danilovgrad - Podgorica u pravcu Podgorice.&nbsp;&nbsp; Oštećena D.S. je tom prilikom sjedjela na mjestu suvozača, dok su oštećene D.A. i K.T. sjedjele na zadnjem sjedištu vozila okrivljenog B.J., što se utvrdjuje iz njihovih iskaza. Okrivljeni B.J. se u trenutku reakcije na kočnicu kretao brzinom od 100 km/h. Iz iskaza svjedoka D.B., svjedoka P.Z., svjedoka-oštećene L.T. i svjedoka-oštećene R.J., utvrdjuje se da je D.B. upravljao vozilom marke "Pasat" lokalnim putem Danilovgrad - Podgorica u pravcu Spuža, da je na mjestu suvozača sjedio P.Z., da su na zadnjem sjedištu u vozilu D.B.a bili svjedok-oštećena R.J. i svjedok-oštećena L.T., te da je svjedok D.B. dolaskom u mjesto Ćurilac usporio svoje vozilo da bi vidio da li je nekome potrebna pomoć zbog toga što je jedno vozilo bilo u jarku sa lijeve strane puta gledano iz pravca Danilovgrada u pravcu Podgorice (a to je bilo vozilo "Fiat Bravo"), nakon čega je u zadnji dio vozila "Pasat" udarilo vozilo koje se kretalo iza njihovog vozila, a to je bilo vozilo kojim je upravljao okrivljeni B.J.. Sve se to potvrđuje i nalazom i mišljenjem vještaka saobraćajne struke ing.Š.M., zapisnikom o uviđaju, skicom lica mjesta i foto-dokumentacijom obzirom da iz ovih dokaza proizilazi da je okrivljeni B.J. nakon što je ugledao ispred sebe u svojoj kolovoznoj traci vozilo "Pasat" reg.br. ..., kojim je upravljao svjedok D.B. i koji je smanjio brzinu na vozilu "Pasat" na 29 km/h radi ukazivanja pomoći licima iz vozila "Fiat bravo" reg.br. ..., reagovao na kočnicu u cilju zaustavljanja istog, ali u tome nije uspio već je brzinom od 47 km/h udario u zadnji dio putničkog vozila marke "Pasat". Tragovi kočenja vozila okrivljenog B.J. su se ucrtali na desnoj strani kolovoza lokalnog puta gledano iz pravca Danilovgrada&nbsp; i pružali su se sve do zaustavne pozicije vozila okrivljenog B.J. i to trag desnih točkova u dužini od 44,6 metara i trag lijevih točkova u dužini od 43,80 metara. Iz nalaza i mišljenja vještaka saobraćajne struke utvrđeno je da je vozilo okrivljenog B.J. prednjim dijelom naletjelo na zadnji dio vozila okrivljenog D.B.a na prostoru desne strane kolovoza gledano iz pravca Danilovgrada i to na oko 39 metara od početka tragova kočenja vozila "Audi", odnosno na oko 3 - 5 metara prije zaustavljanja vozila marke "Audi". Iz prednjeg se izvodi zaključak da okrivljeni B.J. nije držao potrebno odstojanje kada se kretao iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja, što predstavlja i osnovni uzrok ove saobraćajne nezgode. Okrivljeni B.J. je reagovao na udaljenosti od 67 metara prije tačke nalijetanja njegovog vozila na vozilo kojim je upravljao D.B., pa je isti mogao izbjeći nezgodu uz uslov da se vozilom kretao brzinom do 82 km/h. Okrivljeni B.J. u odbrani nije poricao da je predmetne večeri konzumirao alkohol,&nbsp; da je kritičnom prilikom upravljao vozilom brzinom od oko 100 km/h, da je na udaljenosti od nekih 50 metara primijetio vozilo ispred sebe zbog čega je zakočio, ali kako nije uspio zaustaviti svoje vozilo, došlo je do kontakta prednjeg dijela njegovog vozila i zadnjeg dijela vozila koje je bilo ispred.<br>
&nbsp;<br>
&nbsp;<br>
U ovoj saobraćajnoj nezgodi saputnik u vozilu okrivljenog B.J., oštećena D.S. zadobila je tešku tjelesnu povredu u vidu potresa mozga, nagnječine kože poglavine u kosmatom dijelu glave, uganuće vrata i uganuće skočnog zgloba lijeve noge, oštećena D.A., takođe saputnik u vozilu okrivljenog B.J. zadobila je laku tjelesnu povredu u vidu nagnječine kože poglavine, dok su oštećene L.T. i R.J., saputnice u vozilu svjedoka D.B.a zadobile lake tjelesne povrede i to oštećena L.T. u vidu nagnječine kože kosmatog dijela glave i uganuće vrata, a oštećena R.J. u vidu nagnječine glave kosmatog dijela, nagnječine i krvni podlivi kože ledja u slabinsko-krsnom dijelu, a što je sve utvrđeno iz nalaza i mišljenje vještaka sudske medicine dr B.B. Kri. br. 91/07 od 17.12.2007. godine<br>
&nbsp;<br>
Iz nalaza i mišljenja vještaka sudske medicine dr B.B. datog na glavnom pretresu na osnovu izvještaja KC CG br. 437 od 21.02.2007. godine, utvrđuje se da je okrivljeni B.J. kritične prilike, tj. u vrijeme saobraćajne nezgode upravljao vozilom pod dejstvom alkohola, odnosno u pripitom stanju, pri koncentraciju od 0,91 promila apsolutnog alkohola u krvi, pa su tom prilikom kod okrivljenog B.J. mogućnosti uočavanja događaja u saobraćaju bile slabije, a motorne reakcije usporene, što je u direktnoj vezi sa nastankom predmetne nezgode.<br>
&nbsp;<br>
Članom 83 ZOBS-a na putevima propisano je da je vozač dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja, dok je čl. 200 ZOBS-a na putevima propisano da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola. Odstojanje je udaljenost između vozila koja su zaustavljena jedno iza drugog na istoj saobraćajnoj traci ili se kreću jedno iza drugog istom saobraćajnom trakom. Imajući u vidu naprijed citirane zakonske odredbe, te navedeno činjenično stanje, ovaj sud nalazi da je okrivljeni B.J., ne pridržavajući se saobraćajnih propisa iz čl.83 i&nbsp; čl.200 ZOBS-a na putevima, ugrozio saobraćaj i doveo u opasnost život i tijelo ljudi na način kako je to prethodno objašnjeno.<br>
&nbsp;<br>
Cijeneći psihički odnos okrivljenog B.J. prema izvršenom krivičnom djelu, kako u odnosu na radnju izvršenja predmetnog krivičnog djela, tako i u odnosu na posljedicu proisteklu iz njegove radnje, sud je našao da je okrivljeni upravljajući vozilom, a ne pridržavajući se citiranih saobraćajnih propisa bio svjestan da usljed takvog načina upravljanja može nastupiti zabranjena posljedica, tj. da može doći do ugrožavanja javnog saobraćaja i dovođenja u opasnost života i tijela ljudi ljudi, pa je na nastupanje takve posljedice pristao. Naime, isti je upravljao vozilom u pripitom stanju, pri koncentraciji od od 0,91 promila apsolutnog alkohola u krvi, a prije nego što je sebe doveo u takvo stanje znao je da će da upravlja vozilom, te da upravljanje vozilom u takvom stanju predstavlja opasnost za život i tijelo ljudi, pa je na&nbsp; nastupanje takve posljedice pristao tj. postupao je sa eventualnim umišljajem. Pošto je zabranjena posljedica nastupila tj. došlo je do ugrožavanja javnog saobraćaja i dovođenja u opasnost života i tijela ljudi, pri čemu je kod oštećene D.S. nastala teška tjelesna povreda, u odnosu na koju je okrivljeni postupao nehatno jer je olako držao da do takve povrede neće doći to su se u radnjama okrivljenog B.J. stekla sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ.&nbsp;&nbsp;&nbsp;<br>
&nbsp;<br>
Sud je prilikom odlučivanja o vrsti i visini kazne za okrivljene Š.S. i B.J. imao u vidu sve okolnosti na strani okrivljenih u smislu čl.42 KZ, koje utiču da kazna bude manja ili veća, pa je od olakšavajućih okolnosti na strani okrivljenog Š.S. našao da je mlad, da nije osuđivan, što je utvrdjeno iz citiranog izvoda iz kaznene evidencije izdatog na njegovo ime, da se oštećeni nijesu pridružili krivičnom gonjenju, a od olakšavajućih okolnosti na strani okrivljenog B.J., da je mlad, da je neosuđivan, što je utvrđeno iz citiranog izvoda iz kaznene evidencije izdatog na njegovo ime, te da se oštećeni nijesu pridružili krivičnom gonjenju, dok otežavajućih okolnosti na strani okrivljenih nije bilo. Zbog toga je sud okrivljenom Š.S.u izrekao kaznu zatvora u trajanju od 30(trideset) dana, cijeneći da je ista u potpunosti adekvatna težini učinjenog krivičnog djela i ličnosti okrivljenog kao učinioca, te da će se ovako izrečenom kaznom zatvora u potpunosti ostvariti svrha kažnjavanja iz čl.32 KZ, i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ, dok je okrivljenom B.J.u izrekao kaznu zatvora u trajanju od 3 (tri) mjeseca, utvrdjujući navedene olakšavajuće okolnosti kao naročito olakšavajuće okolnosti u smislu čl. 45 KZ, a cijeneći da iste daju osnova da se okrivljenom izrekne kazna ispod zakonskog minimuma, a u okviru granica propisanih čl. 46 KZ, te da se ublaženom kaznom može postići svrha kažnjavanja iz čl. 32 KZ, i na taj način dovoljno uticati na okrivljenog B.J. da ubuće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2. KZ.<br>
&nbsp;<br>
O troškovima krivičnog postupka odlučeno je na osnovu čl.199 i 202 ZKP-a, pa su okrivljeni Š.S. i B.J. obavezani da na ime troškova krivičnog postupka solidarno uplate ovom sudu iznos od 297,00 eura, a koji troškovi se odnose na nagradu odmjerenu vještaku sudske medicine dr B.B.u u iznosu od&nbsp; 170,50 eura, kao i nagradu odmjerenu vještaku saobraćajne struke ing. M.Š. u iznosu od 126,50 eura, a okrivljeni Š.S. da plati i iznos od 312,50 eura na ime nagrade odmjerenu braniocu po službenoj dužnosti okrivljenog adv. S.Z., kao i da na ime paušala okrivljeni plate iznos od po 30,00 eura, koji paušal je odredjen shodno složenosti i trajanju postupka.<br>
&nbsp;<br>
Na osnovu izloženog, a primjenom čl. 364 ZKP-a odlučeno je kao u izreci.<br>
&nbsp;<br>
<strong>ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA,</strong><br>
Ana Ivanović&nbsp; s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović s.r.<br>
&nbsp;<br>
<strong><u>PRAVNA POUKA</u></strong>: Protiv ove presude dozvoljena je žalba Višem sudu u Podgorici u roku od 15 dana, od dana prijema pismenog otpravka presude, a preko ovog suda.<br>
&nbsp;<br>
&nbsp;<br>
<strong>Za tačnost otpravka</strong><br>
<strong>Upravitelj sudske pisarnice,</strong><br>
<strong>Ratimir Brajović</strong>&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;
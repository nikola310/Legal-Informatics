<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.49930555in 0.82708335in;}
.s1{font-weight:bold;}
.s2{font-weight:bold;font-style:italic;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-indent:0.5in;text-align:center;hyphenate:auto;font-family:Times New Roman;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p10{margin-left:0.5in;text-align:justify;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.p12{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.br.8/12</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p4">
<span>	</span><span class="s1">OSNOVNI SUD U ŽABLJAKU</span><span>, kao nadležni prvostepeni krivični sud  po sudiji Jovković Milovanu, kao sudiji pojedincu, uz sudjelovanje Kaljević Nadje kao zapisničara, u krivičnom predmetu protiv okrivljenog V. M. sa prebivalištem u P. ul.P. p. br.., zbog produženog krivičnog djela   ugrožavanje sigurnosti čl.168 stav 1 Krivičnog zakonika Crne Gore, u vezi sa čl. 49 Krivičnog zakonika Crne Gore, po optužnom predlogu ODT iz Pljevalja Kt.br.196/11 od 28.11.2011 godine, nakon završenog usmenog, javnog i glavnog pretresa održanog dana 29.05.2012 godine u prisustvu zamjenika ODT iz Pljevalja Tomčić Milivoja, okrivljenog V. M., te oštećenog H. S. Š. i njegovog punomoćnika adv. M. P. iz Ž., donio je istog dana, a javno objavio dana 01.06.2012 godine              </span>
</p>
<p class="p4"></p>
<p class="p5">
<span class="s1">P R E S U D U </span>
</p>
<p class="p6"></p>
<p class="p6"></p>
<p class="p6">
<span>Okrivljeni</span><span class="s1"> V. M.  zvani M.</span><span>, od oca V.  i majke T. rodjene K., rodjen ... godine u Ž., sa prebivlištem u P. ul P. p. br.., c., radio TV tehničar,   pismen,  oženjen, otac dvoje maloljetne djece , vojsku služio, završio SSS ,srednjeg imovnog stanja, ranije osudjivan,  412JS214882/88 38CS od 01.11.1988 godine AG KASSEL, kradja čl.242 ABCI, 025 dnevnih stopa po 20 DEM novčane kazne , K.br.60/97 od 12.12.1997 godine Osnovni sud u Žabljaku čl.161 stav 1 KZ RCG 60 dana zatvora uslovno za 1 godinu i K.br.7/03 od 14.11.2003 godine Osnovni sud u Žabljaku čl.177 stav 3 u vezi člana 172 stav 3 u vezi stava 1 KZRCG 30 dana zatvora uslovno za 2 godine, presudom Osnovnog suda Cetinje K.br.135/09 od 02.04.2009 godine, zbog krivičnog djela ugrožavanja sigurnosti iz čl.168 stav 1 KZCG kažnjen zatvorskom kaznom u trajanju od 3 (tri) mjeseca uslovno na 2 (dvije) godine, presudom Osnovnog suda u Žabljaku K.br.12/10 od 05.03.2010 godine, zbog krivičnog djela klevete iz čl.196 KZCG kažnjen novčanom kaznom u visini od 1.200,00€,  presudom Osnovnog suda u Žabljaku K.br.9/10 od 23.04.2010 godine, zbog krivičnog djela uvrede iz čl.195 KZCG kažnjen novčanom kaznom u visini od 6.000,00€, presudom Osnovnog suda u Žabljaku K.br.28/10 od 11.08.2010 godine, zbog krivičnog djela uvrede iz čl.195 KZCG kažnjen novčanom kaznom u visini od 1.200,00€, presudom Višeg suda u Bijelom Polju Kv.br.306/11 od 18.08.2011 godine, zbog krivičnog djela klevete iz čl.196, krivično djelo uvrede iz čl. 195 KZCG, kažnjen kaznom zatvora u trajanju od 6 (šest) mjeseci, protiv koga se  vodi postupak za drugo krivično djelo,</span>
</p>
<p class="p4">
<span>	Pa ga sud na osnovu čl.373 tačka 2 Zakonika o krivičnom postupku (ZKP-a)</span>
</p>
<p class="p4"></p>
<p class="p2">
<span class="s1">OSLOBADJA  OD OPTUŽBE  </span>
</p>
<p class="p6">
<span class="s1">Da  je,</span><span> </span>
</p>
<p class="p4">
<span>   </span>
</p>
<p class="p4">
<span>	Dana 20.04.2011 godine ugrozio silgurnost oštećenom H. S. Š. iz Ž., prijetnjom da će napasti na život i tijelo oštećenog na način što je sa broja telefona 068 ... korišćenom u telefonskom aparatu marke Samsung E1170, poslao oštećenom na njegov broj telefona 069 ... SMS poruku sledeće sadržine "ti si za sada neinteresantan-ali doći će ubrzo dan da i ti platiš račune, pa te tada ni Savo neće moći spasiti. Bio ti je zimus u kući, a kako nebi kada ste ti i ta četničina na njega preveli onoliku zemlju i trg. Uskoro će Vam kontrola, pa će te neko pitati odakle ti mnoge stvari Džip.... temelji u Borju. Više ne piši na ovaj broj" da bi dana 21.04.2011 godine oštećenom sa istog broja telefona poslao SMS poruku prijeteće sadržine " majmune rekao sam ti da više ne zoveš, ali očigledno da ti se drma stolica, zbog pljačke naroda oko upisa parcela, sve se zna šta i kako ste odradili, a S. stari lisac sada tebe potura da bi on izvukao guzicu.... budi pametan budi zaštićeni svjedok napiši nam poruku šta je S. još loše napravio-prigrabio, a mi ćemo te zaštititi.... ne dovodi one Srpske popove sa braduljinama, ne dovodi četnike.... ogradi se od svega toga pridji M. bratu našem napaćenom. S. će da te proda kao što je prodao mnoge nas. Budi zaštićeni svjedok a to ti ide i od kuće. Vidjećeš kako će veliki brat da kazni sina platiće danak u krvi za najmilije, a ti ako nastaviš ovako isti jad će te zadesiti nekadašnja i skorašnja sirotinja. U pamet se izdajice Crne Gore. S. nam je poslao poruku i rekao da si samo ti uzeo pare i Džip od S.. On te uvlači u grešku. Pazi se. Gotov si. Skuvan si. Platićeš i ti gade jedan ofucani imaćete kontrolu za sve", </span>
</p>
<p class="p4">
<span> </span>
</p>
<p class="p6">
<span>- čime bi izvršio produženo krivično djelo ugrožavanje sigurnosti  čl.168 stav 1 Krivičnog zakonika Crne Gore (KZCG) u vezi sa čl.49 Krivičnog zakonika Crne Gore (KZCG) ,</span>
</p>
<p class="p6">
<span>- a gornje jer nije dokazano da je okrivljeni učinio krivično djelo za koje je optužen. </span>
</p>
<p class="p4">
<span>	Troškovi krivičnog postupka u iznosu od 1.459,50€ padaju na teret budžetskih srestava suda. </span>
</p>
<p class="p7">
<span class="s2">O b r a z l o ž e nj e</span>
</p>
<p class="p4"></p>
<p class="p6">
<span>ODT iz Pljevalja je ovom sudu podnio optužni predlog Kt.br.196/11 od 28.11.2011 godine, dajući opis radnje izvršenja krivičnog djela, pravno je ocijenio da je okrivljeni V. M.počinio produženo krivično djelo ugrožavanje sigurnosti  čl.168 stav 1  KZCG u vezi sa čl.49  KZCG, na način,  mjesto i vrijeme kako je to navedeno u izreci ove presude. </span><span class="s2">  </span>
</p>
<p class="p4">
<span> 	Zastupnik ODT u završnoj riječi je izjavio da ostaje u potpunosti pri podnijetom optužnom predlogu. Smatra da je sprovedenim dokazima, prvenstveno nalazom i mišljenjem vještaka koji je detaljno obrazložen na glavnom pretresu utvrdjeno da je okrivljeni počinio krivično djelo koje mu se optužnim predlogom stavlja na teret.     Predlaže da  ga sud oglasi krivim i kazni po zakonu. </span>
</p>
<p class="p4">
<span>	Punomoćnik oštećenog u završnoj riječi izjavi u svemu kao i ODT, navodeći da ostaje u potpunosti pri završnoj riječi sa glavnog pretresa od 13.12.2011 godines.  </span>
</p>
<p class="p4">
<span>           U završnoj riječi oštećeni izjavi da ostaje u svemu pri završnoj riječi svoga punomoćnika, te zastupnika ODT iz Pljevalja. </span>
</p>
<p class="p4">
<span>	U svojoj odbrani okrivljeni  V. M. u istrazi i na glavnom pretresu u bitnom je naveo da ne priznaje krivično djelo koje mu se stavlja na teret, niti krivicu za isto. Istine radi naglašava da je njegova predpostavka da se radi o namještaljci , a ovo sa razloga, jer on lično nije imao niti ima nikakav motiv ni razlog da bilo kakve prijetnje bilo lično ili posrestvom telefona šalje S. Š.. Šte se njega tiče zna da taj čovjek nije mrava zgazio, da je pošten , korektan i opšte je poznata stvar da je oženio njegovu sestru od strica Z., a što je još jedan razlog više da mu na kraj pameti ne pada da svome zetu piše ovakve poruke, a inače nema ni razloga da ih bilo kome drugom piše. Što se tiče sadržaja tih poruka on ih osudjuje, potpuno mu je strano u kakve je konotacije doveden izvjesni S., predpostavlja da se radi o K. , jer o tom ima saznanje iz sredstava informisanja, to jest štampe i da li tu ima šta nezakonito njega čak neinteresuje, niti ga se tiče. To nije njegova zemlja pa sve i da je upisivana na tog čovjeka, neka se o tom stara država, a nije mu logično da o tome brine on. Što se tiče datuma 20.04. i 21.04.2011 godine, ne može sada da se poslije duže vremenske distance izjasni gdje je tačno bio, ali predpostavlja da se nalazio na skijalištu "S. K.", na izdavanju SKI opreme i može da kaže sigurno da nije bio ni u P., M. ili u B. P., a ni tada a ni tokom aprila 2011 godine. Inače sa S. Š.imao je oduvijek korektne odnose, nikada sa njima nije imao konflikt, dakle potpuno negira da je imao ikakav konflikt sa njime ni neposredno, ni telefonski, niti je to mogao učiniti po bilo čijem nalogu, niti bi to učinio. Šte se njega tiče on ni dan danas nema broj telefona S. Š.. Izjavljuje da nikada nije posjedovao karticu sa oznakom br. 068 ... , ako sud interesuje broj njegovog telefona je 067-..., a što se tiče marke telefona , nikada u posjedu nije imao telefone koji su imali oznaku "Samsung"E1170. Inače kada bi zamijenio telefon radilo se isključivo o telefonu marke "N.". Smatra da mu je sve podmetnuto od strane nekih ljudi, čija imena neće saopštavati, njima je sigurno krivo, jer je o njima razotkrio istinu i to je sve zbog toga, a ti isti ljudi su u njegovo ime pisali nebulozna pisma ambasadama i nevladinim organizacijama , prestavljajući se kao da ih je on pisao, a sve usmjereno prema nekim poštenim i uvaženim ljudima i sve su to poturanja. Navodi da je svoju krticu br.067 ... davao članovima svoje uže porodice povremeno, ali za taj period 20 i 21 april nemože se sjetiti da li je kome davao. Inače taj broj isključivo on koristi jer je to VIP broj koji ima sve besplatne pozive prema svim CG mrežama, pa je to razlog da se koristi povremeno i od članova nejgove porodice. Članovi njegove porodice su ovaj broj   koristili i u kući i van kuće, a da li je to bio slučaj u tom spornom periodu nemože se izjasniti jer je prošlo godinu dana. Takodje se nemože 100% izjasniti  gdje je tačno bio u  periodu 20-21 aprila, jer je prošao veliki vremenski razmak. On je slobodan gradjanin i po nikakvom osnovu mu nije zabranjeno bilo kakvo kretanje.  </span>
</p>
<p class="p4">
<span>	U završnoj riječi okrivljeni  je izjavio  da nije počinio navedeno krivično djelo.   Nije vlasnik telefona marke "S." E1170 i pretplatnog broja 068-... i traži da se oslobodi od krivične odgovornosti u navedenom slučaju, jer o slanju ovih poruka oštećenom nema pojma, niti je predmetni telefon bio u njegovom vlasništvu, kao niti mu je bio poznat broj telefona Š.. Nije imao apsolutno nikakvog motiva, niti razloga da piše ovakve poruke, niti prijeti oštećenom, a naglašava da broj 068 ... i njegov broj 067 ... nijesu nikada korišćeni sa istog repetitora, niti sa iste bazne stanice.  </span>
</p>
<p class="p6">
<span>Sud je posebno cijenio odbranu okrivljenoga, pa je istu  prihvatio. Okrivljeni ne priznaje izvršenje krivičnog djela, niti krivicu. Sud nije imao nijednog razloga da drugačije cijeni odbranu okrivljenoga, jer nije sa potpunom izvješnošću ustanovljeno da je on upućivao inkriminisane poruke oštećenom, da nema motiva na strani okrivljenog da učini inkrimisanu radnju,  te da nije pronadjen telefon ni kartica sa koje su upućivane inkriminisane poruke, kao i da nije dokazano da su iste bile   vlasništvo okrivljenoga.  </span>
</p>
<p class="p6">
<span>Sud je radi rasvetljenja činjeničnog stanja izveo sledeće dokaze: Saslušao svjedoka-oštećenog Š. H. S., pročitao je: službenu zabilješku Uprave policije PJ Pljevlja br.240/11-856 od 26.04.2011godine, nalaz i mišljenje vještaka telekomunikacija dipl ing.B. P. iz P. od 20.10.2011  godine, te istog neposredno saslušao na glavnom pretresu dana 11.04.2012 godine, dopis Društva za telekomunikacije M-tel d.o.o. Podgorica br.5365/1 od 28.03.2012 godine  i pročitao izvod iz KE za okrivljenog V. M. izdat od UP PJ Pljevlja Ispostava Žabljak 31-04 br.245/11-2743/1 od 08.12.2011 godine. </span>
</p>
<p class="p4">
<span>	Svjedok-oštećeni Š. H. S.  u istraz i na galvnom prestresu u bitnom je naveo da je dana 20.04.2011 godine i dana 21.04.2011 godine primio posrestvom mobilnog telefona na njegov br.069 ... koja kartica se nalazila u telefonu marke "Nokia" N 95, više poruka prijeteće sadržine, sa broja telefona 068 ... Nije imao pojma o tom koje je lice moglo da mu piše poruke, pa ni sada kada mu je saopšteno da su preduzete istražne radnje protiv V. M. uopšte mu nije jasno, obzirom da nema nikakve veze sa V., sa kojim nije u negovoru, niti je sa istim ulazio u bilo kakav posao. Bili su u korektnim odnosima, to jest korektno se pozdravljali i ništa više. Nije mu uopšte jasno i to prvo zbog kog razologa su mu te poruke pisane, niti mu je poznato ko bi mogao da ih piše. Izmedju ostalog nije mu jasno zbog čega bi eventualno mogao da ih piše V. M.. Posrestvom listinga može se tačno utvrditi u koje doba dana su poruke pisane, zna da ih je bilo više i da su u tom vremenu pisane poruke i njegovom kolegi S. S.. U početku je pokušao da odgovori  na te poruke, pozivajući gornji broj i pišući poruku sadržine " ko je to ko mu piše, zbog čega mu piše", te dalje "imam li mu šta dužan i sl.", ali nikako nije mogao doći do spoznaje o kome se to licu radilo. Zbog primljenih poruka imao je veliki osjećaj nelagodnosti, nije mu bilo svejedno, jer nije znao o kakvoj se osobi radi, predpostavio je da se radi o nekom bolesniku, a kome svašta može panuti na pamet, pa i najgore, zato je preduzeo mjere, te je o ovome obavijestio policiju, prijavljujući im slučaj i pokazao ispisane poruke, koje je primio na njegovom telefonu, a koje su glasile: "ti si za sada neinteresantan-ali doći će ubrzo dan da i ti platiš račune, pa te tada ni S. neće moći spasiti. Bio ti je zimus u kući, a kako nebi kada ste ti i ta četničina na njega preveli onoliku zemlju i trg. Uskoro će Vam kontrola, pa će te neko pitati odakle ti mnoge stvari Džip.... temelji u B.. Više ne piši na ovaj broj" da bi dana 21.04.2011 godine oštećenom sa istog broja telefona poslao SMS poruku prijeteće sadržine " majmune rekao sam ti da više ne zoveš, ali očigledno da ti se drma stolica, zbog pljačke naroda oko upisa parcela, sve se zna šta i kako ste odradili, a S.stari lisac sada tebe potura da bi on izvukao guzicu.... budi pametan budi zaštićeni svjedok napiši nam poruku šta je Simo još loše napravio-prigrabio, a mi ćemo te zaštititi.... ne dovodi one Srpske popove sa braduljinama, ne dovodi četnike.... ogradi se od svega toga pridji M. bratu našem napaćenom. S. će da te proda kao što je prodao mnoge nas. Budi zaštićeni svjedok a to ti ide i od kuće. Vidjećeš kako će veliki brat da kazni sina platiće danak u krvi za najmilije, a ti ako nastaviš ovako isti jad će te zadesiti nekadašnja i skorašnja sirotinja. U pamet se izdajice Crne Gore. S. nam je poslao poruku i rekao da si samo ti uzeo pare i Džip od S.. On te uvlači u grešku. Pazi se. Gotov si. Skuvan si. Platićeš i ti gade jedan ofucani imaćete kontrolu za sve...., te dalje nepismeni stvore, odjebi jer nemaš nivo da pričamo. Eto ti tvoji popovi, te bradonje što ih dovodiš pa se jebi u guzu sa njima i slične gluposti". Pošto mu je to lice najavilo kontrolu može se zamisliti kako se osjećao kada su upravo tih dana i došle kontrole od strane policije i to upravo u predmetima koji se navode u ovim bolesničkim prijetećim porukama. Nemože da sumnja u nikoga, kao počinioca ovog krivičnog djela, jedino može da kaže za poruke koje je primao da ih je slala bolesna osoba. Na poslu koji radi je zadužen za pisanje hronologija vezano za katastarske promjene i poznato mu je da je prije više od dvije godine jedan takav zahtjev podnio i okrivljeni V. M., a kome zahtjevu nije udovoljeno. Nikada nije imao direktan kontakt ni razgovor sa spornim brojem 068 ..., osim samo što je dobijao prijeteće poruke sa tog broja. Zbog svega se osjetio ugroženenim i pridružuje se krivičnom gonjenju protiv bilo kojeg lica koje mu je ovakve poruke slalo.</span>
</p>
<p class="p4">
<span> 	Sud je cijenio iskaz svjedoka oštećenog Š. H. S., kao  irelevantan, jer ne pruža dovoljno osnova za pouzdan zaključak da se u konkretnom slučaju radi o okrivljenom V. M., kao osobi koja bi imala motiv za preduzimanje inkriminisanih radnji na štetu oštećenog. Oštećeni nijednog momenta nije ukazao da je bio u konfliktu ili nekom poslu sa okrivljenim, niti je pak ukazao na bilo koju okolnost iz koje bi se zaključilo da mu je okrivljeni V. M. upućivao prijeteće poruke sa broja telefona 068...</span>
</p>
<p class="p6"></p>
<p class="p6">
<span>Sud je cijenio službenu zabilješku Uprave policije PJ Pljevlja br.240/11-856 od 26.04.2011godine, ali je nije prihvatio s obzirom da se radi o dokazu na koji se nemože zasnovati sudska odluka.</span>
</p>
<p class="p6">
<span>Iz nalaza i mišljenja vještaka telekomunikacija dipl ing.B. P. iz P. od 20.10.2011  godine, (Analize listinga ostvarenih medjusobnih kontakata, telefonskih kartica za brojeve 067-..., 068 ... i 069-..., za period od 07.04.2011 godine 00 h, zaključno sa 21.04.2011 godine 00 h), sud je zaključio da je posredstvom telefonske kartice br.068 ... za posmatrani period sa brojem 069-... ostvarena su ukupno 19 kontakata odlazni SMS ka 069-... ostvareno 12 poziva, dolazni SMS od 069-... ostvareno 7 poziva što iznosi ukupno 19 poziva. Sa brojem 067-... u navedenom periodu nije ostaren nijedan telefonski kontakt. Posredstvom telefonske kartice br.069 ... za posmatrani period sa brojem 068 2...ostvareno je ukupno 19 kontakata. Odlazni SMS ka br.069 ... ostvareno 7 poziva. Dolazni SMS od 069 ... ostvareno 12 poziva, ukupno 19 poziva. Sa brojem 067... u navedenom periodu nije ostvaren nijedan telefonski kontakt. Posrdestvom telefonske kartice br.067 ... za posmatrani period sa brojem 068 298-326 nije ostvaren nijedan telefonski kontakt, sa brojem 069 ... u navedenom periodu nije ostvaren nijedan telefonski kontakt. O sadržini poslatih-primljenih SMS poruka ne mogu se izjasniti, jer mi nisu stavljeni na uvid sadržina SMS poruka se shodno zakonu o elektronskim komunikacijama ne smiju čuvati od strane mrežnih operatora, nakon dostavljanja primaocu, osim u slučajevima primjene mjera tajnog nadzora. U konkretnom slučaju iz dostavljenih spisa predmeta nema podataka da su primjenjivane mjere tajnog nadzora, pa je samim tim i bez značaja zahtjev prema mrežnim operatorima za dostavljanje sadržine inkrimisanih poruka, jer isti nijesu sačuvani na informacionom sistemu mrežnih operatora. Na osnovu analize dostavljenih listinga telefonskih brojeva 068-... i 067-... evidentno je da se korišćenje navedenih brojeva prilikom ostvarivanja kontakata na mrežama mobilinih operatera M-tela i T-mobila ostvaruje iz istih ili bliskih geografskih zona. Iako se radi o malom saobraćajnom uzorku nesporno je na osnovu geografske lokacije mjesta sa kojih su kontakti ostvarivani da se korišćenje navedenih brojeva sa aspekta lokacije preklapa odnosno da prestavlja normalan slijed kretanja u okviru odredjene geografske zone, što može upućivati sa velikom dozom vjerovatnoće na činjenicu da su navedeni brojevi korišćeni od strane iste osobe.   </span>
</p>
<p class="p6">
<span>Radi pojašnjenja nalaza i mišljenja vještak dipl ing.B. P. je neposredno saslušan na glavnim pretresima  dana 13.12.2011 godine i dana 11.04.2012 godine. Na glavnom pretresu dana 13.12.2011 godine je naveo da ostaje u svemu pri datom nalazu i mišljenju, pa pojašnjava da na osnovu litstinga koji su mu stavljeni na uvid konstatovao je postojanje ukupno 19 kontakata izmedju brojeva 068 ...  i  069 ... , s time što pravi korekciju u stavu 2 tačka A. U tabeli je prikazan broj 069 -..., koji nema veze sa ovim predmetom i koji se greškom našao u ovoj tabeli gdje treba da stoji br. 069-.... Stuktura kontakata izmedju br. 069 ... i 068 ... prema dostavljenom listingu je od broja 068 ... ka broju 069 ... bilo je ukupno 12 SMS poruka u traženom periodu od 07.04. do 21.04.2011 godine. U suprotnom smjeru bilo je 7 kontakata koji mogu biti i kontakti o dostavljanju poruke. Kao što je i naglasio u stvu 5 velika je vjeravatnoća da je predmetne brojeve  068 ... i 067 ... koristilo isto lice, jer  i pored slabijeg saobraćaja br. 068 ... evidentno je da se on uvijek koristi iz istih ili bliskih zona iz kojih kontakte ostvaruje i br. 067-... što može ukazivati na predhodnu konstataciju. CG ima milion i sto hiljada korisnika telefona da je kretanje korisnika ovih brojeva u periodu od 7.04 do 21.04 2011 godine evidentirano  na širem području CG. Vjerovatnoća da se radi o istom korisniku je preko 90%, a koliko tačno preko 90% iznosi ta vjerovatnoća, vještak nije mogao da se izjasni. Na glavnom pretresu od 11.04.2012 godine, navodi da ostaje u svemu pri datom nalazu i mišljenju, pa naglašava da kako u medjuvremenu nijesu stavljene na raspolaganje nove činjenice, to nemože odgovoriti ni na jedno pitanje koje bi se tražilo po bilo kom osnovu, niti reći više od onoga što je izjavio neposredno pred ovim sudom na glavnom pretresu od 13.12.2011 godine. Što se tiče informacije vezano za lice koje je koristilo telefonski aparat ili broj sa kojeg su slate poruke, takodje se nemože izjasniti, jer u spisima predmeta nije bilo niti sada ima ijedne činjenice koja bi mu omogućila da sa stanovišta struke identifikuje lice koje je korisnik spornog broja 068 298-326 sa kojeg su slate poruke. </span>
</p>
<p class="p6">
<span>Sud je cijenio nalaz i mišljenje (analizu) vještaka telekomunikacija ing.B. P., te njegovo neposredno izjašnjenje na glavnim pretresima, kao u načelu objektivno i jasno, dato u skladu sa pravilima nauke i struke od strane stalnog dugogodišnjeg vještaka, ali ga je samo djelimično prihvatio i to u pravcu sa kojih lokacija su upućivane SMS poruke i u kojem vremenskom periodu, a nije ga prihvatio u dijelu potpune izvjesnosti u pogledu činjenice koje je lice upućivalo SMS poruke, jer je u tom pravcu vještak dosegao samo stepen osnovane sumnje, a ne i potpune istine, radi čega se sumnja nemože tumačiti na štetu okrivljenog. Ovo tim prije, jer prostorna i vremenska distanca sa koje su upućivane poruke, prema nalazu vještaka, odnosno analizi listinga, upućuje na zaključak da nikada prostorno i vremenski za posmatrani period nijesu sa istog mjesta poslate poruke sa broja u vlasništvu okrivljenoga 067 ... i broja 068 ... sa koga su slate poruke, što dalje znači da je poruke SMS sa broja 068 ..., nepoznatog vlasnika moglo poslati i neko treće lice. Broj okrivljenoga 067 .... i broj sa koga su slate prijeteće poruke nijesu nikada korišćeni sa istog repetitora, niti sa iste bazne stanice, niti je u nalazu vještak dao podatak o udaljenosti baznih stanica od broja okrivljenoga i spornog broja, niti je pojasnio činjenicu kako se okrivljeni teoretski mogao nalaziti u jednom trenutku na tri repetitora, budući da je takvu situaciju naveo u svom nalazu, a što je sve od uticaja na utvrdjivanje odlučnih činjenica.  </span>
</p>
<p class="p6">
<span>Iz dopisa Društva za telekomunikacije M-tel d.o.o. P. br.5365/1 od 28.03.2012 godine, proizilazi da društvo za telekomunikacije M-tel d.o.o. P. ne posjeduje podatke o vlasniku telefonskog broja 068 ..., u pitanju je importovani pripejd broj koji nije registrovan.</span>
</p>
<p class="p6">
<span>Sud je cijenio ovaj pisani dokaz kao u svemu objektivan i nesumljiv, pa ga je kao takvoga i prihvatio. </span>
</p>
<p class="p8">
<span>Krivično pravno ocjenjujući ovakvo utvrdjeno činjenično stanje na okrivljenog V.M.imaju se primijeniti odredbe čl.373 tačka 2 ZKP-a, jer nije dokazano da je učinio produženo krivično djelo ugrožavanja sigurnosti čl.168 stav 1 Krivičnog zakonika Crne Gore, u vezi sa čl. 49 Krivičnog zakonika Crne Gore, a ovo iz sledećih razloga:</span>
</p>
<p class="p8">
<span>  Nijednim sprovedenim dokazom tokom postupka nije ukazano da je postojao bilo kakav motiv  na strani okrivljenog da učini inkrimisanu radnju, odnosno da uputi poruke prijeteće sadržine oštećenom. Oštećeni ne ukazuje da se nalazio u konfliktu, negovoru ili sukobu sa okrivljenim, da sa okrivljenim nije imao, ni dobar, ni loš posao. Naprotiv okrivljeni se veoma afirmativno izjašnjava o oštećenom, navodeći da je u pitanju osoba koja je oženila njegovu sestru od strica, a inače da se radi o poštenom, korektnom čovjeku, sa kojim nije imao nikakav spor, niti konflikt u poslednje vrijeme, te da mu sa tih razloga nebi na pamet ni palo da svome zetu piše poruke ovakve sadržine. Kartica 068...i telefon marke "Samsung" E1170 posrestvom koga su poslate poruke uvredljive sadržine nijesu pronadjene, niti se zna ko je njihov vlasnik, a  u spisima predmeta nema dokaza koje bi upućivale na to da je okrivljeni u bilo kom vremenskom periodu imao tu karticu i taj telefon u svom posjedu, jer je prema obaveštenju Društva za telekomunikacije M-tel d.o.o. u pitanju importovani pripejd broj koji nije registrovan.</span>
</p>
<p class="p8">
<span> Na kraju se opravdano ukazuje da vještak u svom nalazu nije sa potpunom izvjesnošću siguran (100%), da je inkriminisane poruke  uvredljive sadržine ispisivao okrivljeni, jer je i sam  u svom nalazu uputio sa velikom dozom vjerovatnoće  preko 90% na činjenicu da su navedeni brojevi 067 ... i 068 ... korišćeni od strane iste osobe, a koliko ta vjerovatnoća  tačno iznosi preko 90%, vještak se nije mogao izjasniti. Pri činjenici da broj okrivljenoga 067 ... i sporni broj sa koga su slate poruke nijesu nikada korišćeni sa istog repetitora i iste bazne stanice, te da se ne poklapaju u konkretnom slučaju bazne stanice, repetitori, bazne ćelije i uglovi, odnosno da mobilni telefn okrivlejnoga nikada nije bio na baznoj stanici niti pod istim uglom na repetitoru sa telefonom sa koga su slate inkrimisane uvredljive poruke oštećenom, a imajući u vidu široki opseg pokrivenosti jednog repetitora koji se kreće i do 20km i da repetitor isto registruje čovjeka bio on pored njega na udaljenosti od 1m ili 5 km odnosno 10 ili 20km, te da repetitor ne odredjuje gdje je neko bio konačno, nego odredjuje da je neko bio u tom okruženju, to jest na toj distanci koju on registruje, a što sve a imajući u vidu još vremensku i prostornu distancu izmedju poziva, ukazuje dalje da je to moglo učiniti i neko treće lice koje je ostvarivalo komunikaciju u neposrednoj blizini okrivljenog.</span>
</p>
<p class="p8">
<span>Kako gornje navodi na zaključak u domenu postojanja osnovane sumnje, a sumnja u postajanje djela i učinioca usled nedostatka dokaza, po mišljenju ovog suda tumači se u korist okrivljenoga, shodno načelu"in dubio pro reo" ( u sumnji u korist okrivljenog) čl.3 stav 3 ZKP-a. </span>
</p>
<p class="p8">
<span>Sa iznijetog sud je shodno čl.373 tačka 2 ZKP-a oslobodio okrivljenog od optužbe.</span>
</p>
<p class="p9">
<span>	Troškovi postupka u iznosu od 1.459,50€, padaju na teret budžetskih srestava suda, a koji troškovi se odnose na naknadu vještaku za dati nalaz i mišljenje i  za dva pristupa na održanim glavnim pretresima ( dana 13.12.2011 godine i 11.04.2012 godine), shodno čl.230 ZKP-a. </span>
</p>
<p class="p10">
<span>Na gore iznesenom sud je zasnovao svoju odluku.</span>
</p>
<p class="p6"></p>
<p class="p6">
<span>	</span><span class="s1">OSNOVNI SUD U ŽABLJAKU</span><span>, dana 01.06.2012 godine</span>
</p>
<p class="p6"></p>
<p class="p11"></p>
<p class="p12">
<span class="s1">ZAPISNIČAR                                                                                             SUDIJA                </span>
</p>
<p class="p4">
<span>Nadja Kaljević.s.r.                                                                             Milovan Jovković.s.r.</span>
</p>
<p class="p4"></p>
<p class="p4">
<span> </span>
</p>
<p class="p4">
<span> </span><span class="s1">PRAVNA POUKA</span><span>: Protiv ovog rješenja može se izjaviti žalba u roku </span>
</p>
<p class="p4">
<span>od 8 dana od dana prijema pismena Višem sudu Bijelo Polje, a preko ovog suda . </span>
</p>
<p class="p4"></p>
<p class="p11"></p>


</body>
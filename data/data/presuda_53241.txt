<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{margin-left:-0.125in;margin-right:-0.32569444in;text-align:center;hyphenate:auto;font-family:Arial;font-size:12pt;}
.p6{margin-left:-0.125in;margin-right:-0.32569444in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K. 515/12/12</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji  Momirki Marović, uz učešće zapisničara Ana-Marije Petković, u krivičnom predmetu protiv optužene M  M zbog krivičnog djela lake tjelesne povrede iz člana 152. stav 2. u vezi stava 1. Krivičnog zakonika, koji se vodi po optužnom predlogu Kt. broj 672/12 od 19.12.2012. godine, nakon održanog glavnog i javnog pretresa dana 22.02.2013. godine u prisustvu savjetnika ODT Kotor Jelene Stanišić i optužene M M, istoga dana donio i javno objavio sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p4">
<span>OPTUŽENA M M JMBG  </span><span class="s1"> </span><span>od oca M i majke S, rođene Š, rođena  godine u K, stalno nastanjena u K, S G broj 482, državljanka Crne Gore, razvedena, majka dvoje maloljetne djece, sa završenom SSS, dobrog imovnog stanja, neosuđivana, protiv koje se ne vodi postupak za drugo krivično djelo, </span>
</p>
<p class="p3"></p>
<p class="p1">
<span>K r i v a  j e</span>
</p>
<p class="p1"></p>
<p class="p3">
<span>	Što je dana 20.10.2012. godine oko 00,30 časova ispred kafe bara "E" u S G  u K, svjesna svog djela i želeći njegovo izvršenje, lako tjelesno povrijedila oštećenog K M  iz K, sredstvom podobnim da se tjelo  teško povrijedi i zdravlje teško naruši, na način što je stojeći ispred lokala u društvu, kada joj je prišao oštećeni i uhvatio je rukom za rame, ista se okrenula i udarila ga pivskom flašom u predjelu glave, od kojeg udarca je oštećeni pao na beton i zadobio lake tjelesne povrede u vidu  nagnječno - razderne rane u lijevoj polovini tjemenog predjela  kružnog oblika prečnika 2 cm, krvni podliv kože u predjelu ispod unutrašanje polovine donjeg kapka lijevog oka prema unutrašnjem uglu lijevog oka promjera 1,5x0,5 cm, crvenilo kože sa otokom u predjelu donjeg kapka lijevog oka kružnog oblika prečnika 2,5 cm, oguljotinu kože u predjelu spoljašnje polovine desne obrve dužine 1 cm, tri oguljotine kože u predjelu desne strane donje vilice dvije dužine po 2 cm i jedna dužine 1 cm, oguljotine kože u predjelu lijeve strane brade kružnog oblika prečnika 1,5 cm,</span>
</p>
<p class="p3"></p>
<p class="p3">
<span> 	- čime je učinila krivično djelo lake tjelesne povrede iz člana 152. stav 2. u vezi stava 1 Krivičnog zakonika.</span>
</p>
<p class="p3"></p>
<p class="p4">
<span>Pa joj sud na osnovu naprijed navedene krivičnopravne odredbe i čl. 3, 5, 8, 13, 15, 36, 42, 52, 53. i 54. KZ i čl. 368. i 374 ZKP  i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko optužena za vrijeme od jedne godine, od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p4">
<span>Dužna je optužena na ime troškova krivičnog postupka uplatiti iznos od 49,50  eura i na ime sudskog paušala iznos od 50,00 eura u roku od tri mjeseca od dana pravosnažnosti presude, u korist budžeta Crne Gore na žiro račun broj 832-16-52 i dokaz o uplati dostaviti ovom sudu s pozivom na br. K. 515/12/12.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 672/12 od 19.12.2012. godine optužilo je M M  zbog izvršenja krivičnog djela lake tjelesne povrede iz člana 152. stav 2. u vezi stava 1. Krivičnog zakonika.</span>
</p>
<p class="p3"></p>
<p class="p3">
<span>	U svojoj odbrani optužena M M  je navela da priznaje da je udarila oštećenog pivskom flašo u predjelu glave, ali da nije kriva jer je bila samoodbrana. Navela je da je kritične večeri kao domaćica hotela ,,Hostel'' koji se nalazi u Starom gradu izvela goste-strance u kafić ,,E. Sa njom u društvu su se nalazili S D koji je konobar kafića ,,E, međutim te večeri nije bio na poslu, kao i S D koji je šofer u hotelu ,,H. Dolaskom u kafić ,,E stojali su ispred istog kojom prilikom ih je konobar uslužio gdje je naručila jedno malo pivo. Prilikom razgovora sa svojim kolegama i gostima osjetila je da je neko šakom udario u predjelu desnog ramena, gdje je u desnoj ruci držala flašu piva koju je pila. Instiktivno se u samoodbrani okrenula i udarila tog čovjeka u predjelu glave pivskom flašom koju je držala u desnoj ruci. Vidjela je da je čovjek pao, pa je pokušao ponovo da se ustane i da je udari, međutim bio je spriječen od S i S. Taj je čovjek bio pijan i jako agresivan i sigurno ga ni S ni S dok je ležao na betonu nisu udarali u predjelu glave. On nije razgovarao sa S u trenutku kada je ona nalazila ispred kafića, možda je prije toga ali to ne zna. Nije joj poznato da li je između njega i S postojala neka rasprava u vezi S porijekla a takođe i ne zna da li je pri tom gazda lokala bio prisutan. </span>
</p>
<p class="p3"></p>
<p class="p3">
<span>	U dokaznom postupku koji je sproveden radi utvrđivanja činjeničnog stanja i krivice optužene sud je proveo sledeće dokaze: saslušao svjedoke B Z , D S  i K S, izvršio uvid u izvod iz kaznene evidencije za optuženu Uprave policije ispostave Kotor od 09.01.2013. godine, uvid u izvještaj ljekara jedinice za hitnu pomoć u Kotoru od 20.10.2012. godine na ime K M, na saglasnost stranaka pročitao nalaz i mišljenje vještaka medicinske struke Dr. K N od 17.12.2012. godine i iskaz oštećenog-svjedoka K M  sa zapisnika pred ODT Kotor do 28.11.2012. godine.</span>
</p>
<p class="p3"></p>
<p class="p3">
<span>	Svjedok B Z je naveo da je vlasnik lokala ,,E koji se nalazi u S G u K i te večeri je dolaskom u lokal primjetio da se ispred istog nalaze u društvu K M , S i još neka lica koja su njemu nepoznata. Kada je ulazio lokal nije primjetio da se tu nalazi optužena M, ali je kasnije vidio da se nalazi sa njima u društvu. Zaokupljen svojim obavezama u lokalu primjetio je da se nešto čudno dešava ispred istog, izašao je iz lokala i vidio da na pločnik leži K M kojeg je znao od ranije. Prišao mu je i vidio da se tu nalazi neki krupniji mladić kojeg on ne zna i da govori ,,nemojte se svađati’’. Prišao je M i pomogao mu da ustane i tom prilikom ga je pitao šta mu je bilo, na šta mu je on odgovorio da ga je udarila Uhrin M. Primjetio je da je Milivoje bio sav krvav, jer mu je dao salvete da se obriše, a zatim se M uputio sam u njemu nepoznatom pravcu. Njihov sukob nisam vidio osim što je izlaskom iz lokala zatekao M u ležećem položaju. Nije mu poznat sukob između S i M, osim što mu je to naknadno ispričalo društvo koje se nalazilo na ulici ispred lokala.</span>
</p>
<p class="p3"></p>
<p class="p3">
<span>	Svjedok D S je naveo da je u ugostiteljskom objektu ,,E povremeno obavljao konobarske poslove, a takođe je dosta vremena provodio i u hotelu ,,H O T’’ obzirom da mu je brat tamo zaposlen. Krritične večeri je osoblje hotela izvelo goste u Evergrin na piće gdje se on zatekao, odnosno kao vođa grupe bio je njegov brat, S K kao i M koja je radila u tom hotelu kao čistačica. Sa njima je bilo oko petnaestak stranaca kojima su htjeli da pokažu Stari grad Kotor a radilo se uglavnom o novinarima. Dolaskom u kafić ,,E stao je za sto sa jednom amerikankom i razgovarao. U prostoru toga kafića se kretao M K  kojeg zna od ranije obzirom da ga je kao konobar čašćavao piće i hranu kad god je došao. M K  mu je prišao, primjetio je da je vidno pijan i tom prilikom mu je K rekao ,, sram te bilo što si iz N. Zamolio ga je da ode od njegovog stola kako stranci koji su stajali sa njima ne bi stekli neki loš utisak. Nakon više njegovih opomena K je i dalje nastavio da ga provocira i da dobacuje, da bi ga u jednom trenutku udario pesnicom u predjelu lijevog uha, kojom prilikom ga je instiktivno gurao od sebe, da bi K pao na pločnik ispred lokala. Slavko je obzirom da je mnogo krupniji momak od njega brzo smirio situaciju i nije dao da se njih dvojica svađaju. S obzirom da se sve brzo izdešavalo vidio je da se M ustao, ništa mu nije bilo obzirom da ga je samo odgurnuo od sebe i tom prilikom vidio je da prilazi M i da je hvata rukom za rame i tom prilikom se M okreće i udara ga pivskom flašom u predjelu glave, kojom prilikom je pao na pločnik i vidio je da mu krv ide iz glave. U tom trenutku se pojavio gazda lokala Z koji mu je prišao i podigao ga. Nije udarao K dok je bio u ležećem položaju nakon što je pao od udara flašom. Niko iz njegovog društva ga nije udarao dok je ležao, već jedino M flašom kad je uhvatio za rame. </span>
</p>
<p class="p3"></p>
<p class="p4">
<span>Svjedok K S je naveo da se kritične prilike nalazio ispred kafe bara ,,E" u S G  u K i to za stolom zajedno sa optuženom i S D . Za drugim stolom se nalazio K M  kojeg on nije poznavao od ranije i kasnije je od S čuo da je to njegovo ime i isti je bio vidno pijan i stalno je nešto dovikivao - dobacivao S, a vezano za N i to u pogrdnom smislu. To dobacivanje je trajalo jedno 5-6 minuta, dok mu S nije  nešto odgovorio u smislu da ih pusti na miru i u jednom momentu je vidio kako oštećeni pritrčava njihovom stolu i kreće ka S ispruženom rukom i tada je zakačio M šakom po glavi, a on je S  gurnuo iza sebe da ga oštećeni ne bi udario. Dok je bio poluokrenut ka S, kako bi ga sklonio iza sebe, kada se okrenuo vidio je oštećenog kako leži na podu sav u krvi i pretpostavio je da ga je jedino mogla udariti optužena. Nakon toga i sama optužena mu je rekla da ga je ona udarila flašom od piva, ali zato što ju je bilo strah da je ne napadne.</span>
</p>
<p class="p4"></p>
<p class="p4">
<span>Uvid u izvod iz kaznene evidencije za optuženu Uprave policije ispostave Kotor od 09.01.2013. godine utvrđeno je da optužena M M ranije nije osuđivana.</span>
</p>
<p class="p4">
<span> Uvidom u izvještaj ljekara jedinice za hitnu pomoć u Kotoru od 20.10.2012. godine na ime K M utvrđeno je da je oštećenog pregledala dr. A J koja je tom prilikom konstativala povrede i utvrdila dijagnozu.</span>
</p>
<p class="p4"></p>
<p class="p3">
<span>	Iz nalaza i mišljenja vještaka medicinske struke Dr. K N  od 17.12.2012. godine utvrđeno je da je da je oštećeni K M  kritične prilike zadobio sledeće tjelesne povrede: nagnječno - razdernu ranu u lijevoj polovini tjemenog predjela, kružnog oblika, prečnika 2 cm; krvni podliv kože u predjelu ispod unutrašanje polovine donjeg kapka lijevog oka, prema unutrašnjem uglu lijevog oka promjera 1,5x0,5 cm; crvenilo kože sa otokom u predjelu donjeg kapka lijevog oka kružnog oblika prečnika 2,5 cm; oguljotinu kože u predjelu spoljašnje polovine desne obrve dužine 1 cm; tri oguljotine kože u predjelu desne strane donje vilice, dvije dužine po 2 cm i jedna dužine 1 cm; oguljotinu kože u predjelu lijeve strane brade kružnog oblika prečnika 1,5 cm. Navedene povrede predstavljaju u vrijeme nanošenja procijenjene i pojedinačno i zbirno laku tjelesnu povredu. Nagnječno-razderna rana u lijevoj polovini tjemenog predjela nanešena je jednokratnim dejstvom tupine aktivno zamahnutog mehaničkog oruđa, u šta bi spadalo: staklena flaša-boca, staklena krigla i slično, dok su ostale povrede nanešene višekratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično.</span>
</p>
<p class="p4"></p>
<p class="p4">
<span>Oštećeni-svjedok K M je naveo da je kritične večeri oko 21 čas došao u ugostiteljski objekat ,,E u S G  u K, a prije toga je bio u K i tamo je popio dva piva. Dolaskom u kafić sreo se sa gazdom Z B pošto se počela praviti gužva nakon pola sata je izašao iz kafića sa gazdom i stao za viseći sto kako bi razgovarali i pili piće. Z se vratio u kafić da nešto obavi a za susjedno sto do njega nalazio se S koji je inače konobar u tom lokalu ali te večeri nije bio na poslu. S mu je prišao i pitao ga zašto ga je prethodne večeri uvrijedio kada mu je rekao ,, da ne treba da se stidi što je iz N. Bio je malo iznenađen jer zna da to nije rekao a to ni ne predstavlja uvredu  pa ga je pitao odakle mu ta informacija, odnosno pred kim je to rekao. S mu je odgovorio da je to rekao pred gazdom lokala Z kojeg je on pozvao da dođe iz lokala i pitao ga u prisustvu S da li je to zaista rekao. Z je rekao S da se ne sjeća da je tao nešto izjavio, nakon čega je S počeo da ga naziva pogrdnim imenima, ,,da je govno’’, zatim da mu psuje majku. Kako je stajao naspram S i bio zaokupljen razgovorom sa njim osjetio je da mu je neko stavio ruku na desno rame. Nije uspio da se okrene i da vidi ko je to ali u suštini se nije ni obazirao jer je bio zaokupljen razgovorom sa S, međutim u tom trenutku osjeća da ga neko udara nekim čvrstim predmetom u predjelu glave dva puta u kratkom vremenskom intervalu. Od tog udara pada na pločnik, u trenutku gubi svijest, ne vidi ko ga je udario, samo osjeća još dva tri udarca nogom u predjelu glave dok je ležao. Odmah se osvijestio i vidio da se iznad njega nalazi Z koji ga je branio, odnosno sprečavao da nastave dalje da ga biju. Nakon nekoliko sekundi je ustao, vidio je da mu curi krv iz glave i bila mu je sva garderoba krvava, nakon čega mu je gazda lokala ponudiio da ga vozi u Dom zdravlja. Tom prilikom mu je Z rekao da ga je kriglom ili flašom udarila jedna djevojka M M. Nakon što je ustao primjetio je oko sebe dosta stakla na podu od krigle. Otišao je u Dom zdravlja taksi vozilom koji je uzeo sa rive, a nije htio Z da maltretira jer je njegovo vozilo bilo parkirano na T, a zna da je tamo gužva i da često budu zagrađena kola. Prilikom dolaska u lokal S je bio sam, nekon čega je otišao negdje a zatim se ubrzo vratio sa dva druga i jednom djevojkom, za koju mu je rekao Z da ga je ona udarila. Sa ženskom osobom koja ga je udarila nije kritične večeri imao nikakav konflikt. Nije se pridružio krivičnom gonjenju niti je postavio imovinsko-pravni zahtjev. </span>
</p>
<p class="p4"></p>
<p class="p4">
<span>Nije bilo prigovora na izvedene dokaze niti predloga za dopunu dokaznog postupka.</span>
</p>
<p class="p4"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zkp-a, a u odnosu na odranu optužene, sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Činjenično stanje sud je utvrdio na osnovu odbrane optužene, iskaza oštećenog i svjedoka, te provedenih materijalnih dokaza. </span>
</p>
<p class="p4"></p>
<p class="p4">
<span>Naime, optužena M M je u svojoj odbrani priznala da je kritične prilike udarila oštećenog u predjelu glave pivskom flašom koju je držala u desnoj ruci. Takvo priznanje optužene sud je prihvatio jer je isto potvrđeno iskazom svedoka D S  koji je naveo da je optužena udarila oštećenog pivskom flašom u predjelu glave, kojom prilikom je je oštećeni pao na pločnik i vidio je da mu krv ide iz glave, zatim iskazom svedoka K S koji je naveo da je vidio oštećenog kako leži na podu sav u krvi, te da mu je sama optužena rekla da je udarila oštećenog flašom od piva i iskazom B Z  koji je naveo da je kritične prilike pomogao oštećenom K M da ustane i tom prilikom ga pitao šta mu se desilo, na šta mu je oštećeni odgovorio da ga je udarila optužena. Iskaze svjedoka D, K i B sud je u ovom dijelu prihvatio, jer su se svi svedoci na međusobno saglasan način izjasnili o svim činjenicama bitnim za ovu krivično pravnu stvar. Dalje, odbrana optužene je u saglasnosti i sa iskazom oštećenog K M  koji je naveo da je osjetio da ga neko udara čvrstim predmetom u predjelu glave, od kojeg udara je izgubio svijest i pao na pločnik, nakon čega se odmah osvjestio i vidio iznad sebe vlasnika kafića-svjedoka B Z, koji mu je rekao da ga je kriglom ili flašom udarila optužena M M . Iskazu oštećenog u dijelu gdje navodi na koji način je zadobio predmetnu laku tjelesnu povredu sud nije imao razloga da ne pokloni vjeru, imajući u vidu da je isti u skladu sa navodima same optužene i iskazom naprijed navedenih svedoka, čije iskaze je sud u tom dijelu prihvatio, kao i nalazom i mišljenjem vještaka medicinske struke koji je u svom nalazu naveo da je nagnječno-razderna rana u lijevoj polovini tjemenog predjela nanešena jednokratnim dejstvom tupine aktivno zamahnutog mehaničkog oruđa, u šta bi spadalo: staklena flaša-boca, staklena krigla i slično. Dalje, na osnovu nalaza i mišljenja vještaka medicinske struke, kojem je sud u potpunosti poklonio vjeru kao objektivnom i datom u skladu sa pravilima struke, sud je utvrdio da je oštećeni kritične prilike zadobio laku tjelesnu povredu u vidu nagnječno - razderne rane u lijevoj polovini tjemenog predjela, kružnog oblika, prečnika 2 cm; krvnog podliva kože u predjelu ispod unutrašanje polovine donjeg kapka lijevog oka, prema unutrašnjem uglu lijevog oka promjera 1,5x0,5 cm; crvenila kože sa otokom u predjelu donjeg kapka lijevog oka kružnog oblika prečnika 2,5 cm; oguljotine kože u predjelu spoljašnje polovine desne obrve dužine 1 cm; tri oguljotine kože u predjelu desne strane donje vilice, dvije dužine po 2 cm i jedna dužine 1 cm i oguljotine kože u predjelu lijeve strane brade kružnog oblika prečnika 1,5 cm.</span>
</p>
<p class="p4"></p>
<p class="p4">
<span>Navod odbrane optužene M M  da je kritične prilike osjetila da je neko šakom udario u predjelu desnog ramena, gdje je u desnoj ruci držala flašu piva, pa se instiktivno u samoodbrani okrenula i udarila oštećenog u predjelu glave pivskom flašom, sud nije prihvatio jer je ovakav navod obezvrijeđen iskazom svjedoka D S koji je naveo da je vidio da oštećeni K M  prilazi optuženoj i hvata je za rame, čiji iskaz je sud prihvatio, jer na njegovoj strani nije našao nijedan motiv da lažnim svedočenjem oteža krivično pravni položaj optužene, ovo tim prije ako se ima u vidu da je isti u prijateljskim odnosima sa optuženom ( obzirom da je naveo da su sa zajedničkim društvom kritične večeri izašli na piće, što je u svom iskazu potvrdila i optužena ). Dakle, oštećeni K M  nije udario optuženu, već je samo uhvatio za rame, pa navod optužene da ona nije kriva već da je u pitanju bila samoodbrana, sud je cijenio kao isključivo usmjeren na izbjegavanje sopstvene krivice, jer po mišljenju suda nije bilo potrebe da optužena, na hvatanje svog ramena od strane oštećenog reaguje udaranjem istog pivskom bocom u predjelu glave.</span>
</p>
<p class="p4"></p>
<p class="p4">
<span>S tim u vezi, sud nije prihvatio ni dio iskaza svjedoka Karadžić Slavka koji je naveo da je optužena M M  udarila oštećenog flašom od piva jer ju je navodno bilo strah da je ne napadne, jer ovakav navod po mišljenju suda predstavlja pokušaj da se olakša krivično pravni položaj optužene. Činjenica koju je optužena navela u svojoj odbrani da je oštećeni kritične prilike bio pijan i agresivan, a što su u svojim iskazima potvrdili i svedoci D S i K S, po mišljenju suda ne predstavlja opravdanje za radnje optužene.</span>
</p>
<p class="p3"></p>
<p class="p4">
<span>Flaša piva kojom je optužena udarila oštećenog u predjelu glave, po mišljenju suda predstavlja sredstvo podobno da se tijelo teško povrijedi ili zdravlje teško naruši, pa kako je kritične prilike oštećeni zadobio lake tjelesne povrede bliže opisane u izreci odluke, time su se u radnjama optužene ostvarili svi bitni elementi bića krivičnog djela lake tjelesne povrede iz člana 152. stav 2 u vezi stava 1 Kz-a, pa je sud oglasio krivom za isto. Optužena je postupala sa direktnim umišljajem, jer je bila svjesna da udaranjem oštećenog staklenom pivskom flašom u predjelu glave, istome može nanijeti tjelesnu povredu, što je i htjela.</span>
</p>
<p class="p3"></p>
<p class="p4">
<span>Prilikom odluke o vrsti i visini krivične sankcije koju optuženoj treba izreći sud je pošao od toga da je za predmetno krivično djelo propisana kazna zatvora u trajanju do 3 godine. U smislu člana 42 Kz-a sud je strani optužene kao olakšavajuće okolnosti cijenio njene porodične prilike tj. da je ista majka dvoje maloljetne djece, okolnost da se oštećeni nije pridružio krivičnom gonjenju i da optužena do sada nije neosuđivana, dok otežavajućih okolnosti na strani optužene nije našao. U konkretnom slučaju sud je optuženoj izrekao kaznu zatvora u trajanju od 30 dana i istovremeno odredio da se kazna neće izvršiti ukoliko optužena u roku od godinu dana od dana pravosnažnosti presude ne učini novo krivično djelo-uslovna osuda. Sud smatra da će se i ovom uslovnom osudom ostvariti svrha izricanja krivičnih sankcija odnosno da će se upozorenjem uz prijetnju kaznom dovoljno uticati na optuženu da više ne vrši krivična djela tj. da će se ispuniti ciljevi specijalne prevencije.</span>
</p>
<p class="p4"></p>
<p class="p4">
<span>Na osnovu naprijed navedenih krivično pravnih odredbi, te odredbi člana 3, 5, 8, 13, 15, 36, 42, 52, 53. i 54. Kz-a i člana 368. i 374 Zkp-a, sud je odlučio kao u izreci presude.</span>
</p>
<p class="p3"></p>
<p class="p4">
<span>Sud je obavezao optuženu da na ime troškova krivičnog postupka uplati iznos od 49,50  eura na ime troškova vještačenja po vještaku medicinske struke i na ime sudskog paušala iznos od 50,00 eura u roku od tri mjeseca od dana pravosnažnosti presude, u korist budžeta Crne Gore na žiro račun broj 832-16-52 i dokaz o uplati dostaviti ovom sudu s pozivom na br. K. 515/12/12.</span>
</p>
<p class="p4"></p>
<p class="p4">
<span>Na prednjim razlozima sud je zasnovao svoju odluku.</span>
</p>
<p class="p4"></p>
<p class="p5">
<span>OSNOVNI SUD U KOTORU</span>
</p>
<p class="p5">
<span>Dana,  22.02.2012. godine</span>
</p>
<p class="p5"></p>
<p class="p5">
<span>Zapisničar,	       	               					Sudija,</span>
</p>
<p class="p6">
<span>		Ana Marija Petković			                                          Momirka Marović  </span>
</p>
<p class="p6"></p>
<p class="p4">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.		</span>
</p>
<p class="p4"></p>
<p class="p4"></p>
<p class="p7"></p>


</body>
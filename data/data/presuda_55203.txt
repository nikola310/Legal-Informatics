<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K.br. 1125/12                                                                                                   </span>
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B. S., iz P., zbog krivičnog djela skidanje i povreda službenog pečata i znaka iz čl. 381 st.1 Krivičnog zakonika, rješavajući po optužnom predlogu Osnovnog državnog tužilaštva Podgorica Kt.br. 384/12 od 18. oktobra 2012 godine, nakon održanog glavnog i javnog pretresa u prisustvu zastupnika optužbe, Španjević Slađane, savjetnika na radu kod ODT-a Podgorica, a u odsustvu okrivljenog, dana 18.02.2013 godine, donio je i istog dana javno objavio,</span>
</p>
<p class="p3"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p4">
<span>OKRIVLJENI:</span>
</p>
<p class="p4"></p>
<p class="p4">
<span>B. S., zvani “B.”, JMBG ..., od oca Š. i majke A., rođene K., rođen ... godine u P., sa prebivalištem u P., Ul. ..., oženjen, otac troje djece, završio srednju školu, nezaposlen, srednjeg imovnog stanja, ranije neosuđivan,</span>
</p>
<p class="p4"></p>
<p class="p3"></p>
<p class="p3">
<span>K R I V   J E</span>
</p>
<p class="p3"></p>
<p class="p4">
<span>Zato što je :</span>
</p>
<p class="p4"></p>
<p class="p4">
<span>U periodu između 01/02.12.2011. godine u Podgorici, u ulici Bracana Bracanovića, svjestan svog djela čije je izvršenje htio, iako je znao da je njegovo djelo zabranjeno, na električnom brojilu marke “Landis” br. ... skinuo službeni pečat – elektro distributivnu plombu br. S-11, koja je postavljena radi osiguranja brojila, u čemu je otkriven dana 02.12.2011 godine kontrolom ovlašćenih lica ED P.,</span>
</p>
<p class="p4"></p>
<p class="p4">
<span>- čime je izvršio krivično djelo skidanje i povreda službenog pečata i znaka iz čl.381 st.1 Krivičnog zakonika</span>
</p>
<p class="p4"></p>
<p class="p4">
<span>- pa mu Sud, primjenom citirane zakonske odredbe, te čl. 2, 3, 4, 5, 13, 15, 32, 33, 36, 42, 52, 53 i 54 Krivičnog zakonika, kao i čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p4"></p>
<p class="p3"></p>
<p class="p3"></p>
<p class="p4">
<span>Kojom mu prethodno utvrđuje kaznu zatvora u trajanju od 2 (dva) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime troškova krivičnog postupka – paušala uplati na račun budžetskih sredstava Crne Gore iznos od 50,00 (pedeset) €, i to u roku od 15 dana po pravnosnažnosti presude, pod prijetnjom prinudne naplate.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br. 384/12 od 18. oktobra 2012 godine, kojeg je na glavnom pretresu zastupala Španjević Slađana, savjetnik na radu kod ODT-a Podgorica, okrivljenom B. S. je stavljeno na teret izvršenje krivičnog djela skidanje i povreda službenog pečata i znaka iz čl.381 st.1 Krivičnog zakonika.</span>
</p>
<p class="p4">
<span>Zastupnik optužbe je prije davanja završne riječi precizirala dispozitiv optužnog predloga, na način bliže opisan izrekom ove presude, pa je do kraja glavnog pretresa ostala pri tako preciziranom optužnom predlogu, a u završnoj riječi izjavila da smatra da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret, pa je predložila Sudu da ga oglasi krivim i osudi po zakonu.</span>
</p>
<p class="p4"></p>
<p class="p4">
<span>Okrivljeni je u navodima svoje odbrane na zapisniku o saslušanju osumnjičenog pred ODT-om Podgorica, Kt.br 384/12 od 10.10.2012 godine, izjavio da stanuje u kući, u Ulici ..., da je ta kuća formalno u vlasništvu njegovog tasta T. M. i da na njoj postoje dva fizički odvojena ulaza i dvije, zidom odvojene, prostorije, pa da on sa svojom porodicom koristi dio kuće, da ulaze na posebna vrata i da imaju posebno električno brojilo koje se vodi na njegovo ime. Istakao je da je to brojilo do prije godinu i po dana bilo u hodniku dijela kuće koji on koristi, međutim, da su ga tada radnici distribucije prebacili iz hodnika i postavili na betonski stub, na oko 1m visine, a da se taj stub nalazi na nekih 30-ak metara od kuće, i da se brojilo i dalje tu nalazi, a da ključ od poklopca brojila ne posjeduje, te da ne zna da li se ono uopšte zaključava. Pojasnio je da je dana 01.12.2011 godine, kada je bila prva kontrola, bio odsutan od kuće, da ne zna ništa o toj kontroli, a da se vratio oko 13,30 časova kući i vidio da u njegovom dijelu nema struje, ali da mu to nije bilo čudno obzirom da je u tom periodu rađena trafika u blizini i kopani su kanali za uvođenje struje u taj objekat, pa mu zato ništa nije bilo sumnjivo. Takođe je istakao da je, kada je došao tada kući, zatekao u blizini 5- 6 radnika koji su radili na priključenju tog kioska na mrežu, pa im je rekao da nema struje i zamolio jednog od njih da mu priključi struju na kuću, te je ovaj to i učinio, ali okrivljeni nije obraćao pažnju na to kako je isti ponovo priključio struju, ali pretpostavlja da je morao to uraditi na njegovom brojilu. Istakao je da ništa on lično nije dirao na brojilu, niti preduzimao neke radnje vezane za skidanje plombe sa brojila, a da je to sve bilo istog tog 01.12.2011 godine. Okrivljeni je naveo da misli da tog 02.12.2011 godine, kada je bila druga kontrola, on jeste bio kući, ali nije bio siguran u to, ali da je siguran da mu niko nije niti kucao, niti zvonio na vrata, pa ni radnici distribucije.</span>
</p>
<p class="p4">
<span>Na glavnom pretresu je ponovio svoju odbranu i istakao da se navedeno brojilo ne nalazi na udaljenosti od 30m, već na 70m od njegove kuće, a odgovarajući na pitanje zastupnika optužbe, je izjavio da se predmetna trafika, gdje je vidio radnike, nalazi preko puta njegove kuće, te da su isti uzimali struju sa tog stuba gdje se nalazi njegov sat, a da na tom stubu postoji još brojila, pored njegovog, ali da ne zna koliko i čija su ta brojila.</span>
</p>
<p class="p4"></p>
<p class="p4">
<span>Sud je u dokaznom postupku: saslušao Nadu Savović- Samardžić, ovlašćenog predstavnika ED Podgorice, saslušao svjedoka B. R., pročitao zapisnik o kontroli mjernog mjesta br.. od 01.12.2011 godine, pročitao zapisnik o kontorli mjernog mjesta br.. od 02.12.2011 godine, te pročitao izvod iz KE za okrivljenog izdat od UP PJ Podgorica pod br. 29-245/12-34034/2-5180 od 25.12.2012 godine.</span>
</p>
<p class="p4"></p>
<p class="p4">
<span>Nakon provedenog dokaznog postupka, ocjenom navoda optužbe, odbrane okrivljenog, te svih dokaza, kako pojedinačno, tako i u međusobnoj povezanosti, Ovaj sud je na nesumnjiv način utvrdio da je okrivljeni izvršio krivično djelo koje mu je stavljeno na teret, iz kojih razloga ga je oglasio krivim, krivično- pravno odgovornim, i izrekao mu krivičnu sankciju kao u izreci presude.</span>
</p>
<p class="p4"></p>
<p class="p4">
<span>Svjedok, ovlašćeni predstavnik oštećene ED Podgorice, Nada Savović- Samardžić je izjavila da se, u ime oštećenog preduzeća, pridružuje krivičnom gonjenju i ne postavlja imovinsko pravni zahtjev.</span>
</p>
<p class="p4"></p>
<p class="p4">
<span>Svjedok B. R. je na zapisniku o saslušanju svjedoka, pred ODT-om, Kt.br.384/12 od 11.10.2012 godine, naveo da se sjeća da je dana 01.12.2011 godine, sa kolegom N. V., obišao potrošača B. S. i da su izvršili pregled njegovog brojila, koje se nalazilo na priključnom stubu, koji se nalazio van dvorišta. Istakao je da je on najprije skinuo poklopac i odmah vidio da nema plombe, što je i konstatovao u rubrici “zatečeno stanje”, što mu je odmah ukazalo na to da je potrošač i ranije isključivan zbog visine duga od 6.114,52€, te je onda odšrafio tri šrafa koji povezuju ulaz i izlaz faza i na taj način je izvukao žice, čime je onemogućen dovod struje u sam objekat, a kada je završio taj postupak, plombirao je brojilo plombom S-11, kako to stoji na zapisniku. Takođe, istakao je da je sjutradan sa kolegom N. otišao u ponovnu kontrolu brojila istog potrošača, da je ponovo otvorio poklopac i vidio da je plomba povrijeđena, tačnije da nije bila tu gdje je on stavio prethodni dan. Pojasnio je da su kod povrede plombe moguće dvije situacije, ili da nje uopšte nema kad oni dođu, ili da je potrošač jednostavno prekine i malo zavrne sa strane. Naveo je da je ponovo isključio brojilo po istoj proceduri, plombirao ga i to konstatovao na zapisniku, a da svoj rukopis prepoznaje na oba zapisnika, tako da ih je nesporno on ispunio. Istakao je i to da su oni pokušali da se najave vlasniku, ali da njega nije bilo kući, što je i konstatovano, te je istakao da, koliko se mogao sjetiti, u blizini nije bilo nikakvog kioska, a da su zatekli neke radnike, toga bi se sigurno sjetio jer su to kolege, pa bi bilo potpuno logično da se jave jedni drugima i porazgovaraju.</span>
</p>
<p class="p4">
<span>Na glavnom pretresu je naveo da se ne može sjetiti predmetne kontrole, jer dnevno prođe veliki broj potrošača, pa je, nakon što je upoznat sa svojim iskazom iz prethodnog postupka, izjavio da u cjelosti ostaje pri toj svojoj izjavi i svemu što je zapisnički konstatovao, te je dodao da oni nikada nijesu bili u situaciji da zateknu neke njihove radnike a da sa njima ne porazgovaraju, a da bi mu to onda ostalo upamćeno.</span>
</p>
<p class="p4"></p>
<p class="p4">
<span>Iz zapisnika o kontroli mjernog mjesta br..., od 01.12.2011 godine, je utvrđeno da potrošač nije izmirio dug u roku za isporučenu električnu energiju, u iznosu od 6.114,52 €, te da je potrošač isključen na brojilu zbog duga, a da se isto nalazi na priključenom stubu koje je na javnoj površini. Takođe, utvrđeno je da je potrošač odsutan prilikom sačinjavanja zapisnika, i da su kontrolu izvršili i zapisnik potpisali B, R, i N. V.</span>
</p>
<p class="p4"></p>
<p class="p4">
<span>Iz zapisnika o kontroli mjernog mjesta br.047131, od 02.12.2011 godine, utvrđeno je da je potrošač oduzimao električnu energiju od ED P., na način što je svoj objekat samovoljno priključio na el.en. mrežu, a poslije isključenja zbog duga za utrošenu električnu energiju od 6.114,52 €, te da je potrošač ponovo isključen na brojilu. Potrošač je bio odsutan prilikom sačinjavanja i potpisivanja zapisnika, a kontrolu su izvršili, i potpisali zapisnik, B. R. i N. V.</span>
</p>
<p class="p4"></p>
<p class="p4">
<span>Iz izvoda iz KE za okrivljenog, izdat od UP PJ Podgorica pod br. 29-245/12-34034/2-5180 od 25.12.2012 godine, Sud je utvrdio da okrivljeni B. S. ranije nije osuđivan.</span>
</p>
<p class="p4"></p>
<p class="p4">
<span>Dakle, cijeneći navode optužbe, odbrane okrivljenog, te provedene dokaze, kako pojedinačno tako i u njihovoj međusobnoj vezi, ovaj Sud nalazi da je okrivljeni B. S. u periodu između 01/02.12.2011. godine u Podgorici, u ulici ..., svjestan svog djela čije je izvršenje htio, iako je znao da je njegovo djelo zabranjeno, na električnom brojilu marke “Landis” br. ... skinuo službeni pečat – elektro distributivnu plombu br. S-11, koja je postavljena radi osiguravanja brojila, u čemu je otkriven dana 02.12.2011 godine kontrolom ovlašćenih lica ED P.</span>
</p>
<p class="p4"></p>
<p class="p4">
<span>Naprijed navedeno Sud je utvrdio najprije iz zapisnika o kontroli mjernog mjesta, kao i iz iskaza svjedoka B. R., radnika ED P., koji je i izvršio predmetne kontrole i sačinio zapisnike. Iz tih zapisnika je nesumnjivo utvrđeno da je okrivljeni najprije isključen zbog prethodnog duga za utrošenu električnu energiju, a da je potom okrivljeni svoj objekat samovoljno priključio na električnu mrežu, i to tako što je skinuo službeni pečat – elektro distributivnu plombu br. S-11, koja je postavljena radi osiguravanja brojila, a u čemu je otkriven sutradan,  prilikom ponovne kontrole radnika ED.</span>
</p>
<p class="p4">
<span>Okrivljeni u navodima svoje odbrane poriče izvršenje krivičnog djela, koje mu je stavljeno na teret, braneći se da je on, nakon što je vidio da je nestala struja u njegovoj kući, pretpostavio da je ista nestala sa razloga jer su se tada obavljali radovi i kopala ulica radi priključenja nekog novog kioska na električnu mrežu, pa je izašao na ulicu, gdje se stub, na kojem je njegovo brojilo, nalazi, i zamolio da mu struju priključi jedan od više radnika, koji su tada radili na priključenju navedenog kioska, što je radnik i učinio, te da sam okrivljeni nije prilazio stubu na kojem se nalazi predmetno brojilo.</span>
</p>
<p class="p4">
<span>Međutim, njegova odbrana je u protivrječnosti sa izjavom svjedoka B. R., čijem svjedočkom iskazu je Sud poklonio svoju punu vjeru, a koji je naveo da toga dana, kada je vršio kontrolu, nije bilo nikakvih radnika, niti je on vidio ikakav kiosk, te da bi, da je tih radnika bilo, sigurno stao i sa svojim kolegama se pozdravio, te da bi sigurno zapamtio to da ih je vidio. U ostalom Ovaj sud je mišljenja da niko drugi osim okrivljenog i nije imao interes skinuti predmetnu plombu sa brojila koje se vodi na njegovo ime, osim okrivljenog lično, jer je to uostalom i bio preduslov da svoj objekat prethodno isključen sa elektro mreže, na istu ponovo priključi, i na taj način omogući ponovno napajanje svog stambenog objekta električnom energijom.</span>
</p>
<p class="p4"></p>
<p class="p4">
<span>U naprijed utvrđenim radnjama okrivljenog su se, po mišljenju Ovog suda, ostvarila sva obilježja bića krivičnog djela skidanje i povreda službenog pečata i znaka iz čl. 381 st.1 Krivičnog zakonika, a koje djelo je okrivljeni učinio sa direktnim umišljajem.</span>
</p>
<p class="p4"></p>
<p class="p4">
<span>Prilikom izbora krivične sankcije, Sud je cijenio sve okolnosti predviđene čl. 42 Krivičnog zakonika, pa je od olakšavajućih okolnosti, na strani okrivljenog, cijenio njegove lične i imovinske prilike, činjenicu da je isti porodičan čovjek, otac troje djece, te njegovu raniju neosuđivanost, što ukazuje da se radi o osobi neporočnog vladanja, koja nije sklona vršenju krivičnih djela, a u odsustvu otežavajućih okolnosti, najprije utvrdio kaznu zatvora u trajanju od 2 mjeseca, a zatim je, nalazeći da nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st.2 Krivičnog zakonika CG.</span>
</p>
<p class="p4"></p>
<p class="p4">
<span>Odluku o troškovima krivičnog postupka Sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 18.02.2013. godine</span>
</p>
<p class="p3"></p>
<p class="p4"></p>
<p class="p4">
<span>       ZAPISNIČAR                                                                     SUDIJA,   </span>
</p>
<p class="p5">
<span>Valentina Vukašinović,s.r.                                          Larisa Mijušković-Stamatović,s.r.                                                               </span>
</p>
<p class="p4"></p>
<p class="p6">
<span>PRAVNA POUKA : </span>
</p>
<p class="p6">
<span>Protiv ove presude može se izjaviti</span>
</p>
<p class="p6">
<span>žalba u roku od 8 (osam) dana od</span>
</p>
<p class="p6">
<span>dana prijema pismenog otpravka iste </span>
</p>
<p class="p6">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p4">
<span>                                                   ZTO: Radetić Lidija</span>
</p>
<p class="p4"></p>
<p class="p7"></p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.1022/13</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog B. H. iz P., zbog krivičnog djela lažno prijavljivanje iz čl. 388 st.4 u vezi st.3 Krivičnog zakonika Crne Gore, odlučujući po optužnom, predlogu, ODT Podgorica Kt.br.1531/13 od 18.12.2013. godine koji je na glavnom pretresu  zastupala M. B. savjetnik ODT Podgorica, nakon glavnog, javnog pretresa održanog dana 27.02.2014. godine, u prisustvu stranaka, izrekao je i istog dana javno objavio </span>
</p>
<p>
<span>                                                         </span>
</p>
<p style="text-align:center;">
<span>PRESUDU</span>
</p>
<p>
<span>Okrivljeni:</span>
</p>
<p>&nbsp;</p>
<p>
<span>B. H., JMBG ..., od oca A. i majke F., rođene P., rođen .... godine u P., sa prebivalištem u mjestu rođenja, V. R. bb, državljanin Crne Gore, nezaposlen, oženjen, otac troje djece, završio Osnovnu školu, lošeg imovinog stanja, neosuđivan. </span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana 12. decembra 2013. godine oko 02,00 časova u P., Upravi policije - Centru bezbjednosti P., lažno prijavio da je učinjeno krivično djelo za koje se goni po službenoj dužnosti, na način što je na zapisniku o obavještenju prikupljenom od građanina Ku.br.999/2013 od 12.12.2013. godine naveo da je nad njim, dana 12.12.2013. godine oko 00,30 časova, izvršeno krivično djelo razbojništvo iz čl. 242 st.1 Krivičnog zakonika od strane 3 nepoznata lica, koja su mu zadala više udaraca rukama i nogama u predjelu tijela, a potom mu jedno od njih iz džepa jakne oduzelo novac u iznosu od 1.180 eura i mobilni telefon marke "A.", dok su ga za to vrijeme druga dva NN lica držala za ruke i udarala nogama po tijelu, iako je znao da to djelo nije učinjeno, pri čemu je bio svjestan svog djela i htio njegovo izvršenje, znajući da je njegovo djelo zabranjeno. </span>
</p>
<p>&nbsp;</p>
<p>
<span>- čime je izvršio krivično djelo lažno prijavljivanje iz čl. 388 st.4 u vezi st. 3 Krivičnog zakonika Crne Gore. </span>
</p>
<p>&nbsp;</p>
<p>
<span>Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl. 226 i 374 Zakonika o krivičnom postupku, i z r i č e, </span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrdjuje kaznu zatvora u trajanju od 60 (šezdeset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT Podgorica Kt.br.1531/13 od 18.12.2013. godine, satavljeno je na teret okrivljenom B. H. izvršenje krivičnog djela lažno prijavljivanje iz čl. 388 st.4 u vezi st. 3 Krivičnog zakonika Crne Gore. </span>
</p>
<p>&nbsp;</p>
<p>
<span>Zastupnik optužbe je u  završnoj riječi izjavila da imajući u vidu potpuno priznanje izvršenja krivičnog djela od strane okrivljenog B. H., koje je u saglasnosti sa dokazima provedenim na glavnom pretresu nesumnjivo je utvrdjeno da je isti izvršio krivično djelo stavljeno mu na teret, a upravo u vrijeme, mjesto i na način kako je to bliže predstavljeno činjeničnim opisom i pravnom kvalifikacijom dispozitiva optužnog akta, pa je shodno prednjem navedenom predložila sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span>Okrivljeni B. H. je u svojoj odbrani datoj na zapisniku o saslušanju osumnjičenog od 12.12.2013. godine izjavio da priznaje izvršenje krivičnog djela stavljenog mu  na teret. Naime, negdje oko 11,00 časova, pošao je u poštu kod Ž. stanice gdje je podigao 1.200 eura koje je neka njemu nepoznata osoba poslala kako bi ih podigao i predao svom stricu B. S., koji se nalazio u zatvoru u S.. Kada je podigao novac, pošao je  na tušku pijacu gdje prodaje povrće, a novac je ponio sa sobom. Oko 17,00 časova sa pijace je otišao u jednu kafanu koja se nalazila nedaleko od pijace. Tamo je igrao karte, tačnije poker sa nekim ljudima koje nije poznavao i tu je izgubio sav novac koji je podigao prethodno iz pošte. Negdje oko 01,30 časova izašao je iz kafane i uputio se prema svojoj kući. Pošto je shvatio šta je uradio i da novac neće moći da preda kome je namijenjen odlučio je da ode u policuju i da tamo prijavi da je prema njemu izvršeno razbojništvo. Kada je došao do zgrade policije službeniku policije je dao izjavu u kojoj je naveo da su ga neposredno prije toga u ulici Put R. I. napala tri nepoznata muškarca od kojih ga je jedan od njih uhvatio za vrat i oborio na zemlju, dok su ga druga dvojica uhvatila za ruke. Naveo je, da je jedno od ovih lica prislonilo svoje koljeno na njegove grudi i pretreslo mu džepove od jakne, nakon čega mu je iz jednog džepa oduzeo 1.180 eura i mobilni telefon marke "A.", pri čemu su ga dva lica udarala dok mu je treće lice uzimalo novac i mobilni telefon iz jakne, te da su potom sva trojica pobjegla u nepoznatom pravcu. Nakon što je sve ispričao policajcima pokajao se  pa je odlučio da im kaže istinu Tada im je kazao da je sve to što im je rekao neistina i da je novac u stvari on potrošio igrajući karte, odnosno poker, te da je na ovaj način htio da opravda  gubitak novca kako ne bi morao da ga vraće svome stricu. Takođe je dodao da je  prije nego što je pošao u policiju isprljao svoju odjeću kako bi mogao da ispriča kako je napadnut da bi njegova priča bila istinita a na kraju je odlučio da kraže istinu. Dakle kako je kazao htio je da prijavi da je prema njemu izvršeno krivično djelo kako bi imao opravdanje prema svom strucu, a za novac koji je potrošio igrajući karte.Na kraju je izjavio da  nije razmišljao o posljedicama iako je znao da je ovo što je radio zabranjeno i kažnjivo. </span>
</p>
<p>&nbsp;</p>
<p>
<span>Na glavnom pretresu održanom dana 27.02.2014. godine je izjavio da u svemu ostaje pri odbrani koju je dao u predhodnom postupku i da istoj nema što da doda te da priznaje izvršenje krivičnog djela i da priznaje krivicu.</span>
</p>
<p>&nbsp;</p>
<p>
<span>Sud je u dokaznom postupku pročitao službenu zabilješku UP CB Podgorica Ku.br.999/2013 od 12.12.2013. godine, zapisnik o obavještenju prikupljenom od građana CB Podgorica Ku.br.999/2013 od 12.12.2013. godine, zapisnik o obavještenju prikupljenom od gradjana CB Podgorica Ku br.999/2013 od 12,12.2013. godine i pročitao izvod iz KE na ime okrivljenog B. H. izdat od UP PJ Podgorica broj 29-245/13-18296/2-4165 od 26.12.2013. godine. </span>
</p>
<p>&nbsp;</p>
<p>
<span>Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni B. H. izvršio krivično djelo stavljeno mu na teret na način, u vrijeme i na mjestu kako je to predstavljeno izrekom ove presude, pa ga je sud oglasio krivim i izrekao mu sankciju kao u  izreci presude.</span>
</p>
<p>&nbsp;</p>
<p>
<span>Ovo iz sledećih razloga.</span>
</p>
<p>&nbsp;</p>
<p>
<span>Iz službene zabilješke UP CB Podgorica Ku.br.999/2013 od 12.12.2013. godine, proizilazi da je ista sačinjena od strane ovlašćenog policijskog službenika Popović Zorana dana 12.12.2013. godine u službenim prostorijama CB Podgorica a u vezi prijave B. H.. U zabilješci je konstatovano da je 12.12.2013 godine nešto oko 02,15 časova u Centar bezbjednosti prisutpilo lice B. H. od oca A. rođen ... godine u P. gdje je i nastanjen, koji je prijavio da je napadnut od strane tri NN muška maskirana lica, koja su mu zadala više udaraca rukama i nogama u predjelu tijela a potom mu iz džepa od jakne otuđila 1.180,00 eura i mobilni telefon a što se dogodilo oko 00,30 časova u blizini pijace "T. p." u ulici P. R. I. gdje B. radi kao prodavac voća i povrća. </span>
</p>
<p>&nbsp;</p>
<p>
<span>Iz zapisnika o obavještenju prikupljenom od građanina CB Podgorica Ku.br.999/2013 od 12.12.2013. godine, proizilazi, da je građanin B. H. od oca A. i majke F., rođen ... godine u P. izjavio da je zaposlen kao prodavac  na prijaci "T. put" gdje vrši prodaju voća i povrća i da je nakon što je završio sa radom nešto iza ponoći 12.12.2013. godine tačnije oko 00,30 časova pošao, kako bi se sastao sa M. E. koji živi na Z. a koji je trebao da mu vrati novac, koji mu duguje u iznosu od 60,00 eura. Nakon što je izašao na izlaznu rampu, i uputio se trotoarom ulice P. R. I. prema podvožnjaku, sa njegove lijeve strane, iz parka kako je kazao istrčala su tri nepoznata muška lica od kojih ga je jedno uhvatilo za vrat i oborilo na zemlju, dok su ga druga dvojica uhvatila za ruke. Tada je jedno od tih lica preslonilo svoje koljeno na njegove grudi i pretreslo mu džepove od jakne. Naveo je da je u gornjem džepu od jakne imao papirni novac od pazara u iznosu od 1.180,00 eura, koji je dio zarade koju je ostvario na tezgi koju drži na T. putu kao i mobilni telefon marke A., a koje mu je, jedno od tih lica uzelo iz džepa od jakne, za vrijeme dok su ga druga dvojica udarale nogama po tijelu. Nakon što su mu uzeli novac i telefon ta lica su se dala u bjekstvo u pravcu pekate Impek gdje su ušli u jedno vozilo tamne boje, nepoznate marke i udaljili se u pravcu Z.. Nakon toga je pošao do supermarketa "V." na  S. A. gdje je sjeo u jedno taksi vozilo i došao do stanice policije kako bi prijavio što mu se desilo. Lica koja su ga predmetnom prilikom napala je opisao na način što je kazao da je prvo lice bilo visine oko 190 cm. srednje građe obučeno u tamnu garderobu, a na glavi je imalo fantomku crne boje, druge lice je bilo visine oko 175 - 180 cm, obučeno u teget duksericu i imalo je fantomku na glavi, dok je treće lice bilo visine oko 175 - 180 cm mršave građe obučeno u crnu jaknu sa pletenom kapom na glavi, a to lice je imalo ožiljak na obrazu sa lijeve strane lica. </span>
</p>
<p>&nbsp;</p>
<p>
<span>Iz zapisnika o obavještenju prikupljenom od građanina CB Podgorica Ku br.999/2013 od 12.12.2013. godine, proizilazi da je građanin B. H. od oca A. i majke F., rođen ... godine u P. izjavio da je dana 12.12.2013. godine oko 0,32 časova pristupio u stanicu policije u ul. S. M. i tom prilikom prijavio da su ga napala tri NN maskirana muška lica koja su mu zadala više udaraca po tijelu a potom mu iz džepa od jakne otuđila novac  od oko 1.180,00 eura za koji je rekao da predstavlja novac koji je zaradio od prodaje voća i povrća, kao i mobilni telefon. Dana 11.12.2013. godine, po prethodnom dogovoru sa  stricom S. koji se nalazi na izdržavanju zatvorske kazne u Zavodu za izvršenje krivičnih sankcija u S., oko 11,00 časova je pošao u poslovnicu pošte na Ž. stanici, gdje je podigao novac u iznosu od 1.200,00 eura koji je trebalo da preda S. sinu S.. Nakon što je podigao novac, pošao je na pijacu, gdje je do 17,00 časova prodavao voće i povrće. Kada je završio sa prodajom na pijaci, pošao je u kafanu koju zovu "kod T." koja se nalazi na S. A., preko puta pijace, gdje je sa društvom igrao karte tačnije "poker" u novac. Ljude sa kojima je igrao karte poznaje površno i nije se mogao sjetiti njihovih imena. U kafani se, igrajući karte zadržao do 0,30 časova kada je nakon što je izgubio sav S. novac, 1.200,00 eura napustio kafanu. Kada je izašao iz kafane shvatio je šta je uradio i da je izgubio novac koji je trebao da preda sljedećeg jutra. Kako bi se opravdao i prikrio gubitak novca na kartama dosjetio se da prijavi policiji da su ga napali neki momci i istukli a potom  oteli novac koji je imao kod sebe tj S. dvije hiljade eura. Da bi vjernije dočarao napad tih lica, svoj mobilni telefon marke "A." je bacio u park, negdje usput, sa namjerom da prijavi kako je i telefon otuđen zajedno sa novcem. Takođe, se i zapriljao kako bi mogao reći da su ga napadači oborili na zemlju. U blizini supermarketa "V." na S. A. je zaustavio taksi vozilo i tražio da ga odvede do stanice policije gdje je prijavio da je napadnut i da su mu otuđeni novac i telefon. </span>
</p>
<p>&nbsp;</p>
<p>
<span>Iz izvoda iz KE na ime okrivljenog B. H. izdat od UP PJ Podgorica broj 29-245/13-18296/2-4165 od 26.12.2013. godine, utvrđeno je da okrivljeni nije osuđivan. </span>
</p>
<p>&nbsp;</p>
<p>
<span>Na osnovu naprijed izloženog, sud je na nesumnjiv način utvrdio, da je okrivljeni  dana 12. decembra 2013. godine oko 02,00 časova u P., Upravi policije - Centru bezbjednosti P., lažno prijavio da je učinjeno krivično djelo za koje se goni po službenoj dužnosti, na način što je na zapisniku o obavještenju prikupljenom od građanina Ku.br.999/2013 od 12.12.2013. godine naveo da je nad njim, dana 12.12.2013. godine oko 00,30 časova, izvršeno krivično djelo razbojništvo iz čl. 242 st.1 Krivičnog zakonika od strane 3 nepoznata lica, koja su mu zadala više udaraca rukama i nogama u predjelu tijela, a potom mu jedno od njih iz džepa jakne oduzelo novac u iznosu od 1.180 eura i mobilni telefon marke "A.", dok su ga za to vrijeme druga dva NN lica držala za ruke i udarala nogama po tijelu, iako je znao da to djelo nije učinjeno, pri čemu je bio svjestan svog djela i htio njegovo izvršenje, znajući da je njegovo djelo zabranjeno, čime su se u radnjama okrivljenog stekli svi bitni objektivni i subjektivni elementi bića krivičnog djela  lažno prijavljivanje iz čl. 388 st.4 u vezi st. 3 Krivičnog zakonika Crne Gore. </span>
</p>
<p>&nbsp;</p>
<p>
<span>Naprijed utvrđeno činjenično stanje potvrđeno je provedenim dokazima na glavnom pretresu prije svega službenom zabilješkom UP CB Podgorica Ku.br.999/2013 od 12.12.2013. godine, iz koje je utvrđeno da je okrivljeni navedenog dana nešto oko 02,15 časova ovlašćenom policijskom službeniku prijavio da je  napadnut od strane tri NN muška maskirana lica, koja su mu zadala više udaraca rukama i nogama u predjelu tijela a potom mu iz džepa od jakne otuđila 1.180,00 eura i mobilni telefon a što se dogodilo oko 00,30 časova u blizini pijace "T. put" u ulici P. R. I. gdje radi kao prodavac voća i povrća, zatim zapisnikom o obavještenju prikupljenom od građanina CB Podgorica Ku.br.999/2013 od 12.12.2013. godine iz kojeg je utvrđeno da je okrivljeni izjavio, da je nakon što je završio sa poslom nešto iza ponoći 12.12.2013. godine oko, 00,30 časova pošao, kako bi se sastao sa M. E. koji živi na Z. a koji je trebao da mu vrati novac koji mu duguje u iznosu od 60,00 eura, međutim nakon što je izašao na izlaznu rampu i uputio se prema podvožnjaku sa njegove lijeve strane iz parka istrčala su njemu tri nepoznata muška lica od kojih  ga je jedno uhvatilo za vrat i oborilo na zemlju dok su ga druga dvojica uhvatila za ruke, a zatim mu jedno od tih lica prislonilo svoje koljeno na njegove grudi i pretreslo mu džepove od jakne,  i iz gornjeg džepa od jakne gdje je imao papirni novac od pazara u iznosu do 1.180,00 eura, koji novac je dio zarade koji je ostvario na tezgi, i mobilni telefon marke "A." jedno od tih lica uzelo za vrijeme dok su ga druga dvojica udarala nogama po tijelu, nakon čega su pobjegli u pravcu pekare i ušli u jedno vozilo tamne boje, nakon čega je pošao u policiju i prijavio što mu se desilo, i opisao lica koja su ga predmetnom prilikom napala, dok je iz zapisnika o obavješenju prikupljenom od građanina CB Podgorica Ku br.999/2013 od 12.12.2013. godine, utvrđeno da je okrivljeni izjavio da je dana 11.12.2013. godine, po prethodnom dogovoru sa stricom S. koji se nalazi na izdržavanju kazne zatvora u Zavodu za izvršenje krivičnih sankcija u S. oko 11,00 časova pošao u poštu na Ž. stanici gdje je podigao novac u iznosu od 1.200,00 eura koji je trebao da preda S. sinu, međutim nakon što je podigao novac pošao je na pijacu gdje je radio do 17,00 časova, i po završetku posla pošao u kafanu " kod T." na s. A. gdje je igrao karte, "poker" u novac gdje se zadržao do 00,30 časova i gdje je izgubio sav S. novac tačnije 1.200,00 eura, nakon čega je napustio kafanu, da bi nakon izlaska iz kafane shvatio šta je uradio i da je izgubio novac zbog čega je da bi se opravdao i prikrio gubitak novca prijavio policiji da je napadnut od strane nekih momaka koji su ga istukli a potom mu uzeli novac a da bi vjernije dočarao napad mobilni telefon je bacio u park negdje usput a takođe je zaprljao svoju garderobu kako bi dokazao da su ga tom prilikom napadači oborili na zemlju i konačno odbranom okrivljenog B., koji  je kako u prethodnom postupku tako i na glavnom pretresu u potpunosti priznao izvršenje krivičnog djela stavljenog mu na teret gdje je na vrlo jasan i precizan način, objasnio zašto je, i zbog čega u Upravi policije u P. dana 12.12.2013. godine, oko 02,00 časova lažno prijavio, da je nad njim navedenog dana oko, 00,30 časova izvršeno krivično djelo razbojništva i objasnio, da se nakon što je izgubio sav novac koji je trebao da preda svom stricu S. u iznosu od 1.200,00 eura dosjetio da opravda i prikrije gubitak novca na kartama, na način da policiji prijavi da su ga tri njemu nepoznata muška lica napala, koja su mu zadala više udaraca rukama i nogama u predjelu tijela a zatim mu jedno od njih iz džepa jakne oduzelo novac u iznosu od 1.180,00 eura i mobilni telefon marke "A." dok su ga za to vrijeme dva druga NN lica udarala po nogama i tijelu.  </span>
</p>
<p>&nbsp;</p>
<p>
<span>Dakle, potpunim i jasnim priznanjem okrivljenog koje je provjereno i u cjelosti potvrđeno provedenim dokazima na glavnom pretresu sud je na nesumnjiv način utvrdio da je okrivljeni predmetnom prilikom lažno prijavio da je nad njim izvršeno krivično djelo </span><span>razbojništvo iz čl. 242 st.1 Krivičnog zakonika, dakle krivično djelo za koje se goni po službenoj dužnosti, iako je znao da to djelo nije učinjeno, pri čemu je bio svjestan svoga djela i htio njegovo izvršenje znajući da je njegovo djelo zabranjeno, što znači da je u konkretnom slučaju postupao sa direktnim unišljajem </span>
</p>
<p>&nbsp;</p>
<p>
<span>Pri ovome sud je cijenio navode odbrane okrivljenog, da je razlog zbog čega je lažno prijavio da je nad njim izvršeno krivično djelo razbojništva taj što se nakon gubitka novca našao u situaciji da novac neće moći da preda kome je namijenjen zbog čega  je na taj način htio da opravda gubitak novca kako ne bi morao da ga vraća svome stricu pa je našao da naprijed navedene okolnosti ne opravdavaju ponašanje okrivljenog u smislu da ga oslobađaju krivice obzirom da je kako je to naprijed navedeno lažno prijavio da je nad njim izvršeno krivično djelo </span><span>razbojništvo iz čl. 242 st.1 Krivičnog zakonika, dakle krivično djelo za koje se goni po službenoj dužnosti, iako je znao da to djelo nije učinjeno</span><span> pri čemu je na vrlo jasan i precizan način opisao kako je nad njim izvršeno razbojništvo tačnije službeniku policije dao činjenični opis predmetnog djela a što znači da se u radnjama okrivljenog stiču svi bitni elementi  </span><span>bića krivičnog djela  lažno prijavljivanje iz čl. 388 st.4 u vezi st. 3 Krivičnog zakonika Crne Gore. </span>
</p>
<p>&nbsp;</p>
<p>
<span>Prilikom izbora krivične sankcije, sud je cijenio sve okolnosti predvidjene čl. 42 Krivičnog zakonika pa je od olakšavajućih okolnosti na strani okrivljenog cijenio porodične i materijalne prilike u kojima živi, da je oženjen, otac troje djece, raniju neosuđivanost, a što je utvrđeno iz </span><span>izvoda iz KE na ime okrivljenog B. H. koji je izdat od UP PJ Podgorica broj 29-245/13-18296/2-4165 dana 26.12.2013 godine </span><span>dok otežavajućih okolnosti nije bilo, pa je sud okrivljenom, predhodno utvrdio kaznu zatvora u trajanju od šezdeset dana, i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom, kao mjerom upozorenja, uz prjietnju kaznom zatvora, na uspješan način uticati na okrivljenog, da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude, propisane čl. 52 Krivičnog zakonika u okviru opšte svrhe izricanja krivičnih sankcija propisane čl. 4 istog zakona. </span>
</p>
<p>&nbsp;</p>
<p>
<span>Kako je okrivljeni oglašen krivim sud ga je obavezao shodno odredbi čl. 226 Zakonika o krivičnom postupku na plaćanje sudskog paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljenog koje troškove je okrivljeni dužan platiti u roku od 15 dana po pravosnažnosti presude. </span>
</p>
<p>&nbsp;</p>
<p>
<span>Na osnovu izloženog, a shodno čl. 374 Zakona o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICA</span>
</p>
<p style="text-align:center;">
<span>Dana 27.02.2014. godine</span>
</p>
<p>&nbsp;</p>
<p style="text-align:right">
<span>SUDIJA </span>
</p>
<p style="text-align:right">
<span>Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pismenog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>
<span>DN-a: po primjerak presude dostaviti:</span>
</p>
<p>
<span>- ODT Podgorica </span>
</p>
<p>
<span>- okrivljenom </span>
</p>
<p>&nbsp;</p>
<p>
<span>Postupljeno dana _______________</span>
</p>
<p>
<span>Namještenik suda _______________</span><span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	<strong>K.br.09/32</strong><br>
	&nbsp;</div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA</strong><br>
&nbsp;
<div style="text-align: justify">
	<strong>OSNOVNI SUD U PODGORICI,</strong> sudija Maja Zeković, uz učešće zapisničara Janković Andrijane, u krivičnom predmetu protiv okrivljenog M.D.<strong>,</strong> zbog krivičnog djela protivpravno zauzimanje zemljišta iz čl. 254 stav 1. Krivičnog zakonika, odlučujući po optužnom predlogu ODT iz Podgorice Kt. br. 2140/08 od 30.10.2008. godine, kojeg je na glavnom pretresu zastupala Jelena Protić, savjetnik na radu kod ODT Podgorica,&nbsp; nakon održanog glavnog i javnog pretresa dana 26.05.2011. godine, u prisustvu zastupnika optužbe,&nbsp; okrivljenog i njegovog branioca advokata D. M., donio je a dana 27.05.2011.godine i javno objavio</div>
<div style="text-align: center">
	&nbsp;</div>
<div style="text-align: center">
	&nbsp;<br>
	<strong>P R E S U D U</strong><br>
	&nbsp;</div>
&nbsp;
<div style="text-align: justify">
	<strong>Okrivljeni:</strong><br>
	&nbsp;<br>
	<strong>M.D.</strong>, JMBG ..., od oca V. i majke R., rođene R., rođen ....godine u M., sa prebivalištem u P., u ulici..., razveden, otac jednog mldb. djeteta, zaposlen, suvlasnik preduzeća „M A.“ u P., po zanimanju nautičar, viša stručna sprema, dobrog imovnog stanja, neosuđivan,<br>
	<br>
	&nbsp;</div>
<div style="text-align: center">
	<strong>KRIV&nbsp; JE</strong><br>
	&nbsp;</div>
<strong>Zato što je:&nbsp; </strong><br>
&nbsp;
<div style="text-align: justify">
	Tokom 2008. godine u Podgorici, protivpravno zauzeo zemljište na način što je sa južne strane katastarske parcele broj 1097/1 površine 1959 m2 upisane u list nepokretnosti broj 1995 KO Doljani, po kulturi pašnjak III klase, vlasništvo države Crne Gore, podigao kameni zid visine 0,5 m do 6 m i postavio metalnu kapiju, te tako zauzeo i koristio državno zemljište površine od 1109 m2 kao pristupni put do svog imanja koje se sa sjeverne strane graniči sa označenom katastarskom parcelom<br>
	&nbsp;<br>
	&nbsp;<br>
	&nbsp;&nbsp; -čime je izvršio krivično djelo protivpravno zauzimanje zemljišta iz čl. 254. stav 1. Krivičnog zakonika CG.<br>
	&nbsp;<br>
	Pa ga sud primjenom navedenih zakonskih odredbi i čl. 2,4,5,13,15,32,33,39 i 42, KZ-a CG i čl. 199, 202 i 364 ZKP-a CG<br>
	&nbsp;</div>
&nbsp;
<div style="text-align: center">
	<strong>OSUĐUJE</strong></div>
<div style="text-align: justify">
	.</div>
<div style="text-align: justify">
	Na novčanu kaznu u iznosu od 1.000,00 € (hiljadu eura), koju kaznu je okrivljeni dužan da plati u roku od 15 (petnaest) dana od dana pravosnažnosti presude.<br>
	&nbsp;<br>
	Ako se izrečena novčana kazna ne plati u ostavljenom roku ista će se zamjeniti kaznom zatvora, tako što će se za svakih započetih 25,00 € novčane kazne, odrediti jedan dan kazne zatvora, s tim da kazna zatvora ne može biti duža od 6 (šest) mjeseci.<br>
	&nbsp;<br>
	Obavezuje se okrivljeni da na ime troškova krivičnog postupka uplati ovom sudu iznos od 137,50€, koji se odnosi na ime vještačenja od strane vještaka geodetske struke Draga Đurovića, a na ime paušala uplati iznos od&nbsp; 80,00 €, u roku od 15 dana od dana pravnosnažnosti presude.<br>
	&nbsp;<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
&nbsp;
<div style="text-align: justify">
	Optužnim predlogom ODT u Podgorici Kt. br. 2140/08 od 30.10.2008. godine, okrivljenom &nbsp;M.D.u stavljeno je na teret izvršenje krivičnog djela protivpravno zauzimanje zemljišta iz čl. 254 st. 1 Krivičnog zakonika CG. Zastupnik optužbe je u završnoj riječi promjenila činjenični opis dispozitiva optužnog predloga kao u izreci presude, ističući da pri tako izmjenjenom činjeničnom opisu pravna kvalifikacija ostaje ista, te ostaje u cjelosti pri preciziranom optužnom predlogu, jer je provedenim dokazima na glavnom pretresu utvrđeno da je okrivljeni izvršio krivično djelo koje mu se stavlja na teret, iz kojih razloga je predložila da sud okrivljenog oglasi krivim i osudi po zakonu.<br>
	&nbsp;<br>
	Okrivljeni u svojoj odbrani na glavnom pretresu dana 01.02.2011. godine nije priznao izvršenje krivičnog djela koje mu se stavlja na teret, navodeći da se na njegovom imanju ne radi o nikakvoj ogradi visokoj 4 metra i širokoj pola metra, već da se radi o kamenim pozidama, koje su tu uvijek postojale, a on je iste obnovio i to početkom 2002. i 2003. godine, kada je i kupio kuću sa zemljištem bez tereta i ograničenja od sada pokojnog I. M. i te pozide se koriste kao zaštita od podzemnih voda, koje se u zimskom periodu javljaju na tom dijelu. Dalje navodi da je postojao jedan dio uzurpiranog zemljišta i to je dio na kojem se nalaze ove pozide ispod i iznad kuće, ali je njemu prethodni vlasnik I. M. obećao da će to otkupiti od opštine, odnosno da će sve to regulisati. Istakao je da on nije imao razloga da mu ne vjeruje, jer se radi o čestitom čovjeku i familiji koji je otkupio to zemljište od opštine, da su se uvijek nalazile te pozide mogu da posvjedoče braća I. M. i to I. M. ili M. i I. V. koji mu je prvi komšija. Dodao je da je u avgustu 2008. godine, koliko se sjeća podnio zahtjev za otkup zemljišta, koje je bilo uzurpirano od prethodnog vlasnika, a koje bi trebalo da bude sastavni dio parcele koju je kupio i na koju se uredno uknjižio, da je prethodni vlasnik u dva navrata u toku 2002. i 2003. godine podnosio isto takve zahtjeve za otkup tog zemljišta od Opštine, koji je on kasnije premjerio i utvrdio da se radi o 1.959 kvadrata, da ga je postupajući po tom zahtjevu D. za i.&nbsp; odbila i jednom rečenicom mu saopštila da je dužan da ukloni zid, da se žalio na rješenje o rušenju zida koje je donijela Komunalna inspekcija, da on zna da je glavni administrator Glavnog grada ukinuo to rješenje i isto ima kod sebe, a smatra da nije ništa uzurpirao, niti je protiv njega Opština pokretala bilo kakav spor tim povodom. Pojasnio je da je u posjed ušao početkom 2002. godine, i tada je sa gornje i donje strane prilaza putu njegovoj kući postojala pozida, ali ne onakva kakva je sada i koju je on doradio, već se radilo o naslaganom kamenu, koji nije bio poslagan malterom, da je to inače jedini prilaz njegovoj kući i taj put vodi isključivo do iste, da se na fotografijama koje će priložiti kao dokaz može jasno vidjeti da se radi o pozidi koja štiti da se prilazni put ne obruši na glavnu cestu, a što se tiče prijave njemu je stavljeno da je ozidao 500 m zida, ali se radi samo o 100 m pozide, a ne zida odnosno ograde. Dalje je pojasnio da je njemu prethodni vlasnik obećao da će ovo zemljište da otkupi, a sada je i u toku taj otkup o čemu prilaže dokaze i to l.n. 1995, kao i zahtjev U. za n. i procjenu nepokretnosti, a da je u trenutku kupovine zemljišta znao da ovaj prilazni put nije otkupljen.<br>
	&nbsp;<br>
	Branilac okrivljenog je u svojoj završnoj riječi izjavio da odbrana nakon izvedenih dokaza smatra da nakon izvedenih dokaza nije dokazano da je okrivljeni počinio krivično djelo koje mu se stavlja na teret, ističući da izvedenim dokazima nije dokazano niti iz njih proizilazi da je okrivljeni kako stoji u optužnom aktu „podigao kameni zid“, jer se u konkretnom slučaju radi o pozidi, a ne o kamenom zidu. Činjenicu da li se u konkretnom slučaju radi o kamenom zidu ili pozidi sud nije u dovoljnoj mjeri rasvjetlio preko vještaka građevinske struke, budući da se radi o stručnom pitanju iz oblasti građevinarstva. Ovu činjenicu nije mogao da utvrdi vještak geodetske struke, jer je i sam na glavnom pretresu naveo da se na ovu&nbsp; okolnost ne može izjasniti već da je to stvar vještaka građevinske struke. Odbrana posebno ističe da je okrivljeni u posjed kupljene katastarske parcele br. 1097/2 KO D, a samim tim i u dio katastarske parcele br. 1097/1 koji služi kao pristupni put, uveo prethodni vlasnik u toku 2002. godine, kada je i zaključen ugovor o kupoprodaji. Naglašava da katastarska parcela br. 1097/2 koja je vlasništvo okrivljenog predstavlja tzv. Enklavu, što znači da se istoj ne može drugačije prići osim preko dijela katastarske parcele br. 1097/1, što proizilazi i iz izjašnjenja vještaka geodecke struke dat na glavnom pretresu. Iz izvedenih dokaza proizilazi da dio katastarske parcele br. 1097/1, koja predstavlja prilazni put parceli vlasništvo tužioca je koristio i pravni prethodnik optuženog. Dakle, u konkretnom slučaju bez ikakve dileme se radi o stvarnoj službenosti puta i to što katastarska parcela br. 1097/1 vlasništvo države Crne Gore predstavlja poslužno dobro, a katastarska parcela br. 1097/2 vlasništvo okrivljenog predstavlja povlasno dobro. Kako se u konkretnom slučaju radi o stvarnoj službenosti nema bića krivičnog djela koje se stavlja ne teret okrivljenom, već se u konkretnoj pravnoj stvari radi o stvarno pravnom odnosu okrivljenog i države Crne Gore. Upravo u ovom se sastoji i smisleno neprihvatljiv činjenični opis optužnog akta kada navodi da okrivljeni “državno zemljište koristi kao pristupni put do svog imanja“. Ovaj dio optužnog predloga iskljuuje prvi dio optužnog predloga i obrnuto. Odbrana je istakla da okrivljeni tj. vlasnik katastarske parcele br. 1097/2 ne može doći do svog imanja na drugačiji način, nego što bi koristio dio katastarske parcele koja služi kao put. Osim toga okrivljeni je bio prinuđen da obnovi pozidu kako ne bi došlo do osipanja i obrušavanja zemljišta budući da se na tom terenu dešavaju česta klizišta usled atmosferskih padavina zbog konfiguracije samog terena, a opšte poznata je činjenica da u tom djelu naselja sva imanja posjeduju tzv. pozide. Imajući u vidu naprijed navedeno odbrana predlaže sudu da donese presudu kojom se okrivljeni oslobađa optužbe na osnovu čl. 363 tač. 3 ZKP-a i traži troškove postupka okrivljenom za angažovanje branioca koje će naknadno priložiti.<br>
	&nbsp;<br>
	Okrivljeni M.D. u svojoj završnoj riječi je izjavio da prihvata završnu riječ svog branioca, dodajući da je bivši vlasnik 1985 godine izgradio ovaj put da bi se moglo prići kući i da bi uopšte mogao izgraditi kuću.<br>
	&nbsp;<br>
	U dokaznom postupku sud je pročitao službenu zabilješku D za i Glavnog grada P., izvršio uvid u list nepokretnosti i prepis U za n PJ P. KO D. br. 101-956-11-32400/08 od 09.10.2008. godine, pročitao iskaze svjedoka M. A., S. P., date na zapisniku o glavnom pretresu dana 21.06.2010. godine, i I. M. dat na zapisniku o glavnom pretresu dana 21.09.2010. godine, pročitao rješenje S. za f. Opština P. od 29.01.1986. godine, pročitao obavještenja Opštine P. od 21.02.2003. godine, pročitao ugovor o kupoprodaji nekretnina od 14.02.2002. godine, pročitao izvod iz KE na ime okrivljenog izdat od strane U. p. br. 11-245/09-758/2-187 od 21.01.2009. godine, pročitao nalaz i mišljenje vještaka geometra D. Đ. i neposredno ga saslušao na glavnom pretresu dana 25.05.2011.godine, izvršio uvid u skicu lica mjesta, pročitao sadržinu zahtjeva potpisanu od strane M.D.a od 01.10.2008. godine, izvršio uvid u skicu lica mjesta KO D., pročitao podnesak Zaštitnika imovinskopravnih odnosa br. 192/10 od 23.02.2011. godine.<br>
	&nbsp;<br>
	Iz službene zabilješke D. za i. G. g. P. od 09.10.2008. godine proizilazi da je terenska ekipa izašla na lice mjesta I konstatovala sledeće: da je na katastarskoj parceli br. 1097/1 KO D. a koja je svojina E.O. P. izvršena vidna uzurpacija od strane vlasnika katastarske parcele broj 1097/2 M.D.a, što se detaljno može sagledati na grafičkom prikazu.<br>
	&nbsp;<br>
	Uvidom u list nepokretnosti i prepis Uprave za nekretnine PJ P. KO D. br. 101-956-11-32400/08 od 09.10.2008. godine, utvrđuje se da na katastarskoj parceli br. 1097/1 ne postoje tereti I ograničenja.<br>
	&nbsp;<br>
	U svom svjedočkom iskazu datom na glavnom pretresu dana 21.06.2010. godine svjedok M. A. je izjavio da je on kao geometar D. za i Glavnog grada negdje 2008. godine, zajedno sa kolegom u septembru mjesecu izašao na lice mjesta u naselju D., a po prijavi koliko se sjeća I. S., koja je prijavila uzurpaciju zemljišta , odnosno uzurpaciju puta, koga nije bilo po katastru na tom potezu. Izlaskom na lice mjesta on i kolega su su utvrdili da je došlo do uzurpacije katastarske parcele br. 1097/1 KO D., koja je vlasništvo O. P., utvrdili su da je ta katastarska parcela ograđena u velikoj dužini kamenom pozidom. U jednom dijelu te kamene pozide i to u južnom dijelu, a zapadni dio nije bio završen prilikom kontrole , jer se sjeća da su zatekli neke radnike koji su izlivali coklu i šalovali. Prilikom vršenja nadzora došao je okrivljeni M.D. i rekao da on izvodi radove i da su to njegovi radnici, na šta mu je on tada rekao da je to opštinsko zemljište i da na opštinskom zemljištu ne može to da radi i savjetujući ga da podnese zahtjev za otkup i koliko zna on je to uradio, ali šta se kasnije desilo ne zna. U konkretnom slučaju radi se o pozidi u strani jednog brda i tom pozidom prekinuta je katastarska parcela br.1097/1. Dalje je naveo da on nije građevinac da bi tačno mogao da zna o kakvoj se građevini radi, ali to može njegov kolega koji je građevinac bolje da objasni, da su o svemu ovome sačinili službenu zabilješku a na skici koju su pri ložili označili su pozide na ovoj katastarskoj parceli. Pojasnio je da kada je zatekao ove radnike oni su šalovali coklu u jednom kanalu pored tog zidu, da mu nije poznato da su te šalunge kasnije uklonjene, da u konkretnom slučaju nije uzurpirana katastarska parcela 1097/1, već samo jedan dio površine od 1950 m/2, a ova katastarska parcela ima preko 20 hiljada katastarske parcele i ona je ogromna i prostire se mnogo više od zemljišta okrivljenog.<br>
	&nbsp;<br>
	U svom svjedočkom iskazu datom na glavnom pretresu dana 21.06.2010. godine svjedok P. S. je izjavio da su on i kolega po prijavi izašli na lice mjesta u naselju D. i tom prilikom su na katastarskoj parceli 1097/1 vlasništvo O. P, utvrdili postojanje kamenog zida, a pod istim kao građevinac smatra kamen koji je fugovan i betonom povezan. Taj kameni zid koji su zatekli na licu mjesta sa južne strane nije mogao biti potporni zid koji će štititi od odronjavanja terena, a radi se o kamenom zidu koji je čisto estetske prirode i kako bi se zemljište privelo kulturi, a što se tiče gornjeg zida koji je takođe fugovan, radi se o zidu prethodnih vlasnika sa potpuno drugog imanja. U ostalom dijelu sa zapadne strane nije postojao kameni zid, već samo cokla širine 50 cm, koja se prostirala do parcele 1057 kako je to naznačeno na grafičkom prikazou, koji su oni dostavili nakon izvršene kontrole, a sve su konstatovali u službenoj zabilješki. Pojasnio je da pod coklom podrazumjeva izliveni beton širine pola metra i visine do 40 cm, a u konkretnom slučaju je bila izlivena kaskadno zbog različitog nivoa terena i na svaka 4 metra bio je ostavljen prostor za armaturni dio. Praktično ta cokla je bila u nivou zemlje, jer je tu bilo zemlje sa unutrašnje strane. Dalje je pojasnio da u konkretnom slučaju ovo nije mogao biti potporni zid zbog toga što je kamen vezan betonom, dok se pod potpornim zidom podrazumjeva naslaganje kamena bez betona I takav zid služi za odronjavanje terena. Na fotografijama koje su mu pokazali postoji cokla I zid sa stubovima visine oko 4 m, a radi se o armaturskim stubovima, jer se vidi armatura I taj zid sa armaturom koristi kao potpora zemljištu koje se nalazi sa druge strane. On ne zna da li je vršeno nasipanje zemljišta, ali se radi o prirodnom nasipu, a nije ulazio sa unutrašnje strane da bi to utvrđivao. Zid je postojao samo sa južne strane ispod prilaznog puta koji vodi od kapije ka kući okrivljenog, dok sa zapadne strane zid nije podignut, već je postojala cokla širine pola metra, visine 40 cm u nivou zemlje kaskadno postavljena zbog konfiguracije terena. Dodao je da se ne može sjetiti da li su postojali propusti za vodu.<br>
	&nbsp;<br>
	U svom svjedočkom iskazu datom na glavnom pretresu dana 21.09.2010. godine svjedok I. M. je izjavio da je okrivljeni M.D. kupio zemlju i kuću od njegovog brata I. M., koji je prethodno tu zemlju otkupio od Opštine i tu napravio kuću, ali nije bio u mogućnosti da je završi. Ovaj put koji je sporan je vazda postojao i išao je preko opštinske zemlje komuna kako bi se moglo prići kući njegovog brata i tu nikada nije bilo spora. Komšije M. su njegovi rođaci I. L. i I. S., a s druge strane imanja je takođe njegov rođak I. V. Taj pit koristi i njegov brat da bi došao do svoje kuće i nikakvih problema sa tim putem nije bilo niti su sa Markovićem imali ikakvih problema vezano za taj put. Po njegovom mišljenju razlog podnošenja prijave od strane I. S. protiv M. je taj što je ona očekivala od njega da taj put asfaltira. Što se tiče podzide iznad ovog lokalnog puta ona ranije nije postojala, to je M. napravio i uljepšao taj dio, kao i imanje njegovog brata, gdje je po obodu istog stavio kamenu podzidu, a ispod imanja negovog brata je postojala podzida ali je M. srušio tu podzidu srušio i napravio novu. Pojasnio je da je sve to bila opštinska zemlja, pa i taj prilaz do kuće, ali koliko je njemu poznato to je sve njegov brat platio Opštini, da na ovom prilaznom putu nije postojala ranije kapija kao što sad postoji, već je postojala kapija za imanje njegovog brata koja je bila drvena a ne kao sada željezna i postojala je kamena pozida koja je ograničavala put i ulaz. Dalje je pojasnio da prilazni put kući M. nema nikakve veze sa prilazom imanju I. S., jer taj pristupni put vodi samo do kuće okrivljenog M., da je prilazni put kući okrivljenog je postojao i prije nego što je isti kupio tu zemlju, jer je on lično krčio put do kuće njegovog pokojnog brata M. a koliko se sjeća M. je tu kuću kupio prije 10-12 godina od njegovog pokojnog brata. Dodao je da je njegov brat od Opštine otkupio negdje oko 80 kvadrata zemlje, da je to imanje inače stajalo nezagrađeno, da je njegov brat tražio tražio da otkupi i ostatak zemljišta mimo ovih 700 ili 800 kvadrata da to neko ne bi u međuvremenu uzurpirao, da mu je brat nudio da uzme tu zemlju i nastavi da gradi kuću a da mu on za uzvrat da stan od 30 kvadrata koji je imao u Podgoricu, ali on to nije prihvatio jer nije imao novca za izgradnju i da sve ono što je njegov brat ranije držao na imanju drži i danas okrivljeni M.D..<br>
	&nbsp;<br>
	Iz rješenja Sekreterijata za finansije Opština P. od 29.01.1986. godine, utvrđuje se da je Opštinski sekreterijat za finansije rješavajući po zahtjevu I. M. donio rješenje kojim se daje na trajno korišćenje uz naknadu I. M. iz T., uzurpirano zemljište iz društvene svojine u zv. Mjesto “M”, površine 742 m2, označeno kao dio katastarske parcele br. 1097, upisane u posjedovnom listu br. 129 KO D.<br>
	&nbsp;<br>
	Iz obavještenja Opštine P. od 25.02.2003. godine, proizilazi da je u istom konstatovano da je aktom br.08-351/02-1048 od 25.04.2002. godine, Sekretarijat obavijestio Opštinu P. Direkciju za imovine da se katastarska parcela br. 1097/1 KO D. nalazi na području van zahvata generalnog urbanističkog plana Podgorica, a u granicama prostornog plana Opštine P.<br>
	&nbsp;<br>
	Iz ugovora o kupoprodaji nekretnina od 14.02.2002. godine, utvrđuje se da je dana 14.02.2002. godine u P. zaključen ugovor o kupoprodaji nekretnine između I. M. kao prodavca i M.D.a kao kupca, i to nekretnine upisane u katastarskoj opštini D.: parcelu br. 1097/2 koja se sastoji od pašnjaka 3. klase površine 663 m/2 I porodične stambene zgrade u izgradnji na površini od 84 m/2, što ukupno iznosi 747 m/2, po cjeni od 15.000,00 €<br>
	&nbsp;<br>
	Iz izvoda iz KE na ime okrivljenog izdat od strane Uprave policije br. 11-245/09-758/2-187 od 21.01.2009. godine, utvrđuje se da isti nije osuđivan.<br>
	&nbsp;<br>
	Zaštitnik imovinskopravnih odnosa je u podnesku od 23.02.2011. godine br. 192/10 istakao da se pridružuje krivičnom gonjenju i postavlja imovinskopravni zahtjev u odnosu na okrivljenog.<br>
	&nbsp;<br>
	Iz nalaza i mišljenja vještaka geometra D. Đ. proizilazi da je okrivljeni izgradnjom kamenog zida koji je opisan koordinatama i pravcima pružanja kao na skici lica mjesta odstupio od preciziranih granica koje su na snazi U. za N. i zauzeo površinu parcele 1097/1 KO D. u vlasništvu Država Crna Gora u površini od 1109 m 2. Na glavnom pretresu održanom dana 25.05.2011. godine vještak je u svemu ostao pri pismeno datom nalazu i mišljenju, navodeći da smatra da je pitanje da li se radi o pozidi ili ogradi konkretno više pitanje za vještaka građevinske struke, a njegov zadatak je bio da da odgovor na pitanje da li je protivpravno zauzeto zemljište vlasništvo Opštine P. na koje pitanje je u svom nalazu dao odgovor. Pojasnio je da je izlazio&nbsp; na lice mjesta jer drugačije ne bi mogao da uradi snimak, da ono što je označio kao put i to crnom bojom činjenica da je dio tog puta protivpravno prisvojen i pripada parceli br. 1097/1 u vlasništvu države Crne Gore, da do ove parcele ne postoji drugi put osim taj, a on je u svojoj skici izdvojio dio puta koji koriste svi u opšte narodne svrhe i dio puta koji je od strane okrivljenog uzurpiran a koji je označio crvenom bojom.<br>
	&nbsp;<br>
	Sve dimenzije kao i podaci koje je vještak u svom nalazu naveo precizno i vjerno su predstavljene na skici lica mjesta koja čini sastavni dio nalaza vještaka.<br>
	&nbsp;<br>
	Ovakav nalaz i mišljenje sud je cijenio kao argumentovan, objektivan i zasnovan na pravilima struke, dok je vještak dao odgovore na sva pitanja od odlučnog značaja.<br>
	&nbsp;<br>
	REzultati ovog pretresanja nakon detaljne i svestrane analize i ocjene dokaza, pojedničano i u medjusobnoj vezi, a sve u kontekstu sa obranom okrivljenog, pružili su pouzdan osnov za zaključak suda da je okrivljeni M.D. izvršio krivčno djelo protivpravno zauzimanje zemljišta iz čl.254 st.1 Kz-a i to sa onim činjeničnim opisom iz kojeg su proizašla zakosnka obilježja ovog krivičnog djela, na način bliže opisan izrekom ove presude.<br>
	&nbsp;<br>
	Naime, iz iskaza saslušanih svjedoka M. A. i P. S., koje je sud cijenio kao ubjedljive, pouzdane i istinite, budući da su se oba svjedoka bazično izjašnjavali na medjusobno saglasan način, do detalja opisujući sve okolnosti koje su im poznate, pa je tako iz ovih svjedočenja upravo demantovana odbrana okrivljenog koji je najbitnije, pokušavao pred sudom prikazati kako se u konkretnom slučaju radi o kamenim pozidama koje su tu uvijek postojale, a on je iste obnovio i to početkom 2002. i 2003. godine, budući da su oba svjedoka jednoznačno potvrdila da su 2008. godine prilikom vršenja nadzora zatekli radnike na predmetnoj katastarskoj parceli br.1097/1 KO D., kojom prilikom su utvrdili da je ova parcela ogradjena u velikoj dužini kamenom pozidom, i da im je tom prilikom kada su zatekli radnike koji su izlivali coklo i šalovali sam M.D. rekao da on izvodi radove i da su to njegovi radnici, da bi mu tom prilikom svjedoci saopštili da je u pitanju opštinsko zemljište i da se ne može na opštinskom zemljištu raditi, pri čemu je svjedok P. S. čak bio i odredjeniji budući da je gradjevinac po struci, ističući da je bio u pitanju kameni zid čisto estetske prirode i da nije mogao biti u pitanju potporni zid iz razloga što je kamen vezan betonom.<br>
	&nbsp;<br>
	Ovakvi svjedočki iskazi dovedeni u vezu sa nalazom i mišljenjem vještaka geometra, koji je neumitan u svom zaključku da je izgradnjom kamenog zida koji je opisan koordinatima i pravcima pružanja na skici lica mjesta koja je sastavni dio ovog nalaza, odstupljeno od preciziranih granica koje su na snazi U. za n. čime je zauzeta površina parcele 1097/1 KO D. u vlasništvo države Crne Gore u površini od 1109m2, upućuju na potpun i bezrezervan zaključak suda, a to je da je okrivljeni izvršio krivično djelo protivpravno zauzimanje zemljišta iz čl. 254 st.1 KZ-a CG, pri čemu je irelevantno u konačnom istrajavanje odbrane da li je u pitanju potporni zid, pozida ili kameni zid, budući da se radnja ovog krivčnog djela i to njegovog osnovnog oblika sastoji u zauzimanju zemljišta, pri čemu kod izvršioca djela ne mora da postoji namjera prisvajanja, niti pak namjera da trajno zaposjedne zemljište, medjutim, zauzimanje zemljišta mora biti protivpravno, a objekat radnje je zemljište koje mora biti tudje. Citirano dovodeći s druge strane u vezu sa nedvosmislenim činjeničnim utvrdjenjem,a&nbsp; to je da je okrivljeni M.D. zauzeo protivpravno zemljište vlasništvo države Crne Gore, na katastarskoj parceli 1097/1 pri čemu se i uvidom u sam Izvod iz Direkcije za nekretnine utvrdjuje da je ova katastarska parcela u svojini države Crne Gore, a pri tom imajući u vidu i nalaz vještaka geometra, kao i svjedočenja P. S. i M. A. kao geometra D. za i. Glavnog grada, bez sumnje upućuje samo na jedno, a to je da je okrivljeni svojim radnjama ostvario sve subjektivne i objektivne elemente krivičnog djela u pitanju.<br>
	&nbsp;<br>
	Okrivljeni je bio svjestan da zauzima tudje zemljište, kao i to da protivpravno zauzima zemljište vlasništvo države Crne Gore, što je u konačnom i htio, čime se rasvjetljava njegov psihički odnos prema krivičnom djelu u pitanju i to kao direktan umišljaj.<br>
	&nbsp;<br>
	Na postojanost ovakvog ustanovljenja suda, bez uticaja je svjedočki iskaz I. M., osim što je evidentno da je ovaj svjedok ne baveći se suštinski predmetom postupka pokušao slijediti odbranu okrivljenog, pa je i njegov iskaz kao takav i cijenjen, što je i bio razlog da sud isti ne prihvati, nalazeći daje ovo svjedočenje pristrasno, neobjektivno i neistinito.<br>
	&nbsp;<br>
	Pri ovakvom zaključivanju, sud je imao u vidu i odbranu okrivljenog u kojoj je osim izloženog okrilvjeni kao relevantnim smatrao obraćanje braći I. M. i M., i navodno njegovo vjerovanje da se radi o čestitoj familiji kao prethodnim vlasnicima koji su mu obećali da će da otkupe od Opštine zemljište, nalazeći da je ovakva odbrana samo i isključivo refleks tipičnog pokušaja stavljanja akcenta na ono što nije od značaja, a sve u cilju da zamagljivanjem činjenica isti u konačnom izbjegne krivicu, iz kojih razloga sud odbranu i nije prihvatio, nalazeći da je ista demantovana nedvosmislenim činjeničnim utvrdjenjem, koje je rezultirano iz ovog postupka.<br>
	&nbsp;<br>
	Sud je imao u vidu i sve ostale provedene dokaze, nalazeći da kod izloženog isti nijesu od značaja.<br>
	&nbsp;<br>
	Prilikom odlučivanja o vrsti i visini krivične sankcije, sud je imao u vidu sve okolnsoti od značaja za izbor i visinu, pa je u odsustvu otežavajućih okolnosti, na strani okrivljenog kao olakšavajuću cijenio okolnost da je okrivljeni otac jednog mldb. djeteta, kao i njegovo ranije neporočno vladanja, &nbsp;dok je sud prilikom odlučivanja o vrsti kazne naročito imao u vidu imovno stanje okrivljenog, i pri tom činjenicu da je isti dobrog imovnog stanja, osudjujući ga na novčanu kaznu u iznosu od 1.000,00 eura, koju kaznu je okrivljeni dužan platiti u roku od 15 (petnaest) dana po pravosnažnosti presude, a ukoliko se izrečena novčana kazna ne plati u ostavljenom roku ista će se zamijeniti kaznom zatvora, tako što će se za svakih započetih 25,00 eura novčane kazne, odrediti jedan dan zatvora, s tim da kazna zatvora ne može biti duža od 6(šest) mjeseci.Naime, sud je mišljenja da će se upravo sa navedenom novčanom kaznom sa uspjehom ostvariti svrha kažnjavanja i to spriječavanje okrivljenog da čini krivična djela i uticaj na njega da ubuduće ne čini ista i obaveza poštovanja zakona, čime će se sa uspjehom ostvariti svrha kažnjavanja iz čl.32 Krivičnog zakonika u okviru opšte svrhe izricanja krivičnih sankcija propisane čl.4 st.2 istog zakonika.<br>
	&nbsp;<br>
	Sud je opozvao procesno rješenje vještačenjem putem vještaka gradjevinske struke, nalazeći da je činjenično stanje na dovoljan način rasvijetljeno, pa bi provodjenje ovog dokaza bespotrebno i necjelishodno odugovlačilo ovaj postupak.<br>
	&nbsp;<br>
	Obavezuje se okrivljeni da na ime troškova krivičnog postupka, putem geodetskog vještačenja uplati ovom sudu iznos od 137.50 €, a na ime paušala iznos od 80,00€ koji je odmjeren srazmjerno dužini trajanja postupka, složenosti predmeta i imovinskim prilikama okrivljenog.<br>
	&nbsp;<br>
	Na osnovu izloženog u smislu odredbe čl. 364 ZKP-a CG odlučeno je kao u izreci presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>SUDIJA</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maja Zeković,s.r.</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA: </strong><br>
<strong>Protiv ove presude može se</strong><strong> izjaviti žalba u roku </strong><br>
<strong>od 8 dana od dana&nbsp; prijema&nbsp; pismenog otpravka iste, </strong><br>
<strong>Višem</strong><strong> sudu u Podgorici, a preko ovog suda.</strong><br>
&nbsp;<br>
<strong>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><br>
&nbsp;<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.49930555in 1.0in;}
.s1{text-decoration:underline;}
.s2{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1"> K. br. 150/10</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika Miodraga Pekovića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, u krivičnom predmetu protiv  okrivljenog  R.G.a, iz LJ., opština B.Polje,  zbog krivičnog djela  falsifikovanje isprave iz čl. 412 st. 2 u vezi st. 1 Krivičnog zakonika,  u sticaju sa krivičnim djelom prevara iz čl. 244 st. 1 Krivičnog zakonika, po optužnici  Osnovnog državnog  tužilaštva u Bijelom Polju, Kt. br. 188/2009 od 26. 02. 2010. godine, nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Ljubinke Madžgalj, okrivljenog R.G.a i punomoćnika oštećenog "T-Mobile CG" iz Podgorice - adv. F.K., dana  29. 10. 2010. godine,  donio je i javno objavio,</span>
</p>
<p class="p5"></p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3">
<span>	Okrivljeni R.G., - jmbg- ..., od oca V., majke M., rođene V., rođen ....g. u B.Polju, sa prebivalištem u mjestu rođenja – naselje LJ., Srbin, drž. CG, nezaposlen, student Ekonomskog fakulteta u Nišu, neoženjen, lošeg imovnog stanja, osuđivan presudama: Opštinskog suda u Nišu K. br. 1157/01 od 25. 11. 2003.g. - čl. 54/2 KZ RS na 4 mjeseca zatvora uslovno na jednu godinu i Osnovnog suda u Bijelom Polju K. br. 702/09 od 07. 10. 2009. godine - čl. 244 st. 1 KZ CG - na 3 mjeseca zatvora uslovno na dvije godine, </span>
</p>
<p class="p3"></p>
<p class="p3">
<span> </span>
</p>
<p class="p3"></p>
<p class="p6">
<span>K r i v   j e</span>
</p>
<p class="p3"></p>
<p class="p3">
<span>	-što je:</span>
</p>
<p class="p3">
<span>	-dana 02. 10. 2008. godine u Podgorici, preinačio pravu javnu ispravu, na način što je sa lične karte serijskog broja CG...., koja je od CB Bijelo Polje izdata na ime Š.D.a, uklonio fotografiju i stavio svoju, nakon čega je ovakvu preinačenu javnu ispravu, upotrebljavajući je kao pravu, a u namjeri da sebi pribavi protivpravnu imovinsku korist, predao ovlašćenom radniku "T-Mobile", kojem je lažno prikazao činjenicu da je on Š.D. i time ga doveo u zabludu i naveo da sa njim, u ime "T-Mobile" zaključi ugovor o zasnivanju korisničkog odnosa, na osnovu kojeg ugovora mu je na štetu oštećenog "T-Mobile" dat tarifni paket - smart, telefon marke "Nokia 2760" sa korisničkim brojem 067-633-017, sve u vrijednosti od 270,00 eura, nakon čega je koristeći isti napravio telefonski račun u iznosu od 279,73 €, </span>
</p>
<p class="p3"></p>
<p class="p3">
<span>	-čime je izvršio  krivično  djelo prevara iz čl. 244 st. 1 Krivičnog zakonika Crne Gore,</span>
</p>
<p class="p3"></p>
<p class="p3">
<span>	-pa ga sud, primjenom citiranih zakonskih propisa, te čl. 2, 4, 5, 13, 15, 32, 39 i 42,   Krivičnog zakonika, i čl. 199 st. 2, 212   i 364 ZKP-a, </span>
</p>
<p class="p3"></p>
<p class="p3"></p>
<p class="p6">
<span>O S U Đ U J E</span>
</p>
<p class="p3"></p>
<p class="p3">
<span>	Na novčanu kaznu  od 1.500,00 € (hiljaduipetstoeura),</span><span class="s2">  </span><span> koju je dužan platiti u roku od 3 (tri) mjeseca, od dana pravosnažnosti presude, na račun Depozita novčanih kazni, troškova postupka i paušala CG broj: 832-151-35, s tim što je dokaz o uplati iste dužan dostaviti krivičnoj pisarnici ovog suda.</span>
</p>
<p class="p3"></p>
<p class="p3">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p3"></p>
<p class="p3">
<span>	Okrivljeni se obavezuje da plati ovom sudu na ime paušala iznos od 30,00€, kao i na ime troškova krivičnog postupka iznos od 70,00€, koje iznose će uplatiti na račun Depozita novčanih kazni, troškova postupka i paušala CG broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplatih istih dužan dostaviti krivičnoj pisarnici ovog suda. </span>
</p>
<p class="p3">
<span>  </span>
</p>
<p class="p5">
<span> Okrivljeni se obavezuje da oštećenom preduzeću »T-Mobile« CG – Podgorica, plati iznos od 279,73€, na ime pribavljene koristi na štetu ovog preduzeća.</span>
</p>
<p class="p3"></p>
<p class="p3"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span>	Optužnicom Osnovnog državnog  tužilaštva  u Bijelom Polju, Kt. br. 188/2009 od 26. 02. 2010. godine, optužen je R.G., iz LJ., opština Bijelo Polje,    zbog izvršenja  krivičnog  djela falsifikovanje isprave iz čl. 412 st. 2 u vezi st. 1 Krivičnog zakonika, u sticaju sa krivičnim djelom prevara iz čl. 244 st. 1 Krivičnog zakonika, s tim što je zamjenik ODT-a tokom postupka precizirao činjenični opis optužbe u pogledu oštećenog i kao takvo označio oštećeno preduzeće »T-Mobile CG« u Podgorici, a sud je nakon izvedenog dokaznog postupka utvrdio da pričinjena šteta iznosi 279,73€, te da su u radnjama okrivljenog sadržani samo elementi krivičnog djela prevara iz čl. 244 st. 1 Krivičnog zakonika, pa je u tom smislu sadržano u izreci presude.    </span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu zamjenika ODT-a u Bijelom Polju Ljubinke Madžgalj, okrivljenog R.G.a i punomoćnika oštećnog "T-Mobile" CG Podgorica - adv. F.K., iz Bijelog Polja.   </span>
</p>
<p class="p3"></p>
<p class="p3">
<span>	Zamjenik ODT-a u B.Polju Ljubinka Madžgalj, u završnoj riječi je izjavila da u svemu ostaje pri preciziranoj optužnici jer je izvedenim dokazima na glavnom pretresu dokazano da je okrivljeni izvršio krivična djela koja mu se stavljaju na teret i tražila je od suda da okrivljenog oglasi krivim i kazni po zakonu.   </span>
</p>
<p class="p3"></p>
<p class="p3">
<span>	Okrivljeni  R.G., u svojoj odbrani u istražnom postupku, istakao je da nije izvršio krivična djela stavljena mu na teret, te da nije, dana 02. 10. 2008. godine, sklopio ugovor sa "T-Mobile" U podgorici o korišćenju i kupovini mobilnog telefona "Nokia N 2760" sa brojem 067-633-017, niti je pak falsifikovao lična dokumenta, tj. nije na ličnoj karti lica Š.D.a, koga ne poznaje, stavio svoju sliku. Dodao je da toga dana nije boravio u Podgorici, već je 30. steptembra ili pak 01. 10. 2008. godine odobren mu kredit kod Prve banke u bijelom Polju u iznosu od 1.800,00 eura, koji iznos je podigao i nekoliko narednih dana je bio u Bijelom Polju sa društvom, a 03. 10. 2008. godine počeo je da radi u sportskoj kladionici "Šansa" u Bijelom Polju. U tom vremenu je posjedovao telefon marke "Samsung" a broj telefona mu je bio 068-445-083.  Takođe je naveo da lice Š.D. ne poznaje, niti zna ko je i na ličnu kartu tog lica postavio njegovu fotografiju, koja je ista kao na njegovoj ličnoj karti. Njegova lična karta na kojoj je bila ista takva fotografija i  ostala lična dokumenta su mu ukradena iz vozila njegovog oca, koje je neko obio negdje u septembru mjesecu 2008. godine, a koje je on vozio. Naveo je i to da nije objavljivao nevažećom ovu ličnu kartu. Na glavnom pretresu je ponovio odbranu datu u istražnom postupku i dodao da je lice na čijoj ličnoj karti se nalazila njegova slika mlađe od njega oko 15 godina, te  da je logično da radnik "Telekoma" primijeti nesklad između godina i fizičkog izgleda lica koje se nalazilo na fotografiji na ličnoj karti. Takođe je ponovio da lice Š.D.a ne poznaje.</span>
</p>
<p class="p5">
<span>Na glavnom pretresu od 24. 09. 2010. godine okrivljeni je izjavio da priznaje izvršenje krivičnih djela stavljenih mu na teret, i krivično djelo je izvršio tako što je našao ličnu kartu u naselju Pruška, sa imenom Š.D., stavio njegovu sliku na nju i takvu ličnu kartu priložio prilikom kupovine telefona u poslovnici "T-Mobile" u Podgorici, potpisujući u ugovore ime Š.D.,  s tim što je imao namjeru da račune redovno plaća, međutim, zbog prestanka radnog odnosa nije imao mogućnosti. Takođe je dodao da se iskreno kaje zbog izvršenog djela a zbog stida i sramote nije mogao da ranije prizna djelo. </span>
</p>
<p class="p3"></p>
<p class="p3">
<span>	U završnoj riječi je izjavio da priznaje izvršenje krivičnih djela stavljenih mu na teret preciziranom optužbom, izrazio je kajanje zbog učinjenog, i molio je sud da ga što blaže kazni.   </span>
</p>
<p class="p3"></p>
<p class="p3">
<span>	Radi utvrđivanja odlučnih činjenica i krivice okrivljenog, sud je u dokaznom postupku na glavnom pretresu izveo dokaze: saslušao svjedoke Š.D.a; N.M. i Š.D.a; pročitao: ugovor o zasnivanju korisničkog odnosa "T-Mobile" br. 102/08 od 02. 10. 2008. godine; ugovor o kuporodaji mobilnog telefona na ime Š.D.a; pročitao nalaz i mišljenje vještaka ecc. struke D.Ć.a od 21. 09. 2010. godine;   izvršio uvid: u listing komunikacija dolaznih i odlaznih brojeva sa broja telefona 067-633-017 za period od 01. 11. 2008. godine do 30. 12. 2008. godine;   u račune  korisničkog broja 067-633-017 za mjesece oktobar, novembar i decembar 2008. godine; i u izvod iz kaznene evidencije na ime okrivljenog.  </span>
</p>
<p class="p3"></p>
<p class="p5">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni  izvršio krivično djelo prevara za koje je kriv.     </span>
</p>
<p class="p3"></p>
<p class="p3">
<span>	Naime, sud je odbranu okrivljenog cijenio kao priznanje izvršenja djela, jer isti nije sporio način na koji je djelo izvršio, navodeći da je našao ličnu kartu, stavio svoju sliku na njoj i takvu ličnu kartu priložio prilikom kupovine telefona u poslovnici "T-Mobile" u Podgorici. </span>
</p>
<p class="p3"></p>
<p class="p3">
<span>	Priznanje okrivljenog potvrđeno je i izvedenim dokazima.</span>
</p>
<p class="p3"></p>
<p class="p3">
<span>	Naime, sud je cijenio iskaz svjedoka Š.D.a i iz istog utvrdio, da je ovaj svjedok svoju ličnu kartu izgubio krajem mjeseca februara 2008 godine što je prijavio UP PJ u Bijelom Polju, te da je pomenutu ličnu kartu objavio nevažećom nakon nekoliko dana, a da je dobio novu ličnu kartu u martu mjesecu iste godine. Svjedok se nije potpisao na ličnoj karti koju je izgubio, a na mjestu predviđenom za potpis. Pretpostavio je da je ličnu kartu izgubio u naselju Pruška. Iz iskaza ovog svjedoka sud je takođe utvrdio da on ne poznaje okrivljenog R.G.a, a  da mu je krajem 2008 godine prispio račun od T-mobil-a, pa provjerom u poslovnici T-mobile-a u B.Polju i UP PJ u Bijelom Polju, saznaje da je potpisan ugovor između njega i T-mobile-a, te u UP PJ u Bijelom Polju prilikom pezentiranja ugovora i fotokopije lične karte uočava da na ličnoj karti koju je ranije oglasio nevažećom stoji slika drgog, njemu nepoznatog lica, te da potpis na ugovoru i ličnoj karti nije njegov potpis. Naveo je i da nikada nije zasnivao nikakav ugovorni odnos sa T-Mobile-om. Iskaz ovog svjedoka sud je u potpunosti prihvatio kao jasan i određen.</span>
</p>
<p class="p3"></p>
<p class="p3">
<span>	Iz iskaza svjedokinje N.M.sud je utvrdio da je ova svjedokinja zapošljena u »Eticard« šopu T.Mobile-a CG , gdje radi od 01. 12. 2007 godine, te da je radila u pomenutom šopu tokom cijele 2008 godine. Iz iskaza ove svjedokinje sud je takođe utvrdio da je krejem 2008 godine u toku bila akcija kupovine telefona pod nazivom »Smart«, na osnovu koje su građani mogli kupiti mobilni telefon po cijeni od 1(jedan) €, te da je interesovanje građana za pomenutu akciju bilo veliko.  Ova svjedokinja nije  mogla prepoznati da li je okrivljeni R.G. prisutan u sudnici na dan davanja iskaza, dolazio u navedeni šop, te da li je sa njim u ime T-Mobile-a zaključila ugovor, a pojasnila je da je procedura kupovine telefona u navedenoj akciji podrazumijevala potpisivanje ugovora, uz obavezno lično prisustvo korisnika te uz prezentaciju lične karte. Iskaz ove svjedokinje sud je u potpunosti prihvatio kao jasan i određen, te životno logičan i u dijelu da nije prepoznala okrivljenog, imajući u vidu prirodu posla kojim se bavi te vremensku distancu.</span>
</p>
<p class="p3"></p>
<p class="p3">
<span>	Sud je cijenio iskaz svjedoka Š.D.a iz koga proizilazi da ovaj svjedok poznaje R.G.a, a da ne poznaje Š.D.a. Ovaj svjedoka nije mogao da se sjeti da li tokom 2008 godine okrivljeni R.G. koristio tel. Br 067 633 017, a nije ni decidno negirao.</span>
</p>
<p class="p3"></p>
<p class="p3">
<span>	Sud je cijenio i pisani dokaz Ugovor o zasnivanju korisničkog odnosa br 102/08 od 02. 10. 08 god. zaključen između T-Mobile-a CG i Š.D.a. U odredbama navedenog ugovora stoji da je ponuda, akcija »Smart 15« a da je korisnik D.Š.iz Sutivana sa ličnom kartom izdatom od MUP-a B.P  46084, te da je ugovor zaključen na 18 mjeseci. U odredbama ugovora koji se odnose na mobiln telefon stoji da je proizvođač NOKIA, model 2760 a da je korisniku dodijeljen broj 067 633 017. U potpisu navedenog ugovora stoji korisnik D.Š.a u ime T-Mobile-a M. N.. Iz Ugovora o kupoprodaji mobilnog telefona zaključenog dana 02. 10. 2008 proizilzi se da je isti zaključen između T-Mobile-a CG i lica Š.D. kao kupca a da je predmet kupoprodaje mobilni telefon N 2760 pod uslovima kupovine predviđenim za paket »Smart 15« koji ugovor je zaključen na 18 mjeseci. U potpisu navedenog ugovora stoji potpis kupca D.Š.i T-Mobile-a Z. sa pečatom prodavca. </span>
</p>
<p class="p3"></p>
<p class="p3">
<span>	Iz listinga komunikacija za br 067 633 017 proizilazi da je navedeni broja bio aktivan u periodu od 01. 11. 2008 do 30. 12. 2008 godine.</span>
</p>
<p class="p3"></p>
<p class="p3">
<span>	Uvidim u račune izdate od T-Mobile-a za mjesece oktobar, novembar i decembar  2008 godine, na ime Š.D. a za telefonski broj korisnika 067 633 017 utvrđuje se da je T-Mobile ispostavio korisniku račune i to za mjesec oktobar u iznosu od 140,96€, za novembar 35,77€, i za decembar 15,00 €. Iz stavke računa prethodni dug proizilazi da ni jedan od navedenih računa nije plaćen, te da je ukupan dug prema T-Mobile-u zaključno sa ispostavljenim računom za decembar 2008 godine iznosi 191,73€. Ove pisane dokaze su je prihvatio kao vjerodostojne.</span>
</p>
<p class="p3"></p>
<p class="p3">
<span>	Uvidom u fotokopiju lične karte reg br 46084 izdate od CB Bijelo Polje, utvrđuje se da je na istoj fotografija okrivljenog, ispod fotografije potpis Š.D., sa imenom Dobrašin , ime oca Z. i prezime Š..</span>
</p>
<p class="p3"></p>
<p class="p3">
<span>	Sud je cijenio  nalaz i mišljenje vještaka ekonomske struke D.Ć.a i iz istog utvrdio iznos pričinjene štete T-Mobile-u CG, a koju čine zbir manje plaćene tržišne vrijednosti mobilnog telefona od 88,00€ i ispostavljeni računi po osnovu potrošnje koji iznose ukupno 191,73€, te iznos pričinjene štete T-Mobile-u iznosu 279,73€. Nalaz i mišljenje ovog vještaka sud je u potpunosti prihvatio obzirom da je dat na osnovu priložene dokumentacije te zvaničnih cjenovnika. </span>
</p>
<p class="p3"></p>
<p class="p3">
<span>	Uvidim u izvod iz kaznene evidencija na ime okrivljenog br 2179 od 29. 09. 2010 godine sud je utvrdio da je okrivljeni R.G.  osuđivan presudama: Opštinskog suda u Nišu K. br. 1157/01 od 25. 11. 2003.g. - čl. 54/2 KZ RS na 4 mjeseca zatvora uslovno na jednu godinu i Osnovnog suda u Bijelom Polju K. br. 702/09 od 07. 10. 2009. godine - čl. 244 st. 1 KZ CG - na 3 mjeseca zatvora uslovno na dvije godine, </span>
</p>
<p class="p3"></p>
<p class="p3">
<span>	Naime, analizirajući odbranu okrivljenog tokom istražnog postupka te jednim dijelom i tokom glavnog pretresa u kojoj je okrivljeni negirao izvršenje djela stavljenog mu na teret, ovaj sud istu ne prihvata i cijeni je unaprijed smišljenom u cilju izbjegavanja sopstvene krivice, dok proznanje okrivljenog dato na glavnom pretresu od 24. 09. 2010 godine te u završnoj riječi cijeni istinitim, obzirom da je isto jasno i nedvosmisleno te potvrđeno izvedenim dokazima.   </span>
</p>
<p class="p3">
<span>	</span>
</p>
<p class="p3">
<span> 	Dakle, iz svih izvedenih dokaza, dovedenih u vezu sa priznanjem okrivljenog  nesumnjivo se utvrđuje da je ovaj na ličnu kartu izdatu na ime svjedoka Š.D.a, umjesto postojeće, stavio svoju fotografiju i tako izmijenjenu ličnu kartu prezentovao ovlašćenom službeniku »T-Mobile« u Podgorici, kao lični dokument, te na ime Š.D.a  zasnovao korisnički odnos sa »T-Mobile« i po osnovu istog dobio tarifni paket »smart 15« sa telefonom marke »Nokia« 2760.  Kako lična karta predstavlja javnu ispravu, koju u propisanoj formi izdaje nadležni organ – MUP-a i JU preko odgovarajuće PJ, u granicama svoje nadležnosti, to u konkretnom slučaju mijenjanjem originalne fotografije na ličnoj karti na ime Š.D.a i stavljanjem svoje, okrivljeni je preinačio pravu javnu ispravu, a nakon toga je takvu lažnu javnu ispravu upotrijebio kao pravu prilikom zasnivanja korisničkog odnosa sa »T-Mobile« CG, ali u konkretnom slučaju ne postoji falsifikovanje isprave, kao samostalno krivično djelo, već isto predstavlja način, odnosno radnju  krivičnog djela prevara, iz čl. 244 st. 1 KZ-a, te ne postoji sticaj između ova dva krivična djela. Okrivljeni je ovlašćenom službeniku »T-Mobile« lažno prikazao činjenice - da je on lice Š.D., i to predajući mu lažnu javnu ispravu, kao pravu, i dovodeći istu  u zabludu, da mu na štetu preduzeća »T-Mobile«, preda »smart 15« paket sa telefonom, te kasnije  napravio račune, pa  tako pričinio štetu oštećenoj u iznosu od 279,73€ a koju vrijednost okrivljeni nije isplatio, a nije ni imao namjeru da to učini, s obzirom da su podaci u korisničkom ugovoru na ime Š.D.a, što je podrazumjevalo da isplatu vrši drugo lice, čime je u svojim radnjama ostvario elemente krivičnog djela prevara iz čl. 244 st. 1 KZ-a.  Činjenicu da je okrivljeni imao prevarnu namjeru u momentu zaključenja samog ugovora sud je utvrdio kroz dalje postupanje okrivljenog, jer on niti je o sklopljenom ugovoru obavijestio Š.D.a, na čije ime glasi, niti je uplatio na ime dugovanog iznosa bilo koju sumu, što ukazuje na njegovu prevarnu namjeru – da »T-Mobile« i ne plaća dugovani iznos. S toga, sud nije prihvatio pravnu kvalifikaciju iz optužbe i utvrdio je da u radnjama okrivljenog stoje elementi samo krivičnog djela prevara iz čl. 244 st. 1 Krivičnog zakonika. </span>
</p>
<p class="p3"></p>
<p class="p3">
<span>	Prilikom odlučivanja o vrsti krivične sankcije,  sud je cijenio sve okolnosti iz čl. 42 KZ-a, koje se odnose na odmjeravanje kazne, pa je na strani okrivljenog našao olakšavajuće  okolnosti - da se radi o mlađem licu, studentu, lošeg imovnog stanja, koji je priznao izvršenje djela u fazi kad to nije bilo dokazano te da je izrazio kajanje zbog izvršenog djela, po ocjeni suda, iskreno, dok je od otežavajućih okolnosti sud cijenio njegovu raniju osuđivanost, imajući u vidu da je osuđivan za istovrsno krivično djelo, pa je okrivljenom izrekao kaznu od 1.500,00 €, te je mišljenja  je da  je ova kazna adekvatna sankcija učiniocu, s obzirom na stepen njegove krivice i težinu učinjenog krivičnog djela, te da će se istom postići svrha kažnjavanja, predvidjena u čl. 32 KZ-a. </span>
</p>
<p class="p3">
<span> </span>
</p>
<p class="p3">
<span>   	Sud je okrivljenog obavezao na plaćanje troškova krivičnog postupka u iznosu od 70,00€, koji troškovi su isplaćeni iz predračunskih sredstava suda a odnose na plaćanje na ime datog nalaza i mišljenja vještaku ekonomske struke, dok je odluka o paušalu u iznosu od 30,00€ donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog.</span>
</p>
<p class="p3"></p>
<p class="p5">
<span>Okrivljeni je obavezan da oštećenom preduzeću »T-Mobile« CG-Podgorica, koga je oštetio krivičnim djelom prevara,  plati iznos od 279,73 €.</span>
</p>
<p class="p3"></p>
<p class="p3">
<span>	Iz iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p3"></p>
<p class="p3"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p4">
<span>dana  29. 10. 2010. godine,   </span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,			 			PREDSJEDNIK VIJEĆA-SUDIJA, </span>
</p>
<p class="p3">
<span>Draginja Bošković  s.r.						Ivan Adamović  s.r.</span>
</p>
<p class="p3"></p>
<p class="p2"></p>
<p class="p7"></p>


</body>
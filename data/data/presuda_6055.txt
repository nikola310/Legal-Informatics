<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>K. br. 10/1026</strong><br>
	&nbsp;</div>
<div style="text-align: center">
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>U IME NARODA</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI</strong>, kao prvostepeni, krivični u vijeću sastavljenom od sudije Željke Jovović, kao predsjednika vijeća i sudija porotnika Ćuković Mirka &nbsp;i Vasa Lopičića, kao članova vijeća uz učešće Danijele Rajković kao zapisničara, u krivičnom predmetu protiv okrivljenog <strong>&nbsp;V. G.</strong>, iz Tivta, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, rješavajući po optužnici ODT-a u Podgorici Kt. br. 1198/10 od 11.11.2010. godine, nakon završenog glavnog i javnog pretresa, održanog dana 03.03.2011. godine u prisustvu zastupnika optužbe Z. V. zamjenika ODT Podgorica, okrivljenog V. G. i njegovog branioca G. M., Advokata iz Kotora, donio je i istog dana javno objavio,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center">
	<strong>P R E S U D U</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi&nbsp; </strong></div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; V. G.</strong>,&nbsp; JMB xxxxxxxxxxxxx, od oca D. i majke N., rođene K., rođenog 10. 11. 1982. godine u Splitu, Republika Hrvatska, sa prebivalištem u Tivtu Radovići bb, po nacionalnosti Crnogorac, pismen, završio Srednju automehaničarsku školu, nezaposlen, neoženjen, lošeg imovnog stanja, neosuđivan<br>
	&nbsp;<br>
	<strong>Kriv je</strong><br>
	&nbsp;</div>
<div>
	<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 15. 03. 2010. godine u Podgorici, lažnu javnu ispravu upotrijebio kao pravu, na način što je u postupku priznavanja inostrane školske isprave, Ministarstvu prosvjete i nauke Crne Gore kao dokaz o posjedovanju stručne spreme predao diplomu srednje tehničke i srednje stručne škole iz Trebinja broj 01-712/4-9/2009 od 19. 08. 2009. godine o položenom završnom ispitu za zanimanje mašinski tehničar, koju nije izdala navedena škola,<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu Sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl.199, 202 i 364 Zakonika o krivičnom postupku, izriče<br>
	&nbsp;</div>
<strong>USLOVNU OSUDU</strong>
<div style="text-align: justify">
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako optuženi u roku od 2 (dvije) godine po pravosnažnosti presude ne izvrši novo krivično djelo.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se optuženi da ovom Sudu plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 75 Krivičnog zakonika prema optuženom se izriče:<br>
	&nbsp;</div>
<div style="text-align: center">
	<strong>MJERA BEZBJEDNOSTI</strong><br>
	&nbsp;</div>
<div>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oduzimaju se od optuženog diploma srednje tehničke i srednje stručne škole iz Trebinja broj 01-712/4-9/2009 od 19. 08. 2009. godine o položenom završnom ispitu za zanimanje mašinski tehničar, kao predmet upotrijebljen u izvršenju krivičnog djela.<br>
	&nbsp;</div>
<div style="text-align: center">
	<strong>O b r a </strong><strong>z l o ž e nj e</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom Osnovnog državnog tužioca Kt. br. 1198/10 od 11.11.2010. godine, stavljeno je na teret optuženom V. G. izvršenje krivičnog djela falsifikovnje isprave iz čl. 412 st. 2 u vezi st. 1 Krivičnog zakonika. Zastupnik optužbe je u završnoj riječi precizirao optužnicu kao u izreci presude navodeći da je okrivljeni u cjelosti priznao izvršenje krivičnog djela, što je potvrđeno i dopisom nadležne Prosvetne ustanove, pa predlaže da ga sud oglasi krivim i osudi po zakonu, te da mu izrekne mjeru bezbjednosti oduzimanje predmeta.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi V. G. u svojoj odbrani, datoj u predkrivičnom postupku, koju je u cjelosti ponovio i na glavnom pretresu, priznaje da je učinio krivično djelo stavljeno mu na teret i&nbsp; priznaje svoju krivicu. Navodi da je prva tri razreda srednje škole zakonski upisao i završio u Tivtu u srednjoj školi ’’Mladost’’. Nakon toga je imao namjeru da se zaposli, a da preostali četvrti razred srednje škole upiše i vanredno završi u Trebinju. Stupio je u kontakt sa Pavlom Sredanovićem, koji je stalno nastanjen u Trebinju,&nbsp; u januaru 2010. godine&nbsp; i Pavle ga je upoznao sa izvjesnom S., koji je takođe iz Trebinja i kome je dao novčani iznos od 350,00 €. Navedeni novčani iznos dao je u namjeri upisa i završavanja četvrtog razreda srednje škole vanredno u Trebinju. Nakon sedam dana S. ga je kontaktirao i tom prilikom mu je dao navedena svjedočanstva o sva četiri razreda srednje škole i diplomu o položenom završnom ispitu. Osjeća se krivim, jer se polakomio i ne pitajući se otkud navedena svedočanstva i diplome, iste je uzeo. Okrivljeni se u završnoj riječi pridružio završnoj riječi svog branioca i izrazio kajanje zbog svog postupka.<br>
	&nbsp;&nbsp;&nbsp;&nbsp;&nbsp; &nbsp;Branilac optuženog V. G., advokat G. M. u završnoj riječi navodi da s obzirom da je optuženi priznao izvršenje krivičnog djela koje mu je stavljeno na teret, imajući u vidu činjenicu da ranije nije krivično kažnjavan kao i činjenicu da ima status raseljenog lica, smatra da bi navedena mjera bezbjednosti bila srazmjerna kazni i pravična sa ciljem resocijalizacije optuženog kako više ne bi činio ova ili neka slična krivična djela. Ističe, da je optuženi priznao izvršenje krivičnog djela i u predkrivičnom postupku i da se kaje zbog navedenog djela.<br>
	&nbsp;&nbsp;&nbsp;&nbsp;&nbsp;&nbsp; U dokaznom postupku sud je pročitao izvještaj Uprave policije PJ Tivat iz kaznene evidencije na ime optuženog V. G. broj 03-245/10-5020 od 26.11.2010. godine.<br>
	&nbsp;&nbsp;&nbsp;&nbsp;&nbsp;&nbsp; &nbsp;Imajući u vidu potpuno i jasno priznanje optuženog, koje u toku postupka nije dovedeno u sumnju, i cijeneći isto kao dokaz, to sud primjenom čl. 335 Zakonika o krivičnom postupku nije izvodio druge dokaze predložene optužnicom, osim izvoda iz kaznene evidencije, od koga zavisi vrsta i mjera krivične sankcije, te je u postupku na nesumljiv način utvrđeno da je da je optuženi dana 15. 03. 2010. godine u Podgorici, lažnu javnu ispravu upotrijebio kao pravu, na način što je u postupku priznavanja inostrane školske isprave, Ministarstvu prosvjete i nauke Crne Gore kao dokaz o posjedovanju stručne spreme predao diplomu srednje tehničke i srednje stručne škole iz Trebinja broj 01-712/4-9/2009 od 19. 08. 2009. godine o položenom završenom ispitu za zanimanje mašinski tehničar, koju nije izdala navedena škola, čime je sa direktim umišljajem ostvario sva bitna obilježja krivičnog djela falsifikovanje isprave iz čl. 412 st. 2 u vezi st. 1 Krivičnog zakonika.&nbsp;<br>
	Naime, za sud nije sporno da navedeni dokument predstavlja javnu ispravu, jer se diploma o završenom školovanju izdaje u propisanoj formi, od strane škole kao organizacije iz oblasti prosvjete i obrazovanja u poslovima koje vrši na osnovu javnih ovlašćenja a optuženi je kao punoljetna osoba znao da se javne isprave pribavljaju lično na osnovu zakonom predviđene procedure i za to ispunjenih uslova.<br>
	&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Budući da je optuženi bio svjestan da se radi o lažnim ispravama, pa ih je i pored tog saznanja upotrijebio kao prave osnovano slijedi da je postupao sa direktnim umišljajem tj. da je bio svjestan lažne sadržine svjedočanstava i diplome o položenom završnom ispitu kao i njihovog značaja, da se radi o javnim ispravama, pa su se u njegovim radnjama, pored objektivnih stekli i subjektivni elementi bića krivičnog djela stavljenog mu na teret.<br>
	&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz kaznene evidencije na ime optuženog V. G. broj 03-245/10-5020 od 26.11.2010. godine. &nbsp;na nesumljiv način je utvrđeno da&nbsp; nije registrovan u kazneno – operativnim evidencijama kod Ispostave Tivat.<br>
	&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; Prilikom odmjeravanja kazne sud je na strani optuženog, u smislu čl. 42 st. 1 Krivičnog zakonika, kao olakšavajuće okolnosti cijenio njegovo korektno držanje pred sudom, te s tim u vezi prihvatanje odgovornost, i izraženo kroz jasno i potpuno priznanje, uz ispoljeno kajanje, njegovo ranije dobro ponašanje i stim u vezi raniju neosuđivanost, što je sud utvrdio iz izvoda iz kaznene evidencije na ime optuženog, dok otežavajućih okolnosti sud nije našao, pa je cijeneći prednje okolnosti na strani optuženog,&nbsp; primjenom čl. 53 i 54 Krivičnog zakonika izrekao uslovnu osudu kao u izreci presude nalazeći da će se i upozorenjem uz prijetnju izvršenja utvrđene kazne zatvora uz postavljeni uslov sa rokom provjere od dvije godine, na optuženog u dovoljnoj mjeri uticati da ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.<br>
	Na osnovu čl. 75 Krivičnog zakonika optuženom je izrečena mjera bezbjednosti oduzimanje diplome srednje tehničke i srednje stručne škole iz Trebinja broj 01-712/4-9/2009 od 19. 08. 2009. godine o položenom završnom ispitu za zanimanje mašinski tehničar, kao predmet upotrijebljen u izvršenju krivičnog djela.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pošto je optuženi oglašen krivim, sud ga je obavezao da na ime troškova krivičnog postupka plati iznos od 30,00 €, na ime paušala kao dijela troškova krivičnog postupka, a koji iznos troškova krivičnog postupka je srazmjeran trajanju i složenosti krivičnog postupka i imovinskim prilikama optuženog, a ovo shodno čl. 202. u vezi čl. 199. Zakonika o krivičnom postupku.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa svega izloženog, a shodno čl. 364 Zakonika o krivičnom postupku, odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI, </strong><br>
	<strong>dana 03. 03. 2011. godine</strong><br>
	&nbsp;<br>
	<strong>PREDSJEDNIK VIJEĆA-SUDIJA</strong><br>
	<strong>Željka Jovović</strong><br>
	&nbsp;</div>

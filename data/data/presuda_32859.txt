<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:start;hyphenate:auto;font-family:R;font-size:13pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:R;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.475in;text-align:start;hyphenate:auto;font-family:Arial;font-size:12pt;}
.p7{text-indent:0.475in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:R;font-size:12pt;}
.p10{text-align:justify;hyphenate:auto;font-family:R;font-size:12pt;}
.s1{color:black;}
.s2{font-weight:bold;color:black;}
.s3{font-family:R;font-size:13pt;color:black;}
.s4{font-weight:bold;}
.s5{color:red;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span>                                                                                                                              K. broj  171/13</span>
</p>
<p class="p3"></p>
<p class="p2"></p>
<p class="p2">
<span>                                       </span>
</p>
<p class="p2">
<span>                                 </span>
</p>
<p class="p2"></p>
<p class="p2">
<span> </span>
</p>
<p class="p2">
<span>  </span>
</p>
<p class="p4">
<span>                                                           U IME CRNE GORE</span>
</p>
<p class="p5"></p>
<p class="p5"></p>
<p class="p5">
<span>OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog Š. S. iz B., zbog krivičnog djela – ugrožavanje javnog saobraćaja iz čl. 339 st. 3 u vezi st. 1 Krivičnog zakonika, po optužnom predlogu ODT u Baru Kt. br. ... od 19.04.2013. godine, nakon održanog glavnog javnog pretesa u prisustvu zastupnika optužbe savjetnika ODT-a Predraga Đikanovića i okrivljenog, dana 22.07.2013 godine donio je i istog dana javno objavio </span>
</p>
<p class="p2"></p>
<p class="p2"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p5">
<span class="s1">Okrivljeni Š. S. od oca I., JMBG ..., rođen ... godine u N., stalno nastanjen u B., naselje B. bb, završio srednju školu, nezaposlen, neoženjen, bez djece, neosuđivan.</span>
</p>
<p class="p5"></p>
<p class="p2"></p>
<p class="p2">
<span>  K  r  i  v    j  e :</span>
</p>
<p class="p4"></p>
<p class="p6">
<span class="s1">Što je,</span>
</p>
<p class="p6"></p>
<p class="p5">
<span> Dana 09.11.2012. godine oko 07,50 časova, na magistralnom putu Bar - Ulcinj u mjestu U., Opština Bar, upravljajući teretnim motornim vozilom marke "Peugeot" reg. ozn. BR ..., ne pridržavajući se saobraćajnih propisa, ugrozio saobraćaj i doveo u opasnost život oštećenog C. D., olako držeći da do posledice neće doći, na način što je protivno odredbi čl. 22 st. 1 Zakona o bezbjednosti saobraćaja na putevima ( Sl. list CG 72/05 i 27/06) krećući se magistralnim putem iz pravca Bara pema Ulcinju preduzeo radnju preticanja tri vozila (kolonu vozila) i prešao sa prostora desne na prostor lijeve kolovozne trake a da se prethodno nije uvjerio da istu radnju može da učini na bezbjedan način, već je radnju preticanja preduzeo kada se nalazio na kritičnoj prostornoj udaljenosti od putničkog motornog vozila marke "Volkswagen" registarskih oznaka BR ... kojim je ispred njega u istom smjeru upavljao oštećeni C. D. i koji je takođe skrenuo sa prostora desne na prostor lijeve kolovozne trake, što je dovelo do fizičkog kontakta prednjeg desnog kraja teretnog motornog vozila i bočne lijeve strane putničkog motornog vozila "Volkswagen" na prostoru lijeve kolovozne trake smjera kretanja, nakon čega je vozilo oštećenog potisnuto van kolovoza po lijevoj strani puta, kojom prilkom je oštećeni zadobio lake tjelesne povrede u vidu nagnječno - razderne rane u predjelu palca desne šake dužine 1 cm i krvni podliv kože u predjelu lijevog kuka promjera 2x2 cm. 	</span>
</p>
<p class="p4"></p>
<p class="p4">
<span>- čime je učinio krivično djelo - ugrožavanje javnog saobraćaja iz čl. 339 st. 3 u vezi st. 1 Krivičnog zakonika,</span>
</p>
<p class="p4">
<span class="s1">            </span>
</p>
<p class="p7">
<span class="s1"> P</span><span>a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p4">
<span>      </span>
</p>
<p class="p2">
<span>U S L O V N U   O S U D U</span>
</p>
<p class="p4">
<span>                  </span>
</p>
<p class="p8">
<span> Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od  1 (jedne) godine, od dana pravosnažnosti presude, ne učini novo krivično djelo.</span>
</p>
<p class="p5"></p>
<p class="p5">
<span>           Oštećeni C. D. se radi ostvarivanja imovinskopravnog zahtjeva upućuje na parnicu.</span>
</p>
<p class="p5"></p>
<p class="p8">
<span>Okrivljeni je dužan da plati troškove krivičnog postupka u iznosu od 189,50 eura roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p4"></p>
<p class="p5">
<span>	Optužnim prijedlogom Osnovnog državnog tužioca u Baru, Kt. br. ... od 19.04.2013 godine, koji je preciziran na glavnom pretresu, okrivljenom je stavljeno na teret izvršenje krivičnog djela bliže opisano u izreci presude.</span>
</p>
<p class="p5">
<span>	Okrivljeni je u svojoj odbrani naveo da se </span><span class="s1">navedenog dana</span><span class="s2"> </span><span class="s1">kretao</span><span class="s2"> </span><span class="s1">iz pravca Bara prema Utjehi, upravljajući vozilom "Peugeot"</span><span class="s2">. </span><span class="s1">Ispred njega se kretao jedan kombi marke "Volkswagen", a ispred kombija je bio automobil marke "Golf II". U trenutku kada je naišao na isprekidanu traku započeo je radnju preticanja vozila koja su se nalazila ispred njega, a nije vidio da je ovo vozilo ispred njega dalo lijevi žmigavac, već je samo vidio da je to vozilo koje je išlo ispred njega prešlo u njegovu traku i došlo je do kontakta. Dalje je naveo da je vozio brže i da nije mogao blagovremeno da reaguje, jer je dao gas u trenutku preticanja. Ispred njega su bila vozila "Volkswagen" i "Golf II", a nije obratio pažnju da li je bilo još vozila ispred njih.</span>
</p>
<p class="p5">
<span>	U dokaznom postupku sud je proveo sledeće dokaze: saslušan je svjedok oštećeni C. D., pročitan je </span><span class="s1">zapisnik o uviđaju saobraćajne nezgode UP PJ Bar br. ... od 09.11.2012. godine, sa skicom lica mjesta, zapisnik o ispitivanju vozača da li ima alkohola u organizmu na ime Š. S. od 09.11.2012. godine, zapisnik o ispitivanju vozača da li ima alkohola u organizmu na ime C. D. od 09.11.2012 godine, </span><span>nalaz i mišljenje vještaka saobraćajne struke ing. M. Š. od decembra 2011 godine, </span><span class="s1">nalaz i mišljenje vještaka medicinske struke dr. K. N. od 07.03.2013. godine i izvod iz KE za okrivljenog pribavljen od UP PJ Nikšić br. ... od 10.05.2013. godine.</span>
</p>
<p class="p5">
<span class="s1">	Svjedok – oštećeni C. D. je u svom iskazu u bitnom naveo da se navedenog dana kretao magistralnim putem Bar - Ulcinj, i to iz pravca Bara prema Ulcinju. Ispred njega nije bilo vozila, a iza njega se kretalo vozilo kombi i još jedno vozilo ulcinjske reg. oznake iza vozila kombi.</span><span class="s2"> </span><span class="s1">Dao je žmigavac za skretanje lijevo, a žmigavac za lijevo je dao i vozač kombija, jer su ti ljudi radili na zgradi gdje i on radi, i išli su na isto mjesto. U tom trenutku započeo je radnju skretanja ulijevo u namjeri da se isključi sa glavne magistrale, i tada je došlo do udara u njegovo vozilo i to po sredini vozila sa lijeve strane. U tom trenutku izgubio je svijest, a potom kada je nakon par minuta došao svijesti, izašao je iz vozila. Vozilo kojim je upravljao okrivljeni i koje je udarilo u njegovo vozilo je vozilo marke "Pegeot". Oštećenog su poveli u Hitnu, jer je imao povredu u predjelu lijevog kuka i u predjelu ruke. Od osiguravajuće kuće "D. g." je dobio iznos od 311 € na ime materijalne štete na autu, međutim kako je popravljao auto i platio još 600 €, ističe da je ukupna šteta na autu bila 900 €. Ne pridružuje se krivičnom gonjenju, a postavlja imovinsko pravni zahtjev u iznosu od 600 €.</span>
</p>
<p class="p5">
<span class="s1">	U zapisniku o uviđaju saobraćajne nezgode UP PJ Bar br. ... od 09.11.2012. godine, sa skicom lica mjesta, opisano je vrijeme i mjesto nezgode, navedeni su podaci o licima i vozilima koja su učestvovala u nezgodi, opisano je lice mjesta kao i oštećenja na vozilima, dok je u skici lica mjesta predstavljen položaj vozila nakon nezgode i konstatovani su tragovi na licu mjesta.</span>
</p>
<p class="p5">
<span class="s1">	Iz zapisnika o ispitivanju vozača da li ima alkohola u organizmu na ime Š. S. i C. D. od 09.11.2012. godine, utvrđuje se da je kod imenovanih izvršeno alkotestiranje alkotestom tipa Dreger, a da je kod okrivljenog Š. S. i oštećenog C. D. pronađeno 0,00 promila alkohola u krvi.</span>
</p>
<p class="p5">
<span>	U nalazu i mišljenju vještaka saobraćajne struke ing. M. Š. od decembra 2011. godine navedeno je da se predmetna saobraćajna nezgoda dogodila 09.11.2012. godine oko 07:50 časova na magistralnom putu Bar – Ulcinj u mjestu zvanom U., i to na način što je okrivljeni Š. S., krećući se iz pravca Bara prema Ulcinju, upravljajući teretnim kombi vozilom marke „Peugeot“ reg. oznake BR ..., nakon preduzimanja radnje preticanja kolone vozila, naletio prednjim krajem svog teretnog vozila na bočnu lijevu stranu vozila marke „Volkswagen“ reg. oznake BR ..., koje se nalazilo ispred njega, u trenutku kada je oštećeni C. D., koji je upravljao vozilom marke „Volkswagen“, skrenuo sa prostora desne na prostor lijeve kolovozne trake. Na taj način putničko vozilo marke „Volkswagen“ potisnuto je na asfaltno proširenje, po lijevoj strani puta u smjeru kretanja, gdje su se oba vozila zaustavila. Magistralni put prostire se u pravom potezu, a površina kolovoza u vrijeme nastanka nezgode bila je suva. U mišljenju vještaka je dalje navedeno da je teretno kombi vozilo marke „Peugeot“ reg. oznake BR ... voženo brzinom od oko 80 km/h u trenutku reagovanja vozača, a da je putničko vozilo marke „Volkswagen“ reg. oznake BR ...  posjedovalo brzinu kretanja od oko 36 km/h u trenutku fizičkog kontakta. Fizički kontakt između navedenih vozila je ostvaren na prostoru lijeve kolovozne trake smjera kretanja, oko 3-5 metara, prije koncentracije materijalnih tragova plastike koji tragovi su odbačeni unaprijed u smjeru kretanja teretnog vozila. Vozač teretnog vozila marke „Peugeot“ nalazio se na prostornoj udaljenosti 37 metara prije tačke fizičkog kontakta sa putničkim vozilom marke „ Volkswagen“ u trenutku reagovanja, kada je preduzeo mjere zaustavljanja vozila. Od momenta reakcije do tačke fizičkog kontakta vozač teretnog vozila marke „Peugeot“ je utrošio 2,42 sekunde, a potrebno vrijeme za zaustavljanje navedenog vozila bilo je oko 4 sekunde. Prethodno navedeno, prema nalazu i mišljenju vještaka, ukazuje da je okrivljeni mogao izbjeći nezgodu na dva načina, i to : putem zaustavljanja vozila, da se vozilom kretao brzinom do 61 km/h, ili da nije vršio preticanje tri vozila ispred sebe. I na kraju, u svom zaključku vještak je naveo da je do ove nezgode došlo usled propusta u vožnji i to : vozača teretnog vozila marke „Peugeot“  reg. oznake BR ... i vozača putničkog vozila marke „Volkswagen“ reg. oznake BR .... Okrivljeni je prilikom savlađivanja kritičnog poteza puta preduzeo zabranjenu radnju preticanja tri vozila, što praktično znači kolonu vozila, pa je prešao sa prostora desne na prostor lijeve kolovozne trake i nalazio se na kritičnoj prostornoj udaljenosti od putničkog vozila kojim je upravljao oštećeni, što je dovelo do nalijetanja prednjeg desnog kraja vozila kojim je upravljao okrivljeni na bočnu lijevu stranu školjke vozila kojim je upravljao oštećeni i to na prostoru lijeve kolovozne trake. Takođe, oštećeni koji je upravljao vozilom "Volkswagen“, prije skretanja vozilom sa prostora desne na prostor lijeve kolovozne trake, nije provjerio i utvrdio da ovu radnju može bezbijedno obaviti bez opasnosti za druge učesnike u saobraćaju, već je vozilom skrenuo sa sa prostora desne na prostor lijeve kolovozne trake u trenutku kada se lijevom kolovoznom trakom nalazilo u kretanju teretno vozilo na opasnoj prostornoj udaljenosti, usled čega je došlo do nalijetanja teretnog vozila na putničko vozilo, pa je tom prilikom na vozilima nastupila materijalna šteta, a oštećeni zadobio laku tjelesnu povredu.</span>
</p>
<p class="p5">
<span>	U </span><span class="s1">nalazu i mišljenju vještaka medicinske struke dr. K. N. od 07.03.2013. godine navedeno je da je oštećeni C. D. zadobio tjelesne povrede u vidu nagnječeno - razderne rane u predjelu palca desne šake dužine 1 cm, te krvni podliv kože u predjelu lijevog kuka promjera 2 x 2 cm. Navedene povrede, prema nalazu i mišljenju vještaka, predstavljaju u vrijeme nanošenja, laku tjelesnu povredu i nastale su uslijed udara oštećenog u tupo - tvrde predmete u unutrašnjosti motornog vozila u kojem se imenovani nalazio.  </span>
</p>
<p class="p5">
<span class="s1">	Iz izvoda iz KE za okrivljenog pribavljen od UP PJ Nikšić br. ... od 10.05.2013.godine utvr</span><span>đ</span><span class="s1">eno je da isti ne prolazi kroz kaznenu evidenciju tog organa.</span>
</p>
<p class="p5">
<span>	Ocjenom izvedenih dokaza nesporno je utvrđeno da je okrivljeni izvršio krivično djelo - ugrožavanje javnog saobraćaja iz čl. 339 st. 3 u vezi st. 1 Krivičnog zakonika koje mu je optužnim prijedlogom stavljeno na teret.</span>
</p>
<p class="p5">
<span>	Iz svih provedenih dokaza nesporno je utvrđeno da se dana 09.11.2012. godine oko 07:50 h na magistralnom putu Bar – Ulcinj u mjestu U., Opština Bar, dogodila saobraćajna nezgoda u kojoj su učestvovali okrivljeni Š. S., koji je upravljao teretnim motornim vozilom marke „Peugeot“ reg. oznake BR ..., i oštećeni C. D., koji je upravljao putničkim motornim vozilom marke „Volkswagen“ reg. oznake BR .... Okrivljeni Š. S. je krećući se iz pravca Bara prema Ulcinju preduzeo radnju preticanja tri vozila, što prema ZOBS-a na putevima podrazumijeva kolonu vozila, pa je u cilju obavljanja ove radnje, prešao sa prostora desne na prostor lijeve kolovozne trake, i to u trenutku kada se nalazio na kritičnoj prostornoj udaljenosti od putničkog vozila oštećenog, a koji je takođe svojim vozilom skrenuo sa desne na prostor lijeve kolovozne trake, što je dovelo do nalijetanja prednjeg desnog kraja vozila okrivljenog na bočnu lijevu stranu školjke vozila oštećenog. Okrivljeni je prouzrokovao saobraćajnu nezgodu jer se nije pridržavao odredbe čl.22 st. 1 ZOBS-a na putevima (Sl. list CG 72/05 i 27/06) kojom odredbom je propisano da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. </span><span class="s1">Okrivljeni je bio dužan da adekvatno provjeri saobraćajnu situaciju ispred sebe, a shodno citiranoj odredbi ZOBS-a na putevima, što u konkretnom slučaju nije uradio. </span><span>Utvrđeno činjenično stanje nesporno proizilazi iz nalaza i mišljenja vještaka saobraćajne struke, koji sud u cjelosti prihvata kao jasan, stručan i objektivan,</span><span class="s3"> </span><span class="s1">a na isti nije bilo primjedbi pa ga je kao takav sud i cijenio kao pouzdan,</span><span> kao i iz drugih pismenih dokaza, provedenih na glavnom pretresu, tj. uvidom u skicu lica mjesta i zapisnik o uviđaju nezgode. Dakle, okrivljeni je bio dužan da se prethodno uvjeri da radnje koje preduzima, odnosno preticanje može preduzeti bez opasnosti po druge učesnike u saobraćaju. Konkretnom prilikom, okrivljeni je radnju preticanja preduzeo u trenutku kada se nalazio na kritičnoj prostornoj udaljenosti od vozila kojim je upravljao oštećeni, pa je tako svojom radnjom ostvario uzrok ove saobraćajne nezgode. </span>
</p>
<p class="p5">
<span>	U ovoj nezgodi oštećeni je zadobio lake tjelesne povrede bliže opisane u izreci presude, a koje povrede su nesporno utvrđene iz nalaza i mišljenja vještaka medicinske struke, koji nalaz sud u cjelosti prihvata kao jasan, stručan i objektivan.</span>
</p>
<p class="p5">
<span>	Okrivljeni je bio svjestan da uslijed svog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti,  čime je postupao sa svjesnim nehatom. U radnjama okrivljenog su se stekla sva objektivna i subjektivna obilježja krivičnog djela ugrožavanje javnog saobraćaja iz čl. 339 st. 3 u vezi sa st. 1  Krivičnog zakonika, te ga je stoga sud oglasio krivim.</span>
</p>
<p class="p5">
<span>	Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike okrivljenog obzirom da je riječ o licu mlađe životne dobi, koje je u vrijeme izvršenja djela imalo 21 godinu, te takođe i činjenicu da se radi o nezaposlenom licu, kao i imajući u vidu i okolnosti pod kojima je djelo učinjeno odnosno da je do nezgode došlo i usled propusta u vožnji od strane oštećenog, što proizilazi iz zaključka vještaka saobraćajne struke. Otežavajućih okolnosti na strani okrivljenog  nije  bilo. Imajući u vidu kvalitet olakšavajućih okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, već sud smatra da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog  da ubuduće ne vrši nova krivična djela. </span>
</p>
<p class="p5">
<span class="s4">	</span><span>Na osnovu čl. 239 ZKP-a, sud je oštećenog C. D. uputio da imovinskopravni zahtjev ostvaruje u parnici s obzirom da podaci krivičnog postupka ne pružaju pouzdan osnov ni za potpuno niti za djelimično presudjenje u tom dijelu. Naime, u nalazu vještaka je konstatovano da je nastupila materijalna šteta na vozilu oštećenog, ali vještak nije bio u mogućnosti da pouzdano utvrdi vrijednost vozila i visinu štete.  Utvrđivanje ovih činjenica bi vodilo znatnom odugovlačenju postupka, iz kojih razloga je oštećeni upućen da imovinskopravni zahtjev ostvaruje u parničnom postupku. </span>
</p>
<p class="p5">
<span>	Odluka o troškovima postupka zasniva se na odredbi čl. 226 i čl. 229 ZKP-a, pa je okrivljeni dužan da plati ovom sudu troškove krivičnog postupka u iznosu od 189,50 €, a koji troškovi se odnose na</span><span class="s5"> </span><span>troškove nalaza i mišljenja vještaka saobraćajne struke u iznosu od 99,00 €, i na troškove nalaza i mišljenja vještaka medicinske struke u iznosu od 60,50 €, kao i paušal u iznosu od 30,00 € koji se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog, što ukupno iznosi 189,50 €, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5">
<span>       Na osnovu izloženog odlučeno je kao u izreci presude.</span>
</p>
<p class="p5"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 22.07.2013. godine</span>
</p>
<p class="p2"></p>
<p class="p2">
<span>ZAPISNIČAR,                                                                                    			 S U D I J A,                                                                                                                                                                                        Ana Stanišić                                                                                                  Aleksandra Leković</span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p class="p5"></p>
<p class="p5"></p>
<p class="p5">
<span>DNA</span>
</p>
<p class="p5">
<span>1 x spisi </span>
</p>
<p class="p5">
<span>1 x ODT-u</span>
</p>
<p class="p5">
<span>1 x okrivljenom</span>
</p>
<p class="p5">
<span>1 x oštećenom nakon pravosnažnosti </span>
</p>
<p class="p9"></p>
<p class="p10"></p>


</body>
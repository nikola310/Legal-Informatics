<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;color:black;}
.s5{font-family:Times New Roman;font-weight:bold;color:black;}
.s6{font-family:Times;color:black;}
.s7{font-family:Times;}
.p1{text-align:end;hyphenate:auto;font-family:R;font-size:13pt;}
.p2{text-align:start;hyphenate:auto;font-family:R;font-size:13pt;}
.p3{text-align:center;hyphenate:auto;font-family:R;font-size:13pt;}
.p4{text-align:center;hyphenate:auto;font-family:R;font-size:12pt;}
.p5{text-indent:0.49166667in;text-align:justify;hyphenate:auto;font-family:R;font-size:13pt;}
.p6{text-indent:0.5in;text-align:start;hyphenate:auto;font-family:R;font-size:13pt;}
.p7{text-align:center;hyphenate:auto;font-family:Times;font-size:13pt;}
.p8{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times;font-size:13pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.49166667in;text-align:start;hyphenate:auto;font-family:R;font-size:13pt;}
.p12{text-indent:0.5in;text-align:justify;hyphenate:auto;font-family:Times;font-size:13pt;}
.p13{text-align:start;hyphenate:auto;font-family:Times;font-size:13pt;}
.p14{text-align:justify;hyphenate:auto;font-family:R;font-size:13pt;}
.p15{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;text-align:justify;hyphenate:auto;font-family:R;font-size:13pt;}
.p17{text-align:justify;hyphenate:auto;font-family:Times;font-size:13pt;}
.p18{text-indent:0.375in;text-align:justify;hyphenate:auto;font-family:R;font-size:13pt;}
.p19{text-indent:0.5in;text-align:start;hyphenate:auto;font-family:Times;font-size:13pt;}
.p20{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p21{margin-left:-0.125in;text-align:center;hyphenate:auto;font-family:Times;font-size:13pt;}
.p22{margin-left:-0.125in;text-align:justify;hyphenate:auto;font-family:Times;font-size:13pt;}
.p23{margin-left:-0.125in;text-align:start;hyphenate:auto;font-family:Times;font-size:13pt;}
.p24{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 285/11</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">P. V. I.</span><span>, zbog krivičnog djela nasilje u porodici ili porodičnoj zajednici iz čl. 220 st 1 Krivičnog zakonika, po optužnom predlogu Osnovnog državnog tužilaštva u Baru, Kt.br. 519/10 od 14.12.2010. godine, nakon održanog glavnog, javnog pretresa u prisustvu zastupnika optužbe savjetnika Osnovnog državnog tužilaštva u Baru, C. A., okrivljenog i njegovog branioca M. D., advokata iz B., dana 19.10.2011. godine donio je i javno objavio,</span>
</p>
<p class="p5"></p>
<p class="p5"></p>
<p class="p3">
<span class="s1">P R E S U D U </span>
</p>
<p class="p3"></p>
<p class="p3"></p>
<p class="p5">
<span class="s2">Okrivljeni </span><span class="s3">P. V. I. </span><span class="s2"> </span><span class="s4">od oca I. i majke A. Z., rođen ... godine u T., Rostovska oblast, sa boravištem u Baru, Š. .., Ruski državljanin, penzioner, oženjen, otac jednog djeteta, pismen, srednjeg imovnog stanja;</span>
</p>
<p class="p6"></p>
<p class="p6">
<span class="s1">Na osnovu čl. 373 tačka 2. ZKP-a </span>
</p>
<p class="p7"></p>
<p class="p7">
<span class="s3">OSLOBAĐA SE OD OPTUŽBE</span>
</p>
<p class="p8">
<span class="s1">Da je:</span>
</p>
<p class="p9">
<span class="s2">Neutvrđenog dana tokom jula i početkom oktobra mjeseca 2010. godine u Baru, primjenom grubog nasilja narušio duševni integritet člana svoje porodice, svoje supruge - oštećene D.T. V., na način što je istoj u julu mjesecu telefonskim putem uputio riječi prijetnje „Ti bez mene ne možeš da živiš, tvoj život je u mojim rukama i ja tebi neću dati da živiš“, a zatim je početkom oktobra mjeseca u porodičnoj kući u Baru u toku razgovora sa oštećenom otišao do kuhinje, uzeo nož – sredstvo podobno da tijelo teško povrijedi i zdravlje teško naruši, stao ispred oštećene držeći nož u ruci okrenut u pravcu iste.</span>
</p>
<p class="p10"></p>
<p class="p11">
<span>- čime bi učinio krivično djelo - </span><span class="s1">nasilje u porodici ili u porodičnoj zajednici iz čl. 220 st. 2 u vezi st.1 Krivičnog zakonika.</span>
</p>
<p class="p2"></p>
<p class="p12">
<span>Jer nije dokazano da je učinila djelo za koje je optužena.</span>
</p>
<p class="p12"></p>
<p class="p13">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p11"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 519/10 od 14.12.2010. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p11"></p>
<p class="p5">
<span>Okrivljeni je u svojoj odbrani izjavio da </span><span class="s4">je sa D. T. zajedno 25 godina od toga 18 godina su u braku i u zadnjih deset godina povremeno borave u B., gdje posjeduju nekretnine. Do novembra 2009. godine njihov brak je bio skladan, sve do odlaska u Moskvu i njegovog liječenja zbog zdravstvenih problema. Po njenom povratku u Bar njegova supruga ga je obavijestila da želi da se razvede od njega, ne navodeći razloge zbog čega to želi. Sva njihova imovina koja se nalazi na teritoriji Bara je uknjižena na ime njegove supruge i ako je on kupovao sve te nekretnine. On ima dokaze da je sva imovina kupovana od njegovog novca i sa njegovih računa. Ona njemu osporava sva njegova prava na imovinu i to je glavni razlog sadašnjih sukoba. On je i pored toga nije vrijeđao, prijetio joj, niti fizički napadao. Ako su imali sukobe to su uglavnom bile porodične prepirke i to zbog načina vaspitanja zajedničkog sina koji je maloljetan. Kada se on vratio 03. oktobra 2010. godine iz Rusije u Bar oni su pokušali da na miran način riješe sve probleme, posebno u vezi imovine. To veče se nisu svađali, već samo razgovarali i to cijelu noć, ona, njegov sin i on. U toku večeri ona je pozvala svog advokata i advokat joj je rekao da ga ne pusti da boravi u toj kući, jer na to nema pravo, jer je kuća njena. To veče on je prespavao tu, ali znajući da to može biti provokacija sutra dan je pokupio svoje stvari i njegova supruga ga je odvezla u njihov drugi stan. Od tada on boravi u tom stanu i do danas se sa suprugom u prisustvu sina vidio tri puta. Tada su sjedjeli, pili kafu i razgovarali i to ne u njenoj kući, već u kafiću. Nisu se svađali, već su lijepo razgovarali i zbog toga ga sve to čudi. Pokušavao je jedino da joj objasni da nije zakonski da sva imovina pripadne njoj i ako joj je advokat tako savjetovao, na što je ona odgovorila da se on u to ne miješa i da se to njega ne tiče i da će ona sve to završiti bez njega. Čak su jednom prilikom zajedno otišli kod adv. D. L. i da joj je on tada objasnio da sve što ona čini nije po zakonu i da tako ne može. Na glavnom pretresu je dodao da je on </span><span class="s2">prije 3 oktobra 2010. godine oko 9 mjeseci boravio u Moskvi jer je imao tešku operaciju na srcu, u toku njegovog boravka u Moskvi supruga i sin su bili u Baru jer njegov sin pohađa školu u Baru. Oni su bili u stalnoj telefonskoj vezi, on je objasnio da je između njega i supruge došlo do izvjesnih nesporazuma, da ona želi da se razvede i u jednom telefonskom razgovoru koji su  vodili u julu 2010. godine on je njoj rekao da su oni porodica i da ne mogu da žive odvojeno odnosno on je njoj rekao da ona ne može da živi bez njega, a on ne može da živi bez nje, </span><span class="s4">misleći tom prilikom na porodicu kao zajednicu i u duhovnom i u materijalnom i u svakom drugom smislu riječi, bez ikakve namjere da tim riječima ugrozi svoju suprugu. </span><span class="s2">Nije tačno da je on tom prilikom svojoj supruzi uputio riječi „ti bez njega ne možeš da živiš, tvoj život je u mojim rukama i ja ti neću dati da živiš“. On svoju suprugu nikada nije ugrozio ni verbalno ni fizički. 3.10.2010. godine on je doputovao u Bar, oni su normalno razgovarali od 6 sati uveče do oko 2 sata sledećeg jutra, on je u jednom trenutku uzeo jedan mali kuhinjski nož koji se koristi za jelo i s obzirom da on prilikom komuniciranja stalno gestikulira rukama, on je i tom prilikom, prilikom razgovora sa suprugom gestikulirao rukama i tom prilikom u ruci mu je bio nož. Tada mu je prišao sin i pitao ga što on radi sa nožem, on je odgovorio da on jeste operisao srce, ali da je normalan, i on je tada zatražio da mu preda nož koji mu je on predao. Nakon toga su sasvim normalno nastavili da razgovaraju. On je </span><span class="s4">u prethodnom postupku izjavio da jeste u ruci imao nož. Radi se o malom kuhinjskom nožu sa crnom drškom dužine oštrice 10-11 cm po njegovoj slobodnoj procjeni čija je drška veća od dužine oštrice. U pitanju je nož sa oštrim vrhom i glatkim sječivom. Pored tog noža u kuhinji se nalazilo puno drugih noževa mnogo većih, a tom prilikom taj se nož našao u njegovoj ruci jer su pripremali večeru, svako je po nešto prenosio na sto na kome su trebali da večeraju, i to sin tanjire, supruga nešto drugo, a on je uzeo taj nož da bi sa njim sjekao meso, i tačno je da mu je taj nož u toku razgovora bio u ruci i u tom razgovoru rastojanje između njega i supruge bio je oko 2 m. Pred ovim sudom se vodi još jedan krivični postupak zbog istog krivičnog djela protiv njega. S obzirom na to kako se situacija odvija ja pretpostavlja da će protiv njega biti još puno postupaka po prijavi supruge i sina. Prije 7 mjeseci njemu je supruga saopštila da dok sud ne odluči on ne može više da ulazi u njihovu kuću. Na insistiranje branioca predala mu je ključ od jednog apartmana, međutim, zadnjih pola godine on u kuću nije dolazio, da bi spriječio događaje koji bi mogli da izazovu bilo kakav konflikt i to na predlog branioca. Jednom prilikom prije svega toga kada je pokušao da uđe u kuću da uzme zimsku garderobu pokušao je ključem da otvori vrata kuće, međutim, cilindar brave je bio promijenjen.</span>
</p>
<p class="p5"></p>
<p class="p14">
<span>	U dokaznom postupku saslušana je svjedok oštećena </span><span class="s4">D. T. V.</span><span> i </span><span class="s2">P. J. V., </span><span>pročitani su : </span><span class="s2">izvod iz matične knjige venčanih na ime okrivljenog i oštećene, potvrda Ministarstva zdravstvene zaštite i socijalnog razvoja Ruske federacije od 24.09.2010. godine, izvještaj ljekara specijaliste Centra za mentalno zdravlje Dom zdravlja Podgorica br. protokola 412 od 1.02.2011. godine, izvještaj ljekara specijaliste Centra za metalno zdravlje Dom zdravlja Podgorica br. protokola 768 od 21.02.2011. godine i nalaz i mišljenje sudskog vještaka neuropsihijatra Milić Stanka od 28.02.2011. godine.</span>
</p>
<p class="p5"></p>
<p class="p5">
<span class="s2">Svjedok oštećena </span><span class="s5">D. T.V.</span><span> </span><span class="s2">je izjavila da je unazad </span><span class="s4">4-5 godina nestala sloga u njihovoj porodici. Njen suprug se naglo promijenio, ne zna iz kog razloga, možda zato što je otišao u penziju pa je stalo bio kući, često je vikao na nju i sina pa su njihovi odnosi koji su ranije bilo dobri promijenili se na gore. U tim svađama on je njoj i sinu prijetio da će ih baciti sa balkona za noge i jedno i drugo i da će srušiti kuću zajedno sa njima. Kada je razgovarala sa sinom i spomenula mu da bi se razvela od njegovog oca, on koji je tada imao oko 12 godina je zamolio da se još uvijek ne razvodi jer on nije odlučio sa kim bi nastavio da živi. I sve je to trajalo do oktobra prošle godine kada se desila njihova posljednja svađa kada je kod njih bila njena majka, a njen suprug ničim izazvan je počeo da viče i tada je ona donijela konačnu odluku da se razvede. Mislila je da ne može da se razvede ovdje u Crnoj Gori pa je sačekala raspust njihovog sina u januaru, kako bi sve završila u Rusiji. U novembru njen suprug je imao infarkt pa je ona sa razvodom još sačekala dok se on ne oporavi. U januaru je supruga povela u Rusiju na liječenje, da bi se sin i ona poslije 2 nedjelje zbog njegove škole vratili u Crnu Goru, a njen suprug je tamo ostao do oktobra ove godine. Za sve to vrijeme su se čuli preko telefona i sve je bilo u redu do jula mjeseca kada je on preko telefona počeo da prijeti, pa je ona u Ambasadi saznala da se razvesti može i u Crnoj Gori, našla advokata i podnijela papire za razvod. Kada mu je rekla za razvod on je njoj rekao: „ti bez mene ne možeš da živiš, tvoj život je u mojim rukama i ja tebi neću dat da živiš“. Kada je početkom oktobra došao u Crnu Goru prvo veče su razgovarali i u toku razgovora on je otišao do kuhinje uzeo je nož i stao ispred nje i nastavio da razgovara sa njom, ali kako je ona mogla normalno da razgovora kad se osjećala ugroženom. On nije mahao nožem niti prijetio da će je povrijediti, samo je stajao sa nožem u ruci i to u njenom pravcu, pa ona nije mogla ni da se pomjeri. Sve je to trajalo dok nije došao sin i uzeo i sklonio nož. Sledećeg jutra on je njoj rekao da on nema više šta da izgubi i da će njoj cijeli život da pokvari, da ona ne može bez njega da živi, da će da joj takve spletke napravi da ona neće moći nigdje da mrdne i da će se svi od nje okrenuti. Ona mu je rekla da njoj može da učini šta hoće, ali da ne zaboravi da imaju sina koji ide u školu i kako će se on osjećati. Kada mu je rekla da je angažovala advokata za razvod on je počeo da prijeti da će pronaći tog advokata i da će mu glavu otkinuti. Kako je njen advokat još u septembru podnio krivičnu prijavu protiv njega zbog nasilja u porodici njih su zvali na razgovor. Poslije razgovora u Policiji njen suprug se smirio i prešao je da živi u prijateljev stan. On ima ključ od stana na spratu kuće, ali ne i od onog u prizemlju u kome su sin i ona. Ponekad dođe, ali mu ne otvaraju. Od kada se odselio i sve njegove prijetnje su prestale jer od tada i nemaju baš nekih kontakata. Sve to vrijeme nikada nije fizički nasrnuo na nju, niti je udario, ali je sve njegove verbalne prijetnje shvatila vrlo ozbiljno jer nije znala što bi u sledećem trenutku mogao da uradi, ne samo njoj već i sinu. Na glavnom pretresu je dodala da je </span><span class="s2">odluku o razvodu braka donijela još 2009. godine i to u oktobru 2009. godine kada njen suprug još uvijek nije bio bolestan, međutim, za vrijeme trajanja njegovog liječenja ona je odložila sve radnje oko razvoda braka jer je željela da suprugu omogući da se oporavi. Nakon što je on počeo da se oporavlja negdje sredinom jula ona je razgovarala sa njim, ona je bila u Baru, a suprug je bio u Moskvi i ona mu je ponovo rekla da ne želi da žive zajedno i on je njoj tom prilikom uputio riječi „ti bez njega ne možeš da živiš, tvoj život je u mojim rukama, on tebi neću dati da živiš, on mogu što hoću, on mogu biti u Moskvi, a poslati nekog da dođe u Bar da te likvidira“ i s obzirom da se nalazi pod stalnim stresom ona se ne može sjetiti svih riječi koje su njoj tada upućene. Dana 3. oktobra suprug je došao u Bar, sin i ona nisu znali da će on da dođe. Oni su u kući vodili dug razgovor o raznim stvarima, a pored ostalog i o razvodu braka. On nikako nije mogao da shvati zbog čega ona želi da se razvede i ona i sin su mu objašnjavali. U jednom trenutku su otišli u kuhinju i kada je ona leđima bila okrenuta prema frižideru, a suprug leđima prema frižideru on je uzeo jedan kuhinjski nož koji je držao sa obje ruke i koji je okrenut prema njoj i on je tokom razgovora stalno mahao tim nožem, gore dolje. Ona je zbog toga bila u šoku, vidjela je da suprug nešto govori, ali ona nije čula njegove riječi, tako da se ne može izjasniti koje riječi je on izgovarao. Ona se ne može sjetiti koliko je vremena prošlo, ali zna da je u jednom trenutku došao sin iz svoje sobe, pitao je oca šta radi i uzeo od njega nož. Zbog riječi koje je njoj ranije suprug uputio, a i zbog događaja sa nožem ona je bila pod stalim stresom i osjetila je ugroženost za svoj život i tijelo. Njen suprug je nije u toku braka fizički napadao. Ona od porodice ima samo majku, majka je kod njih bila u Bar samo u jesen 2009. godine i nikada više jer se njen suprug uvijek protivio njenom dolasku. Kada je u pitanju predmetni nož isti je dužine oštrice nekih 10 cm, ima oštricu na vrhu i ima ravno sječivo. Ona je taj nož koristila u kuhinji prilikom pripremanja jela, sječenja mesa, salate i tome slično. Kada je u pitanju njihova imovina oni su imali nesporazume oko kuće koja se nalazi u Baru jer je suprug predlagao da se ista podijeli, a ona je bila protiv toga smatrajući da ta kuća treba da ostane njihovom sinu. Zbog predmetnog događaja ona je počela i da se obraćam neuropsihijatru i posjeduje medicinsku dokumentaciju. Dodala je i da </span><span>kritičnom prilikom kada je bivši suprug držao nož u ruci nije bilo pripremanja večere ili nešto slično tome, on je nož uzeo iz čista mira i u tom trenutku rastojanje između nje i njega bilo je oko 60 cm. Nož koji je bivši suprug držao u ruci bio je sa crnom drškom dužine oštrice po njenoj procjeni nekih 20 cm, imao je oštricu i imao je glatko sječivo. Pridružia se krivičnom gonjenju i postavila imovinsko pravni zahtjev i to za pretrpljene duševne bolove, strah i spriječenost izvršavanja radnih zadataka, koji nije mogla da precizira.</span>
</p>
<p class="p2"></p>
<p class="p14">
<span>	Svjedok </span><span class="s3">P. J. V. </span><span class="s2">je izjavio da</span><span class="s3"> </span><span class="s2">su njegova</span><span class="s3"> </span><span class="s2">i on 2001. godine došli u Crnu Goru, a od 2002. ili 2003. godine stalno žive u Baru. Njegova majka je više puta u toku braka htjela da se razvede, međutim, na njegovu molbu ona je odustajala u nadi da će se odnosi sa ocem stabilizovati. Ipak, u oktobru 2009. godine ona je prosto odlučila da se razvede od oca. Nakon toga otac se razbolio i bio na liječenju u Moskvi. Za vrijeme boravka u Moskvi oni su komunicirali putem kompjutera, korišćenjem programa „Skajp“ i prilikom tih razgovora oni su oca slušali na zvučniku, tako da priču koju je on izgovarao mogli su da čuju i majka i on. Vezano za događaj u junu mjesecu on je bio prisutan kada su majka i otac razgovarali i zna da je u jednom trenutku otac uputio riječi „ ti bez mene ne možeš da živiš, tvoj život je u mojim rukama, ja tebi neću dati da živiš, ja mogu da sjedim u kafani u Moskvi i da pijem kafu, da pošaljem nekog da likvidira  i tebe i sina“, a kada je majka njega pitala da li on prijeti, on je odgovorio, „ja još nisam ni počeo da prijetim“. Dana 3. oktobra 2010. godine majka i on su bili u kući i to majka u kuhinji, a on u sobi kada je čuo da se nešto dešava u hodniku i kada je izašao iz sobe vidio je da je otac došao sa putnim torbama. Nakon toga su razgovarali, njemu je u jednom trenutku zazvonio telefon, otišao je u sobu da bi razgovarao sa jednim drugom koji ga je pozvao i kada je završio razgovor vratio se i vidio majku i oca u kuhinji. Majka je bila leđima okrenuta prema frižideru, a otac je bio okrenut prema njoj i u desnoj ruci je držao nož i nešto je pričao. On je prišao, malo ga odgurnuo, uzeo je mu nož iz ruke, nož je vratio na svoje mjesto, a prije toga ga je pitao što radi sa nožem, da ostavi majku na miru i na to je on reagovao tako što se osmjehnuo. Kada je u pitanju taj nož radi se o kuhinjskom nožu po njegovoj procjeni ukupne dužine nekih 20 cm. U pitanju je nož sa sječivom i sa oštrim vrhom. Kada su u pitanju odnosi majke i oca, otac majku nikada nije fizički napadao, ali radilo se o verbalnim i psihičkim prijetnjama. Dodao je i da se ne može </span><span class="s4">izjasniti koji je bio povod da njegov otac drži nož u ruci jer se nalazio u drugoj sobi i zna da se predmenti kuhinjski nož nalazio na kuhinjskom stolu kada je on otišao u sobu. U pitanju je kuhinjski nož sa crnom drškom dužine oštrice po njegovoj procjeni 20 cm sa oštrim vrhom i ravnim sječivom. U trenutku kada je naišao otac je držao nož u desnoj ruci u savijenom položaju, oštrica je bila okrenuta prema majci, a rastojanje između njih je u tom trenutku bilo oko 70 cm po njegovoj procjeni. On je reagovao brzo pa ne može da se izjasni prema kom dijelu tijela je bio okrenut nož.</span>
</p>
<p class="p10"></p>
<p class="p5">
<span class="s2">Iz izvoda iz matične knjige vjenčanih na ime okrivljenog i oštećene utvrđeno je da su brak sklopili dana 26. avgusta 1992. godine u Moskvi. </span>
</p>
<p class="p5"></p>
<p class="p5">
<span class="s2">Iz potvrde Ministarstva zdravstvene zaštite i socijalnog razvoja Ruske federacije od 24.09.2010. godine utvrđeno je da je okrivljenom zbog kompletno narušenog zdravlja utvrđen drugi stepen invalidnosti. </span>
</p>
<p class="p5"></p>
<p class="p5">
<span class="s2">Iz izvještaja ljekara specijaliste Centra za mentalno zdravlje Dom zdravlja Podgorica br. protokola 412 od 1.02.2011. godine utvrđeno je da je oštećena posjetila ljekara psihijatra, prvi put, i da ima bračno porodični konflikt.    </span>
</p>
<p class="p5"></p>
<p class="p5">
<span class="s2">Iz izvještaja ljekara specijaliste Centra za metalno zdravlje Dom zdravlja Podgorica br. protokola 768 od 21.02.2011. godine utvrđeno je da je oštećena došla na kontrolu, da se žali da joj i dalje  nije dobro i da je nervozna. </span>
</p>
<p class="p5"></p>
<p class="p5">
<span class="s2">Iz nalaza i mišljenja sudskog vještaka neuropsihijatra M. S. od 28.02.2011. godine utvrđeno je da o</span><span>štećena T.V. D. je osoba iznad prosječnih intelektualnih kapaciteta, ne boluje od trajnih duševnih oboljenja niti težih duševnih poremećaja. Aktuelna konfliktna situacija u braku u dužem vremenskom periodu je uzrokovala simptome postraumatskog stresnog poremećaja, odnosno neurotskog tipa reagovanja sa subjektivnim simptomima anksioznosti i depresivnog raspoloženja, koje spada u prolazne duševne poremećaje blažeg stepena. Sa medicinskog aspekta navedeni duševni poremećaj ne dovodi u pitanje sposobnost oštećene za davanje vjerodostojnog iskaza.</span>
</p>
<p class="p5"></p>
<p class="p5">
<span class="s2">Sud je donio rješenje da se u dokaznom postupku neće pročitati izvod iz kaznene evidencije na ime okrivljenog, što je predloženo u optužnom predlogu, jer je ocijenjeno da bi pribavljanje izvoda od državnih organa Ruske federacije vodilo odugovlačenju krivičnog postupka. </span>
</p>
<p class="p5"></p>
<p class="p5">
<span>Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret na način predstavljen u dispozitivu. Okrivljeni u svojoj odbrani ne priznaje da je učinio krivično djelo u bitnom navodeći da svojoj supruzi nije upućivao prijetnje, da jeste prilikom razgovora sa suprugom u kući u Baru držao nož u ruci, da on prilikom </span><span class="s2">komuniciranja stalno gestikulira rukama i da mu je prilikom gestikuliranja u ruci bio nož. </span>
</p>
<p class="p5"></p>
<p class="p5">
<span class="s2">Okrivljenom je optužnim predlogom stavljeno na teret da je krivično djelo učinio preduzimanjem dvije radnje i da je prvu radnju preduzeo </span><span class="s4">u julu mjesecu 2010. godine kojom prilikom je oštećenoj telefonskim putem uputio riječi prijetnje „Ti bez mene ne možeš da živiš, tvoj život je u mojim rukama i ja tebi neću dati da živiš“.</span>
</p>
<p class="p5"></p>
<p class="p5">
<span class="s2"> Sud je u postupku saslušao oštećenu </span><span>T. V.D. i svjedoka </span><span class="s2">P.J. V. Iz iskaza oštećene i svjedoka sud je utvrdio da je okrivljeni oštećenoj uputio riječi predstavljene u dispozitivu preko kompjuterskog programa „Skype“. Okrivljeni je u svojoj odbrani izjavio da jeste tom prilikom komunicirao sa oštećenom, da on jeste oštećenoj saopštio da su oni porodica, da ona ne može da živi bez njega, a on ne može da živi bez nje, </span><span class="s4">misleći tom prilikom na porodicu kao zajednicu i u duhovnom i u materijalnom i u svakom drugom smislu riječi, i da tom prilikom nije imao namjeru da tim riječima ugrozi svoju suprugu. U vrijeme kada je okrivljeni oštećenoj uputio riječi predstavljene u dispozitivu isti se nalazio u Moskvi, na liječenju poslije teške operacije srca, a povod za razgovor je bio zahtjev supruge da želi da se razvede od njega. Kada se imaju u vidu navedene činjenice, odbranu okrivljenog na ponovljenom glavnom pretresu kada je objasnio da je svojoj supruzi riječi uputio u kontekstu želje da se brak očuva, bez namjere da upućuje prijetnje, ocijenjeno je da riječi predstavljene u dispozitivu ne predstavljaju primjenu grubog nasilja u smislu krivičnog djela nasilje u porodici ili u porodičnoj zajednici. Okrivljeni je nakon oporavka od operacije došao u Crnu Gori, brak okrivljene i oštećene je razveden i pored protivljenja okrivljenog, a okrivljeni je pristao da se iseli iz zajedničke kuće, što potvrđuje stav suda da okrivljeni ni u toku predmetnog razgovora riječi predstavljene u dispozitivu oštećenoj nije uputio sa namjerom da prema njoj primijeni grubo nasilje, već da pokuša da oštećenu ubijedi da odustane od razvoda braka. Kada je okrivljeni postao svjestan da oštećena ne želi da odustane od razvoda braka, brak je razveden, a i prije rješavanja spora oko zajedničke imovine okrivljeni je napustio zajedničku kuću. Dakle, riječi koje je okrivljeni uputio oštećenoj po ocjeni suda nemaju karakter prijetnje, već je okrivljeni njihovim upućivanjem želio da pokuša da ubijedi oštećenu da odustane od ideje da se razvede od njega i te riječi ne predstavljaju primjenu grubog nasilja prema članu porodice.</span>
</p>
<p class="p15"></p>
<p class="p5">
<span class="s2">Opisujući događaj od dana 03.10.2010. godine oštećena je izjavila da je njen suprug prilikom razgovora u rukama imao nož, </span><span class="s4">ali da nije mahao nožem niti prijetio da će je povrijediti. I svjedok </span><span class="s2">P.J. V. opisujući navedeni događaj navodi da je okrivljeni u desnoj ruci je držao nož i nešto je pričao. Da bi držanje noža od strane okrivljenog moglo biti cijenjeno kao primjena grubog nasilja, isto bi moralo biti praćeno svađom okrivljenog i oštećene, ili upućivanjem prijetnji od strane okrivljenog. Kritičnom prilikom okrivljeni i oštećena su razgovarali i nesporno je da je okrivljeni u ruci imao nož, ali ne u cilju primjene nasilja prema oštećenoj, jer bi zauzimanjem suprotnog stava svako držanje noža ili nekog drugog sredstva prilikom razgovora moglo biti ocijenjeno kao grubo nasilje. Kuhinjski nož predstavlja uobičajeno sredstvo koje se svakodnevno koristi u kući i kada se ima u vidu da ni prije ni poslije držanja noža od strane okrivljenog razgovor između okrivljene i oštećenog ni u jednom trenutku nije prelazio granice normalne komunikacije, da okrivljeni nije pokušavao da oštećenu nožem povrijedi, radnja okrivljenog se ne može smatrati primjenom grubog nasilja. </span>
</p>
<p class="p5"></p>
<p class="p16">
<span>Kako nije dokazano da je okrivljeni učinio krivično djelo </span><span class="s6">donijeta presuda kojom se okrivljeni oslobađa od optužbe na osnovu </span><span class="s7">čl. </span><span>373 tačka 2</span><span class="s1"> </span><span class="s7">ZKP.</span>
</p>
<p class="p17"></p>
<p class="p18">
<span>  Sud nije odlučivao o imovinsko pravnom zahtjevu, niti je oštećenu uputio na parnični postupak, jer je punomoćnik oštećene izjavio da će imovinsko pravni zahtjev ostvariti u parničnom postupku.</span>
</p>
<p class="p17"></p>
<p class="p12">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p12"></p>
<p class="p19">
<span>Na osnovu izloženog odlučeno je kao u izreci presude.</span>
</p>
<p class="p19"></p>
<p class="p19"></p>
<p class="p20">
<span class="s1">OSNOVNI SUD U BARU</span>
</p>
<p class="p20">
<span class="s1">Dana 19.10.2011. godine</span>
</p>
<p class="p21"></p>
<p class="p22"></p>
<p class="p22">
<span class="s1">ZAPISNIČAR,				                                  S U D I  J A</span>
</p>
<p class="p23">
<span class="s1">M. M.	                                                                                                 G. Š.</span>
</p>
<p class="p13"></p>
<p class="p13"></p>
<p class="p13"></p>
<p class="p13">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p13">
<span>Višem sudu u Podgorici u roku od 8 dana od dana prijema</span>
</p>
<p class="p13">
<span>pismenog otpravka, preko ovog suda u dva primjerka.</span>
</p>
<p class="p13"></p>
<p class="p13"></p>
<p class="p19">
<span class="s1">DNA</span><span>:	  - 1 x ODT</span>
</p>
<p class="p13">
<span>		  - 1 x okrivljenom		  </span>
</p>
<p class="p13">
<span>		  - 1 x braniocu</span>
</p>
<p class="p13">
<span>		  - 1 x punomoćniku oštećene </span>
</p>
<p class="p19">
<span>	  - u spise</span>
</p>
<p class="p19">
<span> </span>
</p>
<p class="p2"></p>
<p class="p24"></p>


</body>
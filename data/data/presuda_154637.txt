<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 0.625in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span>	</span><span class="s1">K. br. 558/10</span>
</p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljene S.M., iz Podgorice, zbog krivičnog djela teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1  Krivičnog zakonika, po optužnici Osnovnog državnog  tužilaštva u Bijelom Polju, Kt. br. 374/10 od 15. 10. 2009 godine, nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Smolović Slavenka, okrivljene S.M., njenog branioca adv. S.D.a, oštećenih S.D.a, S.B.a, punomoćnika oštećene porodice B.Z.a, i punomoćnika oštećene firme »E.« iz Podgorice B.S.a, dana 28. 03. 2012 godine, donio je i objavio,</span>
</p>
<p class="p1"></p>
<p class="p6"></p>
<p class="p3"></p>
<p class="p7">
<span>P R E S U D U</span>
</p>
<p class="p1"></p>
<p class="p1"></p>
<p class="p3">
<span>	Okrivljena S.M., od oca B., majke I., rođene D., rođena .... godine u Mojkovcu, sa prebivalištem u Podgorici, Z. Ul. 27 Marta, Crnogorka, udata, bez djece, srednjeg imovnog stanja, neosuđivana, </span>
</p>
<p class="p3"></p>
<p class="p7"></p>
<p class="p7">
<span>K R I V A   J E</span>
</p>
<p class="p1"></p>
<p class="p3"></p>
<p class="p3">
<span>	 -Što je:</span>
</p>
<p class="p3"></p>
<p class="p6">
<span> -Dana 16. 05. 2010 godine, oko 12:00h, ne pridržavajući se saobraćajnih propisa, upravljala putničkim motornim vozilom marke »Mitsubishi Pajero« reg. ozn. PG-BN 443, vlasništvo »E. SMB« Podgorica, regionalnim putem iz pravca Pljevalja u pravcu Slijepač Mosta, te je dolaskom u mjesto Paljska Luka, opština Bijelo Polje, ugrozila saobraćaj i time dovela u opasnost život ili tijelo ljudi, na način što, protivno odredbi čl. 31 ZOBS-a na putevima, brzinu kretanja vozila nije prilagodila okolnostima, karakteristikama, stanju puta – vlažnom kolovozu, u uslovima padanja kiše, tako da vozilo može blagovremeno da zaustavi pred svakom preprekom koju pod datim uslovima može da predvidi, usled čega je prilikom ulaska u horizontalnu lijevu oštru preglednu krivinu i vertikalnu konkavnu plitku krivinu, izgubila upravljivost nad vozilom, napustila kolovoz na desnoj ivici, a zatim prešla na stazu mosta sa koje je pala vozilom na krov u korito rijeke Ljuboviđe, kojom prilikom su njeni saputnici zadobili povrede i to, oštećena pok. S.M.a teške tjelesne povrede opasne po život u vidu krvnog podliva na prednjoj strani lijeve potkoljenice veličine 5x4 cm, krvnog podliva u predjelu lijeve slepoočnice veličine 4x1cm, ogrebotina kože u predjelu desnog ramena, oguljotina kože na desnoj podlaktici, posjekotina kože na desnoj šaci, krvnih podliva na dlanu desne šake veličine 2x3cm, preloma grudne kosti – gornjeg okrajka, preloma ključne kosti desne polovine grudnog koša na pripoju sa grudnom kosti, od kojih je kod iste nastupila smrt, oštećeni S.D. i S.B.o lake tjelesne povrede i to oba u vidu nagnječina na više mjesta po tijelu, a na vozilu je prouzrokovana imovinska šteta,</span>
</p>
<p class="p6"></p>
<p class="p6">
<span>-čime je izvršila krivično djelo teška djela protiv bezbijednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, </span>
</p>
<p class="p3"></p>
<p class="p3">
<span>  	-pa sud, primjenom citiranih zakonskih propisa i čl. 2, 5, 13, 16 i 47 st. 2 Krivičnog zakonika (Kz-a), i čl. 226 i 374 Zakonika o krivičnom postupku (Zkp-a), okrivljenu,</span>
</p>
<p class="p3"></p>
<p class="p8">
<span>O S L O B A Đ A   O D   K A Z N E</span>
</p>
<p class="p8"></p>
<p class="p1"></p>
<p class="p1">
<span>	- Jer posledica djela teško pogađa učinioca i izricanje kazne ne bi odgovaralo svrsi kažnjavanja.</span>
</p>
<p class="p1"></p>
<p class="p3">
<span>	Okrivljena se obavezuje da na ime paušala plati ovom sudu iznos od 30,00€, kao i na ime ostalih troškova iznos od 2.041,50€, na žiro račun Depozita novčanih kazni troškova postupka i paušala CG, br. 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužna dostaviti krivičnoj pisarnici ovog suda.</span>
</p>
<p class="p6">
<span> </span>
</p>
<p class="p6">
<span>Imovinsko-pravnog zahtjeva nije bilo.   </span>
</p>
<p class="p3">
<span> </span>
</p>
<p class="p3"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p3"></p>
<p class="p6">
<span> Optužnicom  Osnovnog državnog  tužilaštva u Bijelom Polju, Kt. br. 374/10 od 15. 10. 2010 godine, optužena je S.M., iz Podgorice, zbog krivičnog djela  teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika.</span>
</p>
<p class="p6"></p>
<p class="p6">
<span>Glavni pretres je održan i zaključen u prisustvu zamjenika ODT-a u Bijelom Polju Smolović Slavenka, okrivljene S.M., njenog branioca adv. S.D.a, oštećenih S.D.a, S.B.a, punomoćnika oštećene porodice sada pok. B.M., B.Z.a i punomoćnika oštećene firme »E.« iz Podgorice B.S.a.</span>
</p>
<p class="p3"></p>
<p class="p3">
<span>	Zamjenik ODT-a u Bijelom Polju u završnoj riječi je izjavio da u cjelosti ostaje pri podnijetoj optužnici i predlozima iz iste. Naveo je da iz nalaza i mišljenja vještaka saobraćajne struke M.a Č. i dopune nalaza istog vještaka proizilazi da je okrivljena S.M. upravljajući putničkim motornim vozilom marke "Misubiši Pajero" reg. oznaka PG- BN 443 iz pravca Pljevalja u pravcu Slijepča Mosta prilikom ulaska u horizontalnu lijevu oštru preglednu krivinu i vertikalnu konkavnu plitku krivinu, izgubila upravljivost nad vozilom pri brizini kretanja od oko 53,40 km/h da je napustila kolovoz na desnoj ivici a zatim prešla na stazu na mostu, sa kojeg je vozilom pala na krov u rijeku, a da je brzina kojom se kretalo putničko vozilo od oko 53,4 km/h bila veća od prilagodjene brzine za kočenje putničkog vozila na vlažnom kolovozu. Iz nalaza takodje proizilazi da je razlog utvrdjenog gubljenja stabilnosti i upravljivosti nad putničkim vozilom kretanje putničkog vozila nebezbjednom brzinom za geometriju date lijeve krivine i stanje mokrog kolovoza, što se smatra razlogom za nastanak nezgode. Iz zapisnika o spoljašnjem pregledu leša sačinjenog od strane dr S.M.a proizilazi da je oštećena sada pok. S.M.a u predmetnoj saobraćajnoj nezgodi zadobila teške tjelesne povrede opasne po život, bliže opisane u dispozitivu optužnice, od kojih je kod iste nastupila smrt. Iz nalaza i mišljenje vještaka medicinske struke dr S.M.a od 20.09.2010. godine, a koji je dat na osnovu medicinske dokumentacije za oštećene S.D.a i S.B.a proizilazi da su isti u predmetnoj saobraćajnoj nezgodi zadobili lake tjelesne povrede bliže opisane u dispozitivu optužnice. Predložio je sudu da okrivljenu oglasi krivom i da je osudi na kaznu zatvora.</span>
</p>
<p class="p3"></p>
<p class="p6">
<span>U završnoj riječi oštećeni S.D., S.B.o, punomoćnik porodice sada pok. B.M. - B.Z. i punomoćnik firme »E.«, iz Podgorice- B.S., ponaosob, su se izjasnili da se ne pridružuju krivičnom gonjenju protiv okrivljene, niti su postavili imovinsko-pravni zahtjev. </span>
</p>
<p class="p6"></p>
<p class="p6">
<span>Okrivljena S.M., u istražnom postupku, u svojoj odbrani je izjavila da se kritičnog dana vraćala iz Tomaševa regionalnim putem u pravcu Slijepač Mosta. Upravljala je PMV marke »Mitsubishi-Pajero«, reg. ozn. PG-BN 433, koje je vlasništvo firme »E. SMB« Podgorica, čiji je vlasnik S.B.. U vozilu su pored nje bili njen otac B., koji je sjedio na mjestu suvozača, njen stric D. i sestra M.a, koji su sjedjeli na zadnjem sjedištu. Vozila je polako, po njenoj procjeni ne brže od 30 km/h, put je bio vlažan,  padala je kiša i na putu je bilo dosta blata. Prije ulaska u jednu lijevu krivinu, kada je vozilo počelo da je vuče u desnu stranu, preduzela je radnju kočenja, međutim, to nije pomoglo i misli da kočioni sistem nije funkcionisao. Smatra da je kočnica bila u redu, te da bi pri brzini kojom je vozila mogla da zaustavi vozilo u mjesto. Međutim, kako je vozilo vuklo u desno, došla je do ivice mosta na kojem nije bilo zaštitne ograde, točak od vozila prešao je ivicu mosta, vozilo je od težine palo u rijeku i prevrnulo se na krov. Dalje je navela da smatra da nešto nije bilo u redu sa kočnicom, odnosno da je kočnica »propala«, a isto joj se desilo nekoliko mjeseci prije kritičnog događaja kada je vozilom upravljala magistralnim putem od Mojkovca prema Podgorici, nakon kojeg događaja je na vozilu promijenjen kočioni sistem. Kritičnom prilikom nijesu se otvorili vazdušni jastuci na vozilu, ne zna iz kog razloga, možda brzina nije bila velika ili jastuci nijesu bili ispravni, a ona je tom prilikom koristila sigurnosni pojas, dok njeni saputnici nijesu bili vezani pojasom. Dalje je navela da je ograda na mostu postojala u vrijeme predmetne nezgode, ista bi spriječila da vozilo padne u rijeku i sigurna je da njena sestra sada ne bi bila mrtva. </span>
</p>
<p class="p6">
<span>Na glavnom pretresu je ponovila odbranu datu u istražnom postupku i dodala da je prije blatnjavog puta počela da koči i u tom momentu joj je “propala” kočnica, zatim je pokušala da skretanjem točkova u lijevu stranu uhvati krivinu, međutim, ni to nije uspjela jer vozilo nije slušalo volan, pa je vozilo, iz njoj nepoznatog razloga, skretalo u desnu stranu, iako su točkovi bili okrenuti u lijevo. Dalje je navela da tokom ovih dešavanja nije povlačila ručnu kočnicu, a isto nije učinila iz razloga što je bila svjesna šta se dešava sa autom u slučaju povlačenja ručne kočnice, jer je imala slično iskustvo prije 6 mjeseci na magistralnom putu Podgorica - Kolašin u mjestu "Platije" kada joj je, takođe, otkazao kočioni sistem, odnosno nožna kočnica. Vozilo kojim je upravljala kritičnog dana kupljeno je u decembru mjesecu 2008 godine, i odmah nakon kupovine primijetila je da ima neke nedostatke, zbog čega je isto odvezla u ovlašćeni servis "MP Auto" Podgorica, gdje joj je ovlašćeni radnik servisa saopštio da je imalo nekih problema u kompjuterskom sistemu vozila i saopštio joj je da je nakon opravke automobil u ispravnom stanju i da su te greške otklonjene. Kada se desio slučaj u mjestu “Platije”, takođe, su joj otkazale kočnice. Na njen poziv došli su ovlašćeni radnici servisa gdje je kupila auto, tom prilikom provjerili kočioni sistem i utvrdili su da nije ispravan, s tim što su joj rekli da kasnije nijesu imali mogućnosti za testiranje uređaja koji je otkazao u svom servisu, a neispravni dio je zamijenjen novim, s tim što ona nije dobila nikakvu garanciju o tome, a sve ovo je evidentirano u servisnoj knjižici automobila. Kritičnom prilikom sjeća se da je ona vezala sigurnosni pojas, a ne sjeća se za saputnike da li su to i oni učinili. Takođe, nije joj poznato iz kog razloga se nijesu aktivirali vazdušni jastuci u vozilu. Na samom mostu gdje su sletjeli nije bilo nikakve zaštitne ograde, a prije mosta je bila postavljena neka kraća bankina. Dodala je i to da se vozilo prevrnulo posmatrano iz pravca Tomaševa prema Slijepač Mostu, na drugoj polovini mosta, te da se vozilo vodi na ime preduzeća "E. SMB" Podgorica, a ona je istim upravljala jer je direktor tog preduzeća. Dalje je navela da nakon propadanja kočnice u mjestu "Platije" automobil se nalazio u ovlašćenom servisu više od mjesec dana, a ona je  automobil preuzela  kada je bila ubijeđena, tj. kada su je radnici servisa ubijedili da je vozilo tehnički ispravno. Vozilo se od momenta preuzimanja iz servisa, do dana kada se desila ova nesreća, ponašalo sasvim normalno i nije bilo tehničkih problema Dodala je i to da se iz pravca Tomaševa prema Slijepač Mostu kretala brzinom ne većom od 30 km/h.  </span>
</p>
<p class="p3"></p>
<p class="p3">
<span>	U završnoj riječi okrivljena je izjavila da posledice ove nezgode nju teško pogađaju i u potpunosti je prihvatila završnu riječ svog branioca, koji je u istoj istakao da je optužnicom ODT-a u Bijelom Polju, njegovoj branjenici S.M.stavljeno na teret izvršenje krivičnog djela teška djela protiv bezbjednosti javnog saobraćaja iz čl. 348. st. 4.u vezi čl. 339. st. 3. u vezi st. 1. Krivičnog zakonika. Prema navodima optužnice njegova branjenica je predmetno krivično djelo izvršila na način što brzinu kretanja vozila nije prilagodila osobinama i stanju puta, usled čega je dolaskom u mjesto “Paljska Luka”, na raskrsnici sa sporednim putem koji se uključivao po njenoj desnoj strani u magistralni put, u određenom trenutku izgubila kontrolu nad vozilom i nakon zanošenja istog, nakon što je probila metalni odbojnik koji se nalazio pored puta, izletjela sa kolovoza, kojom prilikom je došlo do prevrtanja vozila i posledica koje su naznačene u optužnici a koje se ogledaju u smrti njene rođene sestre M.e. U postupku koji je prethodio podizanju optužnice, a kasnije i na samom glavnom pretresu, nesumnjivo je utvrđeno da okrivljena nijednom svojom radnjom nije skrivila nastanak saobraćajne nezgode. Okrivljena je upravljala vozilom visokih tehničkih referenci, koje je u momentu nezgode još uvijek bilo pod garancijom. Dio puta kojim se kretala pripada putu ograničenja brzine od 80 km/h. Sudski vještak za saobraćaj, dipl. ing. saobraćaja,  M.o Č.a je dajući svoj nalaz i mišljenje, između ostalog, u nalazu naveo da je prilagođena brzina za uslove padanja kiše i mokrog i kvasnog kolovoza na dijelu puta kojim se njegova branjenica kretala 65 km/h, na putu nije bilo postavljenih saobraćajnih znakova upozorenja "opasnost na putu" i klizav i mokar kolovoz” i kada nijesu postojale razlike na samom kolovozu, koje bi joj dale mogućnost uočavanja prepreke koja bi mogla biti opasna pri vožnji, mjesto na kome je kolovoz bio zablaćen i zahvaćen vodom predstavljalo faktor iznenadjenja. Dajući dalju analizu same nezgode vještak je, između ostalog, naveo da je brzina od 51km/h, prema osnovnom nalazu, odnosno 53 km/h, prema dopunskom nalazu, bila prilagođena za uslove puta do same raskrsnice i da bi njegova branjenica, pri tehnički ispravnom vozilu i funkcionisanju radne kočnice, do dolaska na mjesto nezgode brzinu vozila mogla smanjiti do bezbjedne brzine od 23 km/h, kod koje nezgoda ne bi nastupila, a sa njom ni posledice. Imajući to u vidu, a cijeneći i sve druge okolnosti na koje je vještak saobraćajne struke u svom nalazu ukazao, a koje su se ogledale na nepostojanje saobraćajne signalizacije, metalnih odbojnika na putu, postojanja vode na kolovozu i drugog, kod činjenice da je nalazom mašinskog vještaka, takođe, nesumnjivo konstatovano da je na istom vozilu 6 mjeseci, prije predmetne nezgode, kočioni sistem bio otkazao i da postoji vjerovatnoća da se to dogodilo i predmetnog dana, imajući u vidu odbranu okrivljene koja je od svoje prve izjave saopštila da kočnice nijesu radile, iskaze svjedoka oštećenih njenog oca i strica D.a i B.a, koji tu njenu izjavu potvrđuju, imajući u vidu odsustvo tragova kočenja na mjestu nezgode i postojanje samo tragova zanošenja, nalazi  da je sasvim jasno da je uzrok nezgode otkazivanje kočionog sistema i da je isti bio van moći njegove branjenice. Kod takvog stanja slijedeći princip “in dubio pro reo”  odnosno, sumnja u korist okrivljenog, smatra da bi svaka druga odluka, osim oslobađajuće u konkretnoj pravnoj stvari, bila nepravedna. Ovo tim prije, što bi se svakom drugom odlukom, pa makar i uslovnom osudom, njegovoj branjenici stavila na teret smrt njene sestre, a ako već postoje okolnosti koje ukazuju na to da ona nije kriva, cijeni da ih treba ispoštovati. Predložio je da sud njegovu branjenicu oslobodi od optužbe.</span>
</p>
<p class="p3"></p>
<p class="p3">
<span>	Radi utvrđivanja odlučnih činjenica i krivice okrivljene, sud je u dokaznom postupku, na glavnom pretresu, izveo dokaze: u svojstvu svjedoka saslušao oštećene S.D.a; S.B.a; B.S.a; pročitao zapisnik o uviđaju saobraćajne nezgode Osnovnog suda u Bijelom Polju, Kr. br. 40/10 od 16. 05. 2010. godine; pročitao izvještaj KC Crne Gore Podgorica o analizi prisustva alkohola u krvi na ime okrivljene S.M.; pročitao zapisnik o tehničkom pregledu PMV "Pajero" reg. ozn. PG - BN 443 sačinjen od AD "C." iz Bijelog Polja od 17. 05. 2010 godine; pročitao zapisnik o spoljašnjem pregledu leša pok. S.M.e od 16. 05. 2010 godine, sačinjen od dr S.M.a; pročitao  medicinsku dokumentaciju na ime oštećenih S.D.a i S.B.a; pročitao nalaz i mišljenje vještaka med. struke dr S.M.a sa zapisniika Ki. br. 82/10 od 20. 09. 2010 godine; pročitao nalaz i mišljenje vještaka mašinske struke od 05. 08. 2010 godine Z.M., iz Podgorice; pročitao nalaz i mišljenje vještaka saob. struke Č.a M.a od 30. 09. 2010 godine; pročitao dopunu nalaza i mišljenja vještaka saobraćajne struke Č.a M.a od 29. 11. 2011 godine i saslušao istog vještaka na glavnom pretresu; izvršio uvid u skice sačinjene od strane vještaka geodetske struke Femić Veša i Kojović Sretena; pročitao zapisnik o rekonstrukciji saobraćajne nezgode od 06. 06. 2011 godine; izvršio uvid u foto-tehničku dokumentaciju br. 228-10 od 01. 06. 2010 godine sačinjena od UP-PJ u Bijelom Poljuj; i izvršio uvid u izvod iz kaznene evidencije na ime okrivljene. </span>
</p>
<p class="p3">
<span> </span>
</p>
<p class="p3">
<span> 	Cijeneći odbranu okrivljene i dokaze pojedinačno i u međusobnoj vezi, shodno čl. 370 Zakonika o krivičnom postupku, sud je utvrdio činjenično stanje i na osnovu takvog utvrđenog činjeničnog stanja zaključio, da je okrivljena izvršila krivično djelo stavljeno joj na teret. </span>
</p>
<p class="p3"></p>
<p class="p3">
<span>	 Naime, iz iskaza oštećenog S.D.a, saslušanog u svojstvu svjedoka u istražnom postupku, proizilazi da se, dana 16. 05. 2010. godine, vraćao sa jednog saučešća iz mjesta Tomaševo a putovao je sa Strugar Majom, njegovom brataničinom, koja je tog dana upravljala vozilom »Mitsubishi-Pajero«. U vozilu su bili njegov brat B., koji je sjedio na mjestu suvozača i S.M.a koja je sjedjela zajedno sa njim na zadnjem sjedištu i to ona na desnoj strani a on na lijevoj. M. je, po njegovoj procjeni, vozila lagano i misli da je vožnja bila prilagođena uslovima puta a zna da je tog dana bilo loše vrijeme i padala je kiša. U jednom momentu prilikom ulaska u jednu lijevu krivinu osjetio je da vozilo kliza u desnu stranu i prilikom dolaska na most iznad korita rijeke Ljuboviđe, s obzirom da nije bilo ograde na mostu, vozilo je skliznulo i prevrnulo se na krov. Sledećih nekoliko minuta u auto je počela da se puni voda, borio se sa vodom, kao i ostali u vozilu i kada je uspio da izađe iz vozila M. je već bila izašla iz istog i tada se skupilo već dosta naroda i pritekli su u pomoć. Ubrzo su izvukli M.u iz auta i M.a i M. su jednim vozilom odmah upućeni u bolnicu u Bijelo Polje. On je ostao na lice mjesta da sačeka da iz vozila izvuku njegovog brata B.a, što je potrajalo oko sat vremena dok su na lice mjesta stigle ekipe Vatrogasne službe i Hitne pomoći u Bijelom Polju. </span>
</p>
<p class="p3">
<span>	Na glavnom pretresu ponovio je iskaz dat u istražnom postupku s tim što je dodao da su vremenske prilike i uslovi na putu bili isti i u dolasku do Tomaševa i u povratku iz Tomaševa do kritičnog mjesta, a nije primijetio bilo kakve propuste niti opasnu situaciju u vožnji tog dana do trenutka same nezgode. Dodao je i to da je tog dana u  jednoj lijevoj krivini, prije mosta, samo osjetio da je zadnji kraj vozila počeo da proklizava i nakon toga vozilo je palo u rijeku, a da ne može da se izjasni kojom brzinom se kretalo vozilo u tom trenutku, kao ni da se ne sjeća da li je M. šta rekla prije samog slijetanja sa mosta, niti se može sjetiti da li je na bilo koji način,  nekom radnjom, ukazala da se nešto dešava sa kočionim sistemom, jer se sve veoma brzo odigralo. Dodao je i to da nije čuo da se M. tog dana u putu nešto žalila na tehničku ispravnost vozila.	Iskaz ovog svjedoka sud je prihvatio. </span>
</p>
<p class="p3"></p>
<p class="p6">
<span>Iz iskaza oštećenog S.B.a, saslušanog u svojstvu svjedoka u istražnom postupku, proizilazi da se kritičnog dana vraćao sa nekog saučešća iz Tomaševa vozilom kojim je upravljala njegova kćerka S.M.. U jednom momentu, prije dolaska na kritično mjesto, vozilo je počelo da zanosi u desnu stranu i sjeća se da je M. prokomentarisala »propade mi kočnica« i odmah nakon toga vozilo se sa mosta prevrnulo u rijeku Ljuboviđu. Kritičnom prilikom sjedio je na mjestu suvozača, nije bio vezan sigurnosnim pojasom, a na zadnjem sjedištu na desnoj strani sjedjela je njegova, sada pok. kćerka S.M.a i na lijevoj strani, iza vozača, sjedio je njegov brat S.D.. Nakon što je palo vozilo u rijeku iz vozila je uspjela da izađe M., M.a i D., dok on nije mogao da izađe iz vozila sve dok nije došla dizalica, tako da je oko sat ipo vremena ostao zarobljen u autu. </span>
</p>
<p class="p6">
<span>Na glavnom pretresu ponovio je iskaz dat u istražnom postupku i dodao da toga dana, odnosno u odlasku do Tomaševa i kasnije u povratku, sve do mjesta same nezgode nije primijetio bilo kakve probleme, niti nesigurnosti u vožnji okrivljene.  Dalje je naveo da prije kritičnog mjesta, odnosno u trenutku kada su došli na zablatnjeni dio puta, M. je prikočila, u tom trenutku je čuo kako njegov brat D. govori: "Šta to bi", našta je ona(M.) rekla: "Propade mi kočnica" i primijetio je da je ona  pokušala da usmjeri vozilo prema lijevoj strani i nije mogla, pa su se prevrnuli u rijeku. Po njegovoj procjeni, prije kritičnog mjesta, vozilo se kretalo možda brzinom oko 50 km/h. Analizirajući iskaz ovog svjedoka sud isti prihvata osim u dijelu da je navodno okrivljena kritičnom prilikom govorilia o propadanju kočnice, te navode da je i svjedok S.D. govorio u smislu "Šta to bi",obzirom da svjedok S.D., u svom iskazu nije potvrdio ove navode.  </span>
</p>
<p class="p6">
<span>	</span>
</p>
<p class="p6">
<span>Iz iskaza oštećenog B.S.a, saslušanog u svojstvu svjedoka proizilazi da je vozilo marke "Pajero" kupila njegova  firma "E. - SMB" iz Podgorice, a M. je direktor te firme i isto je kupljeno u ovlašćenom servisu u Podgorici. Poznato mu je da je sa predmetnim autom M. imala problema u “Platijama” kada su joj otkazale kočnice, nakon čega je vozilo odšlepano u Podgoricu, gdje je popravljeno i u ispravnom stanju im je vraćeno, što su tvrdili ovlašćeni serviseri. Dalje je naveo da je on povremeno upravljao tim autom i nikada nije primijetio nedostatak na tom automobilu. Autom je upravljao i prije nezgode u “Platijama”, a takođe i nakon nezgode u “Platijama”. Nije primijetio drugi nedostatak na tom automobilu. On auto, nakon nesreće, nije uzimao a koliko zna nalazi se na parking prostoru AD "C.a" u Bijelom Polju. Iskaz ovog svjedoka sud je prihvatio.</span>
</p>
<p class="p3"></p>
<p class="p6">
<span>Iz zapisnika o uviđaju saobraćajne nezgode koji je sačinjen od strane Osnovnog suda u Bijelom Polju, Kr. br. 40/10 od 16. 05. 2010. godine i izvršenog uvida u foto – tehničku dokumentaciju br. 228-10 od 01. 06. 2010 godine koja je sačinjena od UP-PJ u Bijelom Polju, proizilazi da se saobraćajna nezgoda dogodila, dana 16. 05. 2010. godine na regionalnom putu Pljevlja – Slijepač Most, u mjestu “Paljska Luka”. Na mjestu nezgode je oštra lijeva pregledna krivina. U trupu puta izgrađen je kratki most iznad rijeke Ljuboviđe. Put je sa blagim podužnim usponom od oko 2% i blagim poprečnim nagibom ka lijevoj ivici od 2%. Kolovoz je od asfalta i u centru krivine put ima širinu 7,00m, a na mostu je širina 6,00m. Na kolovozu nije obilježena razdelna linija. Sa desne strane, prije mosta, uliva se lokalni makadamski put sa kojeg je usled padanja kiše zemlja sišla na kolovoz, tako da je po kolovozu nanos raskvašene zemlje-blato, naročito na desnoj strani kolovoza. Nema saobraćajnih znakova ograničenja brzine, a u vrijeme nezgode padala je kiša, kolovoz je mokar, dok je vozilo u momentu vršenja uviđaja zatečeno u koritu rijeke Ljuboviđe prevrnuto na krov.   </span>
</p>
<p class="p6"></p>
<p class="p6">
<span>Iz izvještaja KC Crne Gore Podgorica o analizi prisustva alkohola u krvi na ime okrivljene S.M. utvrđuje se da je ista kritičnom prilikom upravljala vozilom u trijeznom stanju. </span>
</p>
<p class="p6"></p>
<p class="p6">
<span>Iz zapisnika o tehničkom pregledu PMV "Pajero" reg. ozn. PG - BN 443 sačinjenog od A. "C." u Bijelom Polju, od 17. 05. 2010 godine utvrđuje se da zbog totalnog oštećenja vozila nije se mogla ispitati sila kočenja, a vizuelnim pregledom je utvrđeno da sistem za kočenje i upravljanje nema vidnih oštećenja. </span>
</p>
<p class="p6"></p>
<p class="p6">
<span>Iz zapisnika o spoljašnjem pregledu leša pok. S.M.e, od 16. 05. 2010 godine, sačinjen od strane ljekara dr S.M.a, utvrđuje se da je kod sada pok. S.M.e smrt nasilna i nastupila je za kraće vrijeme nakon povređivanja. Neposredni uzrok smrti je nepoznat, a smrtni ishod nakon povređivanja je najvjerovatnije posledica težih povreda unutrašnjih organa i većih krvnih sudova grudnog koša, kao i to da je smrt zadesna. Sud je prihvatio dati nalaz, jer je isti dat po osnovu pravila struke i nauke, te po osnovu neposrednog zapažanja.</span>
</p>
<p class="p6"></p>
<p class="p6">
<span>Iz medicinske dokumentacije na ime oštećenih S.D.a i S.B.a, kao i iz nalaza i mišljenja vještaka med. struke dr S.M.a sa zapisniika Ki. br. 82/10 od 20. 09. 2010 godine, proizilazi da su S.D. i S.B.o kritičnom prilikom zadobili povrede u vidu nagnječina na više mjesta po tijelu, bez bližeg opisa navedenih povreda, te da se kod istih, pojedinačno i zbirno radi o lakim tjelesnim povredama. Nalaz i mišljenje vještaka Dr S.a sud je u cjelosti prihvatio kao stručan i objektivan.</span>
</p>
<p class="p6"></p>
<p class="p6">
<span>U nalazu i mišljenju vještaka mašinske struke, od 05. 08. 2010 godine, Z.M., iz Podgorice, se navodi da je vozilo uredno servisirano i održavano, te da je vozilo nakon servisa na kojem je izvršena zamjena hidro bloka korisniku predato u ispravnom stanju, kao i to da postoji vjerovatnoća da se ponovila slučajna greška na kočionom sistemu i da je kočioni sistem otkazao. Dalje je vještak naveo, da nema dovoljno podataka na osnovu kojih bi ocijenio tehničko stanje sistema vazdušnih jastuka, te da dio podataka se može dobiti od saobraćajnog vještaka i izjava učesnika udesa i drugih svjedoka koji su mogli imati uvid na upotrebu sigurnosnih pojaseva, ali i bez odgovora na prethodni problem, vještak je mišljenja da postoji vjerovatnoća da je kočioni sistem otkazao i da to može biti uzrok nastanka udesa. Analizirajući nalaz i mišljenje ovog vještaka, sud navode kako je postojala vjerovatnoća da je kočioni sistem otkazao, ne uzima za utvrđenu, jer vještak ostavlja u domenu vjerovatnoće, rukovođen ranijim otkazivanjem kočionog sistema, bez nuđenjnja dokaza u tom  pravcu.   </span>
</p>
<p class="p6"></p>
<p class="p6">
<span>Iz nalaza i mišljenja vještaka saob. struke Č.a M.a od 30. 09. 2010 godine, dopune nalaza i saslušanja istog vještaka na glavnom pretresu, proizilazi da se saobraćajna nezgoda dogodila danju, za vrijeme padanja sitne kiše, u uslovima vlažnog asfaltnog kolovoza, na regionalnom putu, na prelazu iz zasjeka na kratki most preko rijeke, gdje je put u horizontalnoj lijevoj oštroj preglednoj krivini i vertikalnoj konkavnoj plitkoj krivini, gdje se na regionalni put sa desne strane, pod kosim uglom, niz kosinu zasjeka, priključuje zemljani put i gdje se asfaltni kolovoz regionalnog puta koji je namijenjen za dvosmjerni saobraćaj vozila, ima neujednačenu širinu, od 7,40 m  u središtu lijeve krivine do 6,00m, na mostu u pravcu, kada je na mjestu ulivanja zemljanog puta kolovoz u širini desne kolovozne trake bio blatnjav, bez postavljene i obilježene saobraćajne signalizacije, bez zaštitnog uzdignutog ivičnjaka na mostu i bez postavljene zaštitne metalne odbojne ograde na mostu, došlo je do gubljenja stabilnosti i upravljivosti nad putničkim vozilom, pri brzini kretanja od oko 51,6 km/h, tako da se putničko vozilo zanosilo bočno u desno, napuštajući kolovoz na desnoj ivici, nakon čega je prešlo na stazu na mostu, sa koje je palo u rijeku, prevrnuvši se na krov. Brzina kojom se kretalo putničko vozilo od oko 51,6 km/h je bila veća od prilagođene brzine za kočenje putničkog vozila na vlažnom zablaćenom kolovozu 48,7 km/h. Bezbjedna brzina pri kojoj bi putničko vozilo, u uslovima zablaćenog mokrog kolovoza, pri bezbjednoj upravljivosti, prošlo kroz predmetnu krivinu bez zanošenja i destabilizacije iznosila je manje od 24,3 km/h. Na putu bočnog zanošenja u desno po asfaltnom kolovozu i betonskoj stazi na mostu, do mjesta pada sa planuma puta u korito rijeke, putničko vozilo je neutralisalo brzinu kretanja od oko 24,7 km/h. Po ovom vještaku, razlog utvrđenog gubljenja stabilnosti i upravljivosti nad putničkim vozilom te kretanje putničkog vozila nebezbjednom brzinom za geometriju date lijeve krivine i stanje zablaćenog mokrog kolovoza, što se smatra osnovnim razlogom za nastanak ove nezgode. Pri tehnički ispravnom uređaju za zaustavljanje putničkog vozila random kočnicom, pri reagovanju vozača kočenjem na uočavanje zablaćenog kolovoza na mjestu ulivanja zemljanog puta sa desne strane, postojale su prostorne mogućnosti da se brzina putničkog vozila smanji od brzine kretanja oko 51,6 km/h, do vrijednosti bezbjedne brzine za prolaz putničkog vozila kroz datu krivinu sa zablaćenim kolovozom oko 24,3 km/h. Ako vozač putničkog vozila nije koristio ove mogućnosti učinio je propust koji se smatra jednim od razloga za nastanak ove nezgode. Ako je došlo do otkaza radne kočnice na putničkom vozilu, iz razloga objašnjenih u nalazu i mišljenju vještaka mašinske struke, tada je takav otkaz funkcije radne kočnice jedan od razloga za nastanak ove nezgode. Vještak je dalje u svom nalazu naveo da nepostavljeni saobraćajni znakovi opasnosti, opasna krivina, klizav kolovoz, suženje puta, blizina obale i neobilježena uzdužna središna razdjelna linija i uzdužne ivične linije uticali su da pozornost vozača putničkog vozila nije imala potrebni nivo, što je moglo doprinijeti da vozač upravlja putničkim vozilom nebezbjednom brzinom. Zablaćen kolovoz u širini desne kolovozne trake, spiranjem zemlje sa priključka zemljanog puta, niz kosinu zasjeka, uslijed padanja kiše i neiznivelisanost kolovoza u mjeri da spriječi zadržavanje vode na kolovozu, uticali su da se nepovoljno promijeni najznačajnije sigurnosno svojstvo kolovoznog zastora – kofeficijent prijanjanja pneumatika vozila za kolovoz, koji ima odlučujuću ulogu pri prihvatanju bočnih sila, što se smatra značajnim doprinosom gubitku stabilnosti i upravljivosti nad putničkim vozilom. Dalje je vještak u svom nalazu naveo da nepostavljena metalna odbojna ograda, uz ivicu kolovoza puta na mostu, standardnog nivoa zadržavanja, kao tehnička sigurnosna konstrukcija čija je svrha da spriječi iskliznuće vozila sa planuma puta, odnosno da prihvati i zadrži vozila skrenuta sa kolovoza, je nedostatak u pasivnoj bezbjednosti puta koji se smatra jednim od razloga da putničko vozilo sleti sa planuma puta u korito rijeke, pri čemu je putničko vozilo totalno oštećeno, putnik iz putničkog vozila smrtno stradao, a vozač i ostali putnici u putničkom vozilu povrijeđeni.</span>
</p>
<p class="p6">
<span>Dopunski nalaz vještak saobraćajne struke dao je nakon rekonstrukcije izvršene uz prisustvo vještaka geodetske struke, koji su sudu dostavili situacioni plan dijela trase regionalnog puta Pljevlja - Bijelo Polje. U dopunskom nalazu vještak saobraćajne struke je naveo da geodetska mjerenja radijusa horizontalne lijeve krivine, poprečnog i produžnog nagiba kolovoza, visinske razlike i dužine leta putničkog vozila pri padu sa površine betonske staze na mostu, sa desne strane, u korito rijeke, omogućila su preciziranje veličina brzine kretanja putničkog vozila, prilagođene brzine za kočenje putničkog vozila i bezbjedne brzine za prolaz putničkog vozila kroz lijevu krivinu, dok razlozi nastanka ove nezgode dati u prethodnom mišljenju ostaju neizmijenjeni. Naveo je da je bezbjedna brzina za prolaz kroz predmetnu krivinu u uslovima suvog kolovoza, iznosi manje od 38,5km/h, dok bezbjedna brzina za prolaz kroz predmetnu krivinu u uslovima mokrog kolovoza iznosi manje od 31,8 km/h, a u uslovima zablaćenog i mokrog kolovoza iznosi manje od 23,1 km/h. Dalje je naveo da je brzina vozila kojim je upravljala okrviljena kritičnom prilikom u momentu napuštanja betonske staze iznosila oko 46,1 km/h, a u momentu napuštanja kolovoza na desnoj ivici, vozilo je imalo brzinu oko 46,3 km/h, dok u momentu ostvarenja početka traga zanošenja desnog točka na kolovozu puta putničko vozilo je imalo brzinu od oko 53,4 km/h. </span>
</p>
<p class="p6">
<span>Na glavnom pretresu vještak saob. struke je pojasnio da mogućnost ostavljanja vidljivih tragova kočenja pri preduzetom intezivnom kočenju vozila zavisi od tehničkog sistema uređaja za zaustavljanje i od stanja i uslova podloge po kojoj prolazi vozilo. U ovom slučaju kako je predmetno putničko vozilo imalo uređaj za zaustavljanje sa “anti-blok sistemom” i s obzirom na utvrđenu brzinu kojom se kretalo putničko vozilo na suvom i čistom asfaltnom kolovozu nijesu morali ostati vidljivi tragovi kočenja a na površini prekrivenoj raskvašenim blatom i na površini izvan kolovoza koja je prašnjava ostali bi tragovi koji bi se u ovom slučaju, s obzirom na “anti-blok” uređaj,  pojavljivali sukcesivno. U nedostatku vidljivih tragova kočenja putničkog vozila na vlažnom asfaltnom kolovozu kakav je bio u vrijeme događanja nezgode, imperativno ne ukazuje na nekorišćenje i nepreduzimanje intezivnog kočenje vozila na putu do dolaska u potez gdje je vidljivo raskvašeno blato, a s obzirom da u prostoru prekrivenom raskvašenim blatom nijesu ostali nikakvi tragovi od točkova vozila može se zaključiti da u ovom dijelu putanje putničkog vozila, putničko vozilo nije  intezivno kočeno. Stabilnost vozila pri kočenju determinisana je efikasnošću kočenja po pojedinim osobinama i stanju podloge, pa u slučaju da je efikasnost onoliko ravnomjerna koliko podrazumijeva tehnička ispravnost uređaja za zaustavljanje, tada na jednolikoj podlozi istih svojstava ne bi došlo do zanošenja vozila na putanji kretanja u pravcu. Pri zakrivljenoj putanji i pri nejednolikoj podlozi pri čemu upravljački točkovi se oslanjaju na različite podloge u smislu različitog koeficijenta prijanjanja može doći do zanošenja vozila a ako do takvog zanošenja dođe njega karakteriše postojanje tragova zanošenja. Saobraćajni znakovi opasnosti kojima se signalizira predstojeća opasnost na putanji kretanja vozila postavljaju se na udaljenost najmanje 150 metara do mjesta početka opasnosti. U okolnostima nepostojanja takvih znakova vidljivost prepreka na putanji kretanja vozila determinisana je preglednošću puta, prostornim pružanjem, visinom prepreka i kontrasnim efektima u odnosu na podlogu. Pri tome prepreku u ravni kolovoza a naročito voda i blato po kolovozu koji nemaju vertikalnu dimenziju se uočavaju sa udaljenosti koju limitira stepen kontrasta prepreke u odnosu na okruženje i kako je vidljivo na fotografijama naročito slika br. 2 taj kontrast nije bio izoštren ni marginom oivičen, pa je postojanje takve prepreke moglo biti faktor iznenađenja za vozača. Ovo naročito u okolnostima nepoznavanja lokalnih uslova puta. Dalje je naveo da nema saznanja o stanju saobraćajne signalizacije na današnji dan, na mjestu nezgode. Rezultati vremensko prostorne analize u mogućnosti prilagođavanja brzine kretanja vozila u odnosu na nailazak na kolovoz prekriven raskvašenim blatom date u osnovnom nalazu ograničene su kao što je to navedeno tehničkom ispravnošću vozila u dijelu radne kočnice i prosječnošću psiho-fizičke mogućnosti vozača. Utvrđena brzina kretanja putničkog vozila u vrijednosti od oko 53,4 km/h, u okolnostima nepostojanja saobraćajne signalizacije u ograničenju kretanja brzine vozila i za opisane vremenske uslove do dolaska na mjestu nezgode smatra se prilagođenom brzinom. Nalaz i mišljenje ovog vještaka kao i dopunu nalaza te pojašnjenja na glavnom pretresu sud je prihvatio kao stručan i objektivan, s tim što je u pogledu vrijednosti brzine kretanja predmetnog putničkog vozila, u različitim fazama, prihvatio vrijednosti navedene u dopuni nalaza i mišljenja ovog vještaka obzirom da su se ove vrijednosti izračunate nakon što su vještaci geodetske struke sačinili odgovarajuće skice sa preciznim mjerama svih tačaka bitnih i evidentiranih u zapisniku o uvidjaju. Sud je takodje prihvatio i mišljenje ovog vještaka da je razlog utvrđenog gubljenja stabilnosti i upravljivosti nad putničkim vozilom te kretanje putničkog vozila nebezbjednom brzinom za geometriju date lijeve krivine i stanje zablaćenog mokrog kolovoza i osnovni razlog za nastanak ove nezgode.</span>
</p>
<p class="p6"></p>
<p class="p3">
<span>	Iz zapisnika o rekonstrukciji saobraćajne nezgode od 06. 06. 2011 godine, proizilazi da su rekonstruisani položaji svih tačaka evidentiranih zapisnikom o uviđaju i skici, uz prisustvo kako vještaka saobraćajne tako i geodetske struke, a vještacima gedetske struke dat je nalog da snime trasu puta od početka pravca do pozicije zatečenog vozila i da sačine podužni profil na ovoj dužini puta i poprečni profil na svim karakterističnim mjestima i na mjestima gdje su evidentirani tragovi, te da numerički izraze radijus zaobljenja osovine i obije ivice kolovoza, te da snime dužinu i visinu leta vozila prema evidentiranim tragovima.</span>
</p>
<p class="p1"></p>
<p class="p6">
<span>Iz izvoda iz kaznene evidencije na ime okrivljene utvrđeno je da ista do sada nije osuđivana.</span>
</p>
<p class="p3"></p>
<p class="p6">
<span>Tokom postupka iz izvedenih dokaza utvrđeno je kao nesporno da se dana 16.05.2010. godine oko 12:00 h, dogodila saobraćajna nezgoda na način što je vozilo marke "Mitsubishi Pajero" reg. oz. PG BN 433, kojim je upravljala okrivljena S.M., palo sa mosta u rijeku Ljuboviđu, te da su kritičnom prilikom S.D. i S.B.o koji su se nalazili u vozilu zadobili lake tjelesne povrede, dok je S.M.a zadobila teške tjelesne povrede opasne po život, od kojih je kod iste nastupila smrt. </span>
</p>
<p class="p6"></p>
<p class="p6">
<span>Sporno je da li u postupanju okrivljene S.M., kritičnom prilikom ima propusta, koji se smatraju razlozima za nastanak predmetne saobraćajne nezgode. Okrivljena se branila da je kritičnog dana upravljala predmetnim vozilom, kako u smjeru od Slijepač Mosta do Tomaševa, tako i u povratku. Navela je da je prije kritičnog mjesta, naišla na zablaćeni dio kolovoza, nakon čega je preduzela radnju kočenja i smatra da kočioni sistem na vozilu nije funkcionisao, što je uslovilo da ne može smanjiti brzinu kretanja vozila usled čega je došlo do zanošenja vozila i zatim slijetanja sa mosta u korito rijeke. Svjedok S.B.o otac okrivljene u svom iskazu  naveo je kako je okrivljena prije mjesta same nezgode, govorila u smislu "Propade mi kočnica", da bi na glavnom pretresu dodao kako je svjedok S.D. u jednom trenutku kazao "Šta to bi", našta je S.M.  rekla: "Propade mi kočnica" i primijetio je da je ona  pokušala da usmjeri vozilo prema lijevoj strani i nije mogla, pa su se prevrnuli u rijeku. Navela je još da je vozeći predmetno vozilo u ranijem periodu takodje, imala iskustvo sa otkazivanjem kočnica. Vještak mašinske struke u svom nalazu ostavio je u domenu mogućeg da je kritičnom prilikom došlo do otkazivanja kočionog sistema na predmetnom vozilu. Medjutim, navode iz odbrane okrivljene kako je kritičnom prilikom došlo do otkazivanja kočionog sistema sud ne prihvata. Naime, u svom iskazu svjedok S.D. predstavljajući način na koji se dogodila saobraćajna nezgoda, tokom istražnog postupka kazao je da je kritičnog dana bilo loše vrijeme i padala je kiša. U jednom momentu prilikom ulaska u jednu lijevu krivinu osjetio je da vozilo kliza u desnu stranu i prilikom dolaska na most iznad korita rijeke Ljuboviđe, s obzirom da nije bilo ograde na mostu, vozilo je skliznulo i prevrnulo se na krov. Na glavnom pretresu ponovio je da su kritičnog dana vremenske prilike i uslovi na putu bili isti i u dolasku do Tomaševa i u povratku iz Tomaševa do kritičnog mjesta, a nije primijetio bilo kakve propuste niti opasnu situaciju u vožnji tog dana do trenutka same nezgode. Dodao je i to da je tog dana u  jednoj lijevoj krivini, prije mosta, samo osjetio da je zadnji kraj vozila počeo da proklizava i nakon toga vozilo je palo u rijeku, a da se ne sjeća da li je M. šta rekla prije samog slijetanja sa mosta, niti se može sjetiti da li je na bilo koji način, nekom radnjom, ukazala da se nešto dešava sa kočionim sistemom, jer se sve veoma brzo odigralo. Dodao je i to da nije čuo da se M. tog dana u putu nešto žalila na tehničku ispravnost vozila. Iskazu svjedoka S.D.a sud je poklonio punu vjeru i za slučaj da se dogodilo otkazivanje kočionog sistema na način kako to predstavlja okrivljena i svjedok S.B.o imajući u vidu opasnost predmetne situacije to bi svjedok S.D., ove činjenice po ocjeni ovog suda sigurno zapamtio i kao takve u svom iskazu ih naveo. Naime, svjedok S.B.o navodi i kako je svjedok S.D. u jednom trenutku kazao "Šta to bi" što jasno ukazuje da je navodno osjetio nekakav problem u funkcionisanju kočionog sistema, te da mu je navodno okrivljena M. tada kazala "Propade mi kočnica", što sve zajedno ukazuje, za slučaj da se dogadjaj desio na ovaj način, da bi ove činjenice ostale u sjećanju svjedoka S.D.a, što on u svom iskazu ne iznosi. Naprotiv svjedok S.D. kazao je da je u jednom trenutku došlo do zanošenja zadnjeg kraja vozila, odnosno da je osjetio kako vozilo kliza prema desnoj ivici kolovoza nakon čega je sa mosta palo u rijeku a naveo je da se ne sjeća da je okrivljena M. kritičnom prilikom bilo šta rekla. Iz zapisnika sačinjenog od strane A. "C.", nije se moglo utvrditi stanje kočionog sistema, zbog havarisanosti vozila, dok je vizuelnim pregledom utvrđeno da sistem za kočenje i upravljanje nema vidnih oštećenja.</span>
</p>
<p class="p3">
<span>	</span>
</p>
<p class="p3">
<span>	Dakle, okrivljena je upravljala vozilom kako u smjeru od Slijepač Mosta do Tomaševa tako i u suprotnom smjeru a nesporno je i da je kritičnom prilikom padala kiša kako u dolasku do Tomaševa tako i u povratku. Ove činjenice ukazuju da je okrivljenoj bila poznata predmetna dionica puta obzirom da je istom prošla u dolasku. Stanje kvasnog kolovoza takodje okrivljenoj nije mogao biti nepoznato dok stanje zablaćenog kolovoza prije kritičnog mjesta je okrivljena mogla vidjeti s tim što je stepen zapažanja zablaćenosti kolovoza limitiran. Vozilo kojim je okrivljena upravljala kako je to naveo vještak saobraćajne struke posjeduje tzv. anti blok sistem, odnosno sistem protiv proklizavanja a u gradaciji prilagodjene brzine prolaska kroz kritičnu dionicu vještak se izjasnio i da je bezbjedna brzina zapravo najmanja u uslovima kvasnog i blatnjavog kolovoza a zbog smanjenih sila trenja u kontaktu pneumatika i podloge. Nesporno je a što je utvrdjeno uvidom u foto dokumentaciju da se na desnoj strani puta posmatrano u smjeru od Tomaševa prema Slijepač Mostu, nalazio sloj blata izazvan slivanjem sa lokalnog puta sa desne strane. Nailaskom vozila na zablaćeni dio kolovoza u uslovima padanja kiše to jasno proizilazi da je sila prijanjanja - trenja sa kolovoznim zastorom, vozila tj. pneumatika bila smanjena, što sve uz postojanje anti blok sistema ukazuje da kočenje na ovakvoj podlozi može izazvati aktiviranje anti blok sistema, pa samim tim i smanjeni intezitet kočenja neposredno prije mjesta saobraćajne nezgode - pada sa mosta. Na licu mjesta evidentirani su i tragovi zanošenja pneumatika a nesporno je da je krivina na kritičnom mjestu velikog radijusa što sve ukazuje da je prolazak kroz predmetnu krivinu, u datim uslovima  zahtijevao smanjenu brzinu i to ne veću od 23,1 km/h, kako je našao vještak saobraćajne struke, u dopunskom nalazu, a vozilo kojim je upravljala okrivljena u momentu ostvarenja početka traga zanošenja desnog točka na kolovozu puta je imalo brzinu od oko 53,4 km/h.</span>
</p>
<p class="p3"></p>
<p class="p6">
<span>Iz svih izvedenih dokaza a posebno nalaza i mišljenja vještaka saobraćajne struke nesumnjivo je utvrđno i da nepostavljeni saobraćajni znakovi opasnosti,  opasna krivina, klizav kolovoz, suženje puta, blizina obale i neobilježena uzdužna središna razdjelna linija i uzdužne ivične linije su uticali da pozornost vozača putničkog vozila nije imala potrebni nivo, što je moglo doprinijeti da vozač upravlja putničkim vozilom nebezbjednom brzinom. Takođe zablaćen kolovoz u širini desne kolovozne trake, spiranjem zemlje sa priključka zemljanog puta, niz kosinu zasjeka, uslijed padanja kiše i neiznivelisanost kolovoza u mjeri da spriječi zadržavanje vode na kolovozu, uticali su da se nepovoljno promijeni najznačajnije sigurnosno svojstvo kolovoznog zastora – kofeficijent prijanjanja pneumatika vozila za kolovoz, koji ima odlučujuću ulogu pri prihvaćanju bočnih sila, što se smatra značajnim doprinosom gubitku stabilnosti i upravljivosti nad putničkim vozilom. Nepostavljena metalna odbojna ograda, uz ivicu kolovoza puta na mostu, standardnog nivoa zadržavanja, kao tehnička sigurnosna konstrukcija čija je svrha da spriječi iskliznuće vozila sa planuma puta, odnosno da prihvati i zadrži vozila skrenuta sa kolovoza, je nedostatak u pasivnoj bezbjednosti puta koji se smatra jednim od razloga da putničko vozilo sleti sa planuma puta u korito rijeke, pri čemu je putničko vozilo totalno oštećeno, putnik iz putničkog vozila smrtno stradao, a vozač i ostali putnici u putničkom vozilu povrijeđeni.</span>
</p>
<p class="p6"></p>
<p class="p6">
<span>Međutim osnovni razlog za nastnak saobraćajne nezgode, je nebezbjedna brzina kako je to naveo u svom nalazu vještak saobraćajne struke što prihvata i ovaj sud, obzirom da je okrivljena kritičnom dionicom puta prošla u dolasku do mjesta Tomaševo a svjesna je i vremenskih prilika, odnosno kišnih padavina. Sve ovo ukazuje da je okrivljenoj moglo biti poznato kako stanje puta tako i vremenske prilike i u povratku u suprotnom smjeru, te je brzinu kretanja vozila mogla prilagoditi stanju kolovoza.  </span>
</p>
<p class="p6"></p>
<p class="p6">
<span>U predmetnoj saobraćajnoj nezgodi, oštećena sada pok. S.M.a, zadobila je teške tjelesne povrede, u vidu krvnog podliva na prednjoj strani lijeve potkoljenice veličine 5x4 cm, krvnog podliva u predjelu lijeve slepoočnice veličine 4x1cm, ogrebotina kože u predjelu desnog ramena, oguljotina kože na desnoj podlaktici, posjekotina kože na desnoj šaci, krvnih podliva na dlanu desne šake veličine 2x3cm, preloma grudne kosti – gornjeg okrajka, preloma ključne kosti desne polovine grudnog koša na pripoju sa grudnom kosti, od kojih je kod iste nastupila smrt, a što je utvrdjeno iz zapisnika o spoljašnjem pregledu leša sačinjenog od strane dr M.a S.a a oštećeni S.D. i S.B.lake tjelesne povrede i to oba u vidu nagnječina na više mjesta po tijelu, što je utvrdjeno iz nalaza i mišljenja vještaka medicinske struke. Takođe utvrđeno je i da je PMV marke »Mitsubishi Pajero« reg. ozn. PG-BN 443, vlasništvo »E. SMB« Podgorica, u predmetnoj saobraćajnoj nezgodi oštećeno. </span>
</p>
<p class="p6"></p>
<p class="p6">
<span>S toga iz izvedenih dokaza a ne prihvatajući odbranu okrivljene, u dijelu da joj je kritičnom priliikom otkazao kočioni sistem, sud je utvrdio činjenično stanje da je okrivljena S.M. dana 16. 05. 2010 godine, oko 12:00h, upravljala putničkim motornim vozilom marke »Mitsubishi Pajero« reg. ozn. PG-BN 443, vlasništvo »E. SMB« Podgorica, regionalnim putem iz pravca Pljevalja u pravcu Slijepač Mosta, te da dolaskom u mjesto Paljska Luka, opština Bijelo Polje, brzinu kretanja vozila nije prilagodila okolnostima, karakteristikama, stanju puta – vlažnom kolovozu, u uslovima padanja kiše, tako da vozilo može blagovremeno da zaustavi pred svakom preprekom koju pod datim uslovima može da predvidi, usled čega je prilikom ulaska u horizontalnu lijevu oštru preglednu krivinu i vertikalnu konkavnu plitku krivinu, izgubila upravljivost nad vozilom, napustila kolovoz na desnoj ivici, a zatim prešla na stazu mosta sa koje je pala vozilom na krov u korito rijeke Ljuboviđe, kojom prilikom su njeni saputnici zadobili povrede i to, oštećena pok. S.M.a teške tjelesne povrede opasne po život u vidu krvnog podliva na prednjoj strani lijeve potkoljenice veličine 5x4 cm, krvnog podliva u predjelu lijeve slepoočnice veličine 4x1cm, ogrebotina kože u predjelu desnog ramena, oguljotina kože na desnoj podlaktici, posjekotina kože na desnoj šaci, krvnih podliva na dlanu desne šake veličine 2x3cm, preloma grudne kosti – gornjeg okrajka, preloma ključne kosti desne polovine grudnog koša na pripoju sa grudnom kosti, od kojih je kod iste nastupila smrt a oštećeni S.D. i S.B.o lake tjelesne povrede i to oba u vidu nagnječina na više mjesta po tijelu, a na vozilu marke »Mitsubishi Pajero« reg. ozn. PG-BN 443,  je prouzrokovana imovinska šteta.</span>
</p>
<p class="p6"></p>
<p class="p6">
<span> Dakle okrivljena je kritičnom prilikom postupala suprotno važećim saobraćajnim propisima, a koje postupanje je predstavljalo jedan od razloga za nastanak predmetne saobraćajne nezgode, a kao posledica koje, je kod oštećene S.M.e nastupila smrt a kod oštećenih S.D. i S.B.a lake tjelesne povrede i to kod oba u vidu nagnječina na više mjesta po tijelu, a na vozilu marke »Mitsubishi Pajero« reg. ozn. PG-BN 443,  je prouzrokovana imovinska šteta,  pa je na taj način u svojim radnjama ostvarila elemente krivičnog djela teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 KZ-a. U konkretnoj saobraćajnoj situaciji postupanja okrivljene bila su suprotna odredbama iz čl. 31 ZOBS-a na putevima jer brzinu kretanja vozila nije prilagodila okolnostima, karakteristikama, stanju puta – vlažnom kolovozu, u uslovima padanja kiše, tako da vozilo može blagovremeno da zaustavi pred svakom preprekom koju pod datim uslovima može da predvidi.</span>
</p>
<p class="p6"></p>
<p class="p6">
<span>Postupajući na opisani način okrivljena je u svojim radnjama ostvarila sva bitna obilježja krivičnog djela stavljenog joj  na teret optužbom, jer se radnja ovog krivičnog djela sastoji u postupanju učesnika suprotno odredbama ZOBS-a na putevima, s tim što ukoliko je usled izvršenja osnovnog krivičnog djela ugrožavanje javnog saobraćaja iz čl. 339 Krivičnog zakonika,  nastupila teža posledica u vidu smrti nekog lica ili teške tjelesne povrede, tada se radi o kvalifikovanom djelu, tj. teškom djelu protiv bezbjednosti javnog saobraćaja, što je sankcionisano odredbom čl. 348 st. 4 Krivičnog zakonika. </span>
</p>
<p class="p6"></p>
<p class="p6">
<span>Okrivljena je u odnosu, kako na osnovno djelo, tako i na posledice izvršenja ovog krivičnog djela – nastupanja smrti kod sada pok. S.M.e te nastanka lakih tjelesnih povreda kod oštećenih S.B.a i S.D.a , postupala sa svjesnim nehatom, jer je bila svjesna  da upravljanje vozilom protivno saobraćajnim propisima, ne prilagođenom brinom, može dovesti do saobraćajne nezgode i povredjivanja ljudi – učesnika u saobraćaju, ali je olako držala da takva posledica neće nastupiti, ili da će je moći spriječiti.</span>
</p>
<p class="p3">
<span>	  	</span>
</p>
<p class="p3">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je na strani okrivljene,od olakšavajućih okolnosti  našao  da se radi o porodičnoj osobi, licu relativno mladje životne dobi koja do sada nije osudjivana što ukazuje da nije sklona vršenju krivičnih djela, činjenicu da se oštećeni kao i punomoćnici oštećenih nijesu pridružili krivičnom gonjenju protiv nje a posebno činjenicu da posledica predmetnog krivičnog djela teško pogadja okrivljenu. Otežavajućih okolnosti na strani okrivljene sud nijenašao.</span>
</p>
<p class="p3"></p>
<p class="p3">
<span>	Članom 47 Krivičnog zakonika, pored slučajeva koje zakon izričito predvidja, predvidjen je poseban osnov za oslobadjanje od kazne, za slučaj da je krivično djelo učinjeno iz nehata a da posledica djela teško pogadja učinioca te da izricanje kazne u takvom slučaju očigledno ne bi odgovaralo svrsi kažnjavanja. U konkretnoj saobraćajnoj nezgodi povrijedjeni su otac i stric okrivljene dok je njena sestra S.M.a zadobila teške tjelesne povrede od kojih je i preminula, što sve nedvosmisleno ukazuje da posledice predmetne saobraćajne nezgode teško pogadjaju okrivljenu, pa samim tim izricanjem bilo kakve krivične sankcije ne bi imalo svrhe sa bilo kog aspekta kažnjavanja i gledišta humanizma, bez obzira što je okrivljena svojim propustima prouzrokovala posledice opisane u izreci presude. Imajući u vidu predhodno istačeno, činjenicu da je djelo učinjeno iz nehata sud je okrivljenu oglasio krivom i istovremeno primjenom čl. 47. Krivičnog zakonika istu oslobodio od kazne, obzirom da su nastale posledice dovoljna kazna za okrivljenu. </span>
</p>
<p class="p3"></p>
<p class="p3">
<span>	Sud je okrivljenu, shodno čl. 226 Zkp-a, obavezao na plaćanje paušala u visini od 30,00€, pri čemu je sud vodio računa o složenosti i trajanju krivičnog postupka, te i o imovinskim prilikama okrivljene. Takođe, shodno čl. 229 Zkp-a, sud je obavezao okrivljenu, da na ime ostalih troškova postupka plati iznos od 2.041,50€,koji se odnose na troškove vještačenja po vještacima saobraćajne, medicinske, mašinske i geodetske  struke, te troškove izlaska suda na lice mjesta radi rekonstrukcije,  a koji troškovi su isplaćeni iz budžetskih sredstava suda.</span>
</p>
<p class="p3"></p>
<p class="p6">
<span>Imovinsko-pravnog zahtjeva nije bilo. </span>
</p>
<p class="p6"></p>
<p class="p3">
<span>	Iz iznijetog je odlučeno kao u izreci presude, a shodno čl. 374  Zkp-a.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana  28. 03. 2012 </span><span class="s2"> </span><span>godine</span>
</p>
<p class="p3"></p>
<p class="p9"></p>
<p class="p3">
<span>Zapisničar,								          S u d i j a,   </span>
</p>
<p class="p3">
<span>Jovanka Raičević s.r.						   Ivan Adamović  s.r.</span>
</p>
<p class="p3"></p>
<p class="p3"></p>
<p class="p1"></p>
<p class="p10"></p>


</body>
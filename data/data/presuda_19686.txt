<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>									K.br.182/12</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog S.M. iz sela C. opština P., zbog krivičnog djela uništenje i oštećenje tudje stvari iz čl.253. st.1. Krivičnog zakonika, po optužnom predlogu ODT Pljevlja Kt.br.306/12 od 06.12.2012. godine, nakon održanog glavnog i javnog pretresa u prisustvu zamjenika ODT Pljevlja Djurović  Veljka, okrivljenog i zastupnika oštećene  ZZ "G." K. D., dana 18.02.2013. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">S. M.</span><span>, JMBG .... od oca V. i majke M. rodjena D., rodjen .... godine u P., gdje i živi selo C., državljanin CG, rukovaoc rudarskih mašina, ne oženjen, bez djece, lošeg imovnog stanja, živi od poljoprivrede, pismen završio za rukovaoca rudarskih mašina III stepen, govori crnogorskim jezikom, ranije osudjivan presudom ovog suda K.br.138/10 od 17.02.2011. godine zbog krivičnog djela iz čl. 246.st.2. Krivičnog zakonika, izrečena mu novčana kazna i presudom ovog suda K.br.268/11 od 11.10.2012. godine, zbog krivičnog djela iz čl.168.st.1. Krivičnog zakonika izrečena mu novčana kazna.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	u noći izmedju 19/20.11.2012. godine oštetio metalnu žičanu ogradu kojom je obezbijedjena zgrada magacina vlasništvo  ZZ "G." u mjestu G., opština P., na način što je upravljajući  TMV  "Tam 110 - panonija", bez registarskih oznaka porušio metalnu mrežastu ogradu i dva metalna kolca sa betonskim postoljem u dužini od 15 m i time pričinio štetu oštećenoj  ZZ "G." u iznosu od 100,00 eura,</span>
</p>
<p class="p1">
<span>	čime je izvršio krivično djelo uništenje i oštećenje tudje stvari iz čl.253.st.1. Krivičnog zakonika,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226, 229. i 239.  ZKP CG.</span>
</p>
<p class="p1"></p>
<p class="p2"></p>
<p class="p2"></p>
<p class="p2">
<span>-2-</span>
</p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu u iznosu od 400,00 eura (četiristotine eura) koju će okrivljeni platiti u roku od 4 mjeseca po pravnosnažnosti presude u četiri jednake mjesečne rate.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 70,00 eura, a na ime paušala iznos od 27,50 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1">
<span>	Okrivljeni se obavezuje da oštećenoj ZZ "G." opština P. na ime štete plati iznos od 100,00 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.306/12 od 06.12.2012. godine optužilo je S. M. iz sela C. opština P. navodeći da okrivljeni izvršio predmetno krivično djelo na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT je istakao da u cjelosti ostaje pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Zastupnik oštećene ZZ "G." u završnoj riječi je istakao da se pridružuje krivičnom gonjenju protiv okrivljenog i ispostavlja imovinsko-pravni zahtjev u iznosu od 100,00 eura.</span>
</p>
<p class="p1">
<span>	Okrivljeni S. M. u svoju odbranu je istakao da živi u selu C. opština P. i da posjeduje  TMV marke "Tam 110 - panonija" bez registarskih tablica. Dalje ističe da mu je poznato gdje se nalazi magacin ZZ "G." u mjestu G. odnosno zna da je tu neka zgrada ogradjena metalnom ogradom sagradjenom od metalnog kolja i mrežaste žice, a po vrhu se nalazi i bodljikava žica. Dalje ističe da je njegovo vozilo na tom mjestu pored ograde bilo parkirano cijeli dan dana 19/20.11.2012. godine jer je on lično parkirao to vozilo. Vozilo nije nikuda pomjerao nekih 24 sata. Kada je parkirao tu pored ograde vozilo vidio je da je ograda bila uredu, dakle, nije bila porušena, a kada je došao sjutri dan da uzme vozilo vidio je da je ograda porušena. Ističe da on nezna kobi mogao izvršiti rušenje te ograde i oštećenje iste uglavno tvrdi da on to nije uradio. Napominje da je to staro vozilo i da isto može u svakom momentu da se otključa i da se stavi u pogon pošto je to staro vojno vozilo i nema krova nego je po vrhu kabine cerada. Moguće je da je nko drugi to njegovo vozilo stavio u pogon i da je istim vozilom porušio ogradu, ali on sigurno nije. Takodje, ističe da kada je došao na lice mjesta da uzme vozilo nije ni zagledao da li je vozilo pomerano sa lica mjesta ili nije. Posebno je istakao da je sa zastupnikom oštećene  ZZ "G." K. D. u veoma lošim odnosima i on nezna zbog čega jer mu nikada ništa nije uradio i prije toga je isti dolazio i svjedočio protiv njega u jednom drugom predmetu gdje on nije bio kriv i od tada su u veoma lošim odnosima i ne govore. Posebno napominje da je policija dolazila kući kada je sačinila fotoelaborat i slikala njegovo vozilo, a tada ga policija nije ni pitala da li je njegovo vozilo bilo na licu mjesta ili nije, a ističe da im ništa nije rekao da li je vozilo bilo na licu mjesta ili ne. Napomenuo je da je istoga dana vozilo parkirao blizu ograde na nekih pola metra od ograde. Istakao je takodje da je on lično otjerao vozilo sa lica mjesta i to sjutri dan oko 06,15 časova. </span>
</p>
<p class="p1">
<span>	U završnoj riječi je istakao da ne spori da je njegovo vozilo oštetilo ogradu, ali spori da on </span>
</p>
<p class="p1"></p>
<p class="p2">
<span>-3-</span>
</p>
<p class="p1"></p>
<p class="p1">
<span>istim nije upravljao, pa je na kraju svoju odgovornost ostavio sudu na slobodnu procjenu.</span>
</p>
<p class="p1">
<span>	U dokaznom postupku sud je saslušao zastupnika oštećene  ZZ "G." K.D., kao i svjedoke K. B. i T. Z., pročitao odštetni zahtjev  ZZ "G." od 27.11.2012. godine, izvršio uvid u fotoelaborate UP PJ Pljevlja br. 579/12 od 20.11.2012. godine, br. 596/12 od 28.11.2012. godine i br. 595/12 od 28.11.2012. godine i pročitao izvještaj iz KE za okrivljenog izdat od strane UP PJ Pljevlja br. 03-245/12-12175/2 od 10.12.2012. godine.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovom medjusobnoj povezanosti jednog sa drugim sud je utvrdio da je okrivljeni S. M. iz sela C. izvršio krivično djelo koje mu je optužnim predlogom ODT Pljevlja stavljeno na teret, a na način mjeto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza kao i na osnovu djelimičnog priznanja okrivljenog.</span>
</p>
<p class="p1">
<span>	Naime, svjedok - zastupnik oštećene  ZZ "G." K. D. je istakao da je zaposlen u  ZZ "G." kao direktor te da su dana 19.11.2012. godine postavili metalnu ogradu u mjestu G. kojom su ogradili magacinski prostor, a ograda je izgradjena od pletene žice po vrhu sa bodljikavom žicom i sa metalnim koljem koje je zabetonirano u zemlju. Upravo toga dana je stigao gotov beton gdje su radnici tu ogradu postavili u prijepodnevnim časovima. Dalje ističe da je on bio na jednom njihovom gazdinstvu ispod Ljubišnje gdje su pripremali jesenju setvu. Sa njim je bio T. Z. iz P. koji je zaposlen u firmi sa kojom su oni kooperanti i firma ima sjedište u P. Dalje ističe da je sa Z. došao nešto kasno pred samu noć i sjeo u jednu kafanicu u mjestu G. da sa Z. popije kafu, a preko puta su vidjeli da je došao okrivljeni sa svojim vozilom marke  "Tam panonija" i da je isto parkirao uz samu ogradu njigovog magacina. Nakon toga je okrivljeni negdje otišao. Došli su u magacin i radili su nešto skoro do 23,00 časa, a možda malo i kasnije gdje su u magacinu montirali mašine - opremu vezano za krompir. Nakon toga on je otišao kući i sjeća se da je stigao kući nešto oko 24,00 časa. Odmah po dolasku kući telefonom ga je obavijestio radnik P. A. kao i T. Z. - Z. da je okrivljeni sa svojim vozilom u nekoliko navrata zadnjim dijelom svog vozila udario u ogradu magacina i istu porušio. Dalje ističe da je on došao ujutru te da su se vidjeli tragovi na metalnoj ogradi od farbe sa vozila "Panonija" kao i tragovi guma pošto vozilo "Panonija" ima karakteristične tragove guma. Kada su ga radnici P. i T. obavijestili da su oni lično vidjeli okrivljenog da je on sa vozilom u više navrata udario zadnjim dijelom vozila u ogradu, istu porušio, a zatim da se udaljio kroz naselje G. preko mosta na Ć., vjerovatno u pravcu njegove kuće pošto okrivljeni gore i živi. Napominje da su slučaj prijavili policiji i policija je ujutru došla i izvršila uvidjaj na licu mjesta, sačinili fotoelaborate, a zatim je policija išla i kod kuće okrivljenog. Ističe da su podnijeli odštetni zahtjev i da ostaje pri podnesenom odštetnom zahtejvu. Posebno ističe da misli da je okrivljeni ovo uradio namjerno vjerovatno da bi njega zastrašio ili nekoga drugog, pošto su već nekoliko mjeseci on i okrivljeni u veoma lošim odnosima. Posebno ističe da se dešavalo da je okrivljeni prije ovog dogadjaja ispoljavao prema zastupniku oštećene veoma bahato ponašanje i da se dešavalo da kada podju na ekonomiju ispod Ljubišnje da okrivljeni kada poruši drvo isto poruši preko puta i onda ga polako presijeca i dešavalo se da on sa traktorom čeka i više od pola sata dok okrivljeni ne završi sa presijecanjem drveta. Sve su to provokacije od strane okrivljenog. Takodje se dešavalo da okrivljenim u njegovim prodavnicama pravi nered, a jedanput je pravnosnažno osudjen od strane ovog suda kada je uznemiravao radnicu u toj prodavnici i konkretno radnici je prijetio pa je iz tog razloga i pravnosnažno osudjen od strane ovog suda. </span>
</p>
<p class="p1">
<span>	Svjedok K. B. je istakao da živi u selu G. i da je zaposlen u  ZZ "G." te da je dana 19.11.2012. godine zajedno sa nekim ljudima postavio ogradu oko njihovog magacina u mjestu Gradac. Ogradu su izgradili od metalnog kolja koje je zabetonirano u zemlji, a zatim su napravili ogradu od pletene žice i po vrhu bodljikave žice. U mjestu G. su bili nešto do 23,00 časa kada je otišao svojoj kući. Primijetio je da je blizu ograde magacina bila parkirana "Panonija" vlasništvo okrivljenog, ali nije vidio okrivljenog kada je isto vozilo parkirao. Kada je uveče kasno otišao svojoj kući sjutri dan ga je telefonom pozvao svjedok P. A. koji je bio njihov radnik, angažovan na </span>
</p>
<p class="p2">
<span>-4-</span>
</p>
<p class="p2"></p>
<p class="p1">
<span>izgradnji sanduka za krompir, kao i ograde i obavijestio ga da je okrivljeni sa vozilom porušio dio ograde koju su prethodni dan postavili. Rekao mu je takodje da je čuo da je nešto udarilo u ogradu i vidio je vozilo "Panonija" da se udaljava. Posebno ističe da je koliko mu se čini vozilo "Panonija" bilo parkirano od ograde nekih 1,5 m. </span>
</p>
<p class="p1">
<span>	Svjedok T. Z. je na glavnom pretresu istakao da živi u Petrovcu i da je zaposlen u Firmi "Monte-prom" koja je kooperant sa  ZZ "G." . Dana 19.11.2012. godine u večernjim časovima, a bio je prvi sumrak bio je sa P. A. iz P. u kafani u mjestu G. i kroz staklo su vidjeli da okrivljeni parkira svoje vozilo marke "Panonija" pored ograde magacina udaljeno nešto oko pola metra do metar. Ispred vozila na nekoliko metara je bio parkiran i traktor plave boje vlasništvo ZZ "G.". Jednog momenta su pošli da izadju iz kafane i na vratima su se sreli sa okrivljenim koji je ulazio u kafanu. Nakon toga otišli su u magacin gdje su montirali neku opremu i nakon izvjestnog vremena su čuli da je nešto lupilo. P. A.je već bio izašao napolje blizu kapije, a nakon što je svjedok čuo da je nešto udarilo i on je izašao napolje po pozivu P. Vidio je da je ograda srušena u dobrom dijelu, a takodje je vidio da se ista ona "Panonija" koja je bila parkirana kod ograde uz jaki zvuk udaljava u pravcu Šula. Dalje ističe da je na početku mislio da je ta panonija koja je bila parkirana kod ograde udarila u njihov traktor koji je bio u blizini. Po njegovom mišljenju okrivljeni je to uradio namjerno, a ovo iz razloga što su tragovi kamiona okrivljenog bili do ivičnjaka i okrivljeni nije imao nikakve potrebe da dolazi kamionom do ivičnjaka. Takodje objašnjava da se sjeća da je jedanput bio sa direktorom  ZZ "G. " K. D. te da su pošli na ekonomiju u Ljubišnju, a okrivljeni je bio kod svoje kuće i sjeća se da je osjekao jedno drvo i da ga je sjekao na trupčiće preko ceste - asfalta tako da su oni morali da čekaju nekih 20 minuta dok on to sve ne završi, a ističe da je komotno mogao da skloni to drvo da bi oni mogli da prodju. Ističe da je on tada htio da reaguje i da ode do okrivljenog da ga upozori na takvo ponašanje, medjutim, to mu nije dozvolio direktor K. Takodje, ističe da u mjestu G. nema dometa mreža 068 pa je rekao Pekiću da pozove K. B. i da ga obavijesti o slučaju. </span>
</p>
<p class="p1">
<span>	Sud je u cjelosti odbacio odbranu okrivljenog jer je okrivljeni istakao u svojoj odbrani da ne spori da je njegovo vozilo oštetilo ogradu, ali takodje ističe da je njegovo vozilo najvjerovatnije neko drugi uzeo i porušio ogradu, medjutim, njegova odbrana je u potpunosti obezvrijedjena svjedočenjem svjedoka T. Z. kao i svjedoka K. B. </span>
</p>
<p class="p1">
<span>	Sud je u cjelosti prihvatio iskaze svjedoka - zastupnika oštećene K.  D., kao i svjedoka T. Z. i K. B. koji su decidno istakli da je upravo okrivljeni sa vozilom porušio dio ograde vlasništvo ZZ "G.". Takodje, sud je utvrdio da je okrivljeni to učinio namjerno dakle, umišljajno, da je za to imao motiv da uradi jer je kako to ističu svjedoci K. i T. već duži perio u negovoru sa K. te da je ispoljavao prije ovog dogadjaja provokacije prema K., presijecajući i postavljajući oboreno drvo preko puta da moraju da čekaju i  po pola sata dok okrivljeni ne isiječe drvo na trupčiće. Dakle, imajući sve to u vidu u radnjama okrivljenog stiču se svi bitni elementi bića utuženog krivičnog djela pa je sud utvrdio da je okrivljeni izvršio krivično djelo koje mu se stavlja na teret.</span>
</p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio predmetno krivično djelo, da je oštetio ogradu vlasništvo  ZZ "G." zadnjim dijelom svog vozila i to namjerno da bi napakostio vjerovatno direktoru Kovačeviću sa kojim je u negovoru zbog navodnog svjedočenja K. u drugom postupku kod ovog suda protiv okrivljenog, gdje je okrivljeni oglašen krivim. Dakle, sud je pouzdano utvrdio da je okrivljeni rušenje ograde izvršio namjerno dakle, sa umišljajem i to direktnim,  pa u tom slučaju u radnjama okrivljenog stekli su se svi bitni elemnti bića krivičnog djela koje mu se stavlja na teret. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da je u konkretnom slučaju jedino opravdano prema okrivljenom izreći novčanu kaznu pa mu je sud izrekao minimalnu novčanu kaznu u iznosu od 400,00 eura smatrajući da će se i sa minimalnom kaznom prema okrivljenom postići svrha kažnjavanja predvidjena u članu 32. Krivičnog zakonika. </span>
</p>
<p class="p2"></p>
<p class="p2"></p>
<p class="p2">
<span>-5-</span>
</p>
<p class="p1"></p>
<p class="p1">
<span>Kao olakšavajuće okolnosti sud je okrivljenom uzeo u obzir činjenicu da se radi o mladom čovjeku koji nigdje nije zaposlen, te da je sud mišljenja da će se i minimalnom kaznom prema okrivljenom postići specijalna i generalna prevencija, a sud je mišljenja da izrečena krivična sankcija prema okrivljenom predstavlja onu mjeru koja je neophodna da bi se prema istom postigla svrha kažnjavanja. </span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 70,00 eura, a isti iznos predstavlja naknadu   svjedoku T. Z. za putne troškove od P. do P. uz korišćenje sopstvenog vozila, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	U smislu člana 239. ZKP CG sud je obavezao okrivljenog da oštećenoj  ZZ "G." plati na ime štete iznos od 100,00 eura koliko i iznosi imovinsko-pravni zahtjev te Zadruge. </span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 18.02.2013. godine</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span class="s1">Zapisničar,									S u d i j a,</span>
</p>
<p class="p1">
<span>Djondović Milenka								Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>


</body>
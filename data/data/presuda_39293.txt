<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.s3{font-weight:bold;}
.s4{font-family:Times New Roman;font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.39/13.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.196/12. od 08.10.2012.godine, protiv okrivljenog K. I. iz Rožaja zbog krivičnih djela sprečavanje službenog lica u vršenju službene radnje iz čl. 375.st.1. Krivičnog Zakonika  i ugrožavanje opasnim orudjem pri tuči i svadji iz čl. 154.Krivičnog Zakonika, nakon održanog glavnog i javnog pretresa dana 07.6.2013.godine u prisustvu Zamjenika Osnovnog Državnog Tužioca Kalač Aldina, oštećenih M. H., P. V., P. A. i P. I., advokata Milovana Stojanovića iz Berana branioca okrivljenog i okrivljenog, donio je i javno objavio </span>
</p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p2">
<span>	Okrivljeni K. I., JMB ., od oca H. i majke P., rodj. R., rodjen . godine, u s. Ćosovica, opština Rožaje, drž. CG, razumije Crnogorski jezik, a maternji jezik mu je Bosanski, pismen, završio osnovnu školu, penzioner, oženjen, otac četvoro djece, siromašnog imovnog stanja, neosudjivan.</span>
</p>
<p class="p2">
<span>					K R I V   J E</span>
</p>
<p class="p6">
<span>Što je:</span>
</p>
<p class="p6"></p>
<p class="p2">
<span>	Dana 03.9.2012.godine, oko 14,00 h, u s. Ćosovica opština Rožaje, prijetnjom da će neposredno upotrijebiti silu, spriječio službeno lice u vršenju službene radnje, samostalnog savjetnika za vodoprivredu u Opštini Rožaje H. M., u vršenju uvidjaja, koji u smislu čl. 189. Zakona o opštem upravnom postupku,  prethodno nije obavijestio okrivljenog,kao stranku u tom postupku radi prisustva  vršenju uvidjaja na njegovom posjedu na licu mjesta na izvorištu zv. „Ćosovica“, opština Rožaje, na način što je uzeo kamen u ruke i istim zamahivao u pravcu oštećenog, govoreći mu „mrš M., gubi se odavde“, te je nezakonitim postupanjem istog izazvao da ga spriječi u vršenju službene radnje usled čega je  bio prinudjen da prekine vršenje  uvidjaja,</span>
</p>
<p class="p2">
<span>	-čime je izvršio krivično djelo sprečavanje službenog lica u vršenju službene radnje iz čl. 375.st.1. Krivičnog Zakonika.</span>
</p>
<p class="p2">
<span>	Dana 03.9.2012.godine, oko 14 h u s. Ćosovica opština Rožaje, pri svadji sa P. V., P. A. i P. I., koja se stastojala u medjusobnoj verbalnoj prepirci, mašio se kamena, sredstava podobnog da tijelo teško povrijedi ili zdravlje teško naruši, na način što je isti uzeo u ruke i zamahivao u pravcu oštećenog.</span>
</p>
<p class="p2">
<span>	-čime je izvršio krivično djelo ugrožavanje opasnim orudjem pri tuči i svadji  iz čl. 154. Krivičnog Zakonika.</span>
</p>
<p class="p2"></p>
<p class="p2">
<span>	Pa ga sud za krivično djelo sprečavanje službenog lica u vršenju službene radnje iz čl. 375.st.1. Krivičnog Zakonika, primjenom čl</span><span class="s3">.</span><span class="s4"> </span><span>47.st.1. i čl. 375. st.5. Krivičnog Zakonika</span>
</p>
<p class="p2">
<span>					OSLOBADJA OD KAZNE</span>
</p>
<p class="p2"></p>
<p class="p2">
<span>	Za krivično djelo ugrožavanje opasnim orudjem pri tuči i svadji  iz čl. 154.Krivičnog Zakonika, primjenom pomenutog zakonskog propisa, čl. 4.13.15.32.39.42. Krivičnog Zakonika, čl. 226.229. i 374. Zakonika o Krivičnom Postupku </span>
</p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 400 (četiristotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku sud će istu zamijeniti kaznom zatvora, tako što će za svakih započetih 25 eura novčane kazne odrediti jedan dana kazne zatvora.</span>
</p>
<p class="p2">
<span>	Da plati ovom sudu na ime troškova krivičnog postupka – paušala iznos od 50 eura u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.196/12. od 08.10.2012. godine, protiv okrivljenog K. I., zbog krivičnih djela sprečavanje službenog lica u vršenju službene radnje iz čl. 375.st.1. KZ i krivičnog djela ugrožavanje opasnim orudjem pri tuči i svadji iz čl. 154. KZ.</span>
</p>
<p class="p2">
<span>	Na glavnom pretresu Zamjenik ODT-a ostao je pri završnoj riječi datoj na glavnom pretresu na zapisniku K.br.167/12. od 22.11.2012. godine u kojoj je  istakao  da je dokazima izvedenim na glavnom pretresu i to iskazima oštećenih nesumnjivo utvrdjeno da je okrivljeni izvršio krivična djela za koja je optužen. Predložio je da sud okrivljenog za izvršena krivična djela oglasi krivim i da ga za krivično djelo napad na službeno lice u vršenju službene radnje iz čl. 375.st.1. KZ osudi na kaznu zatvora u trajanju od 3 mjeseca, a za krivično djelo ugrožavanje opasnim orudjem pri tuči i svadji iz čl. 154.KZ, osudi na novčanu kaznu u iznosu od 400 eura.</span>
</p>
<p class="p2">
<span>	Oštećeni M. H., P. V., A. i I., pridružili su se krivičnom gonjenju ODT-a u odnosu na okrivljenog, a imovinsko pravni zahtjev nijesu postavili. </span>
</p>
<p class="p2">
<span>	Advokat Milovan Stojanović, branilac okrivljenog, ostao je pri završnoj riječi datoj na glavnom pretresu na zapisniku K.br.167/12. od 22.11.2012. godine u kojoj je istakao:       da  izvedenim dokazima nije utvrdjeno da je okrivljeni izvršio krivična djela za koja je optužen. Da u postupanju okrivljenog nijesu sadržani svi bitni elementi krivičnog djela sprečavanje službenog lica u vršenju službene radnje, jer u njegovim radnjama nema primjene sile, niti pak prijetnje da se sila primijeni, da se službeno lice spriječi u izvršenju službene radnje. Da oštećeni nije postupao u svojstvu službenog lica, obzirom da je postupao protivno Zakonu i podzakonskim aktima za obavljanje službene radnje u organu uprave, jer je na teren izašao bez zahtjeva stranaka protokolisanog u djelovodniku službe, uzimajući na ruke 35 eura, ne znajući se na ime čega. Oštećeni nije postupao shodno pravilima službe, te samim tim nije imao svojstvo službenog lica. I da je postupao u tom svojstvu, isti nije spriječen od strane okrivljenog  da bi završio službenu radnju. Da u radnjama okrivljenog ne stoje elementi krivičnog djela ugrožavanje opasnim orudjem pri tuči i svadji. Da je isti imao verbalni duel sa oštećenim P. V. i njegovom braćom i još dva momka iz njihove familije, tako da su se svi mašili kamena. Da je okrivljeni ukoliko se utvrdi da je imao kamen, to uradio da bi se odbranio i da je postupao u nužnoj odbrani. Da je okrivljeni slabog zdravstvenog stanja, jer je 09.10.2012. godine imao operaciju odstranjenje bubrega i da se nalazi na bolovanju. Dodao je i da je oštećeni postupao suprotno ZUP-u u preduzimanju službene radnje uvidjaja, te da ponašanje okrivljenog, ukoliko bi bilo dokazano nebi predstavljalo krivično djelo za koje je optužen.  Predložio je da sud okrivljenog oslobodi od optužbe za krvična djela za koja je optužen i da mu dosudi troškove koje je imao angažovanjem branioca. </span>
</p>
<p class="p2">
<span>	Okrivljeni K. I. na glavnom pretresu je izjavio da ne priznaje izvršenje krivičnog djela ni krivicu za krivična djela za koja je optužen. </span>
</p>
<p class="p2">
<span>	U svojoj odbrani okrivljeni je istakao: da živi u s. Ćosovica, opština Rožaje. Sa oštećenim P. V., A. i I. je bližnji susjed. Duže vrijeme sa istima nije u dobrim odnosima. Dana 03.9.2012. godine bio je kod svoje kuće odakle je vidio da su sa vozilom došli M. H., P. V. sa sinom zv. C., P. S. i K. I..  Došli su do kuće P. M., odakle su pošli u pravcu vodoizvorišta koje se nalazi na njegovom posjedu. Njegova snaha ga je obavijestila da se ti ljudi nalaze kod tog vodoizvorišta. Supruga mu je kazala da ne ide kod te vode da se sa tim ljudima nebi posvadjao. Pepići su ga prethodnog dana u vezi te vode napadali. Sinu kazao da ne dolazi kod te vode, a da će on da podje da vidi zbog čega su ti ljudi došli. Nije bio obaviješten da će da dolaze u vezi te vode. Kada je prišao  do istih obratio im se riječima „pobogu ljudi šta ćete na mojem imanju“. V. je sa C. pošao put njega sa namjerom da ga tuku u čemu su spriječeni od prisutnih. Čuo je M. H., koji radi u Opštini kao Inspektor, da se V. obratio riječima „što si me doveo ovdje“. A. i Izet su sprečavali V. i njegovog sina da ne idu put njega da se nebi svadjali.  Inspektor M. mu se obratio riječima „ja sam ovdje za vode, da vidim ovo, radim u Opštini Rožaje“. Istom je kazao „što me o ovome nijeste obavijestili, radi šta hoćeš, samo nemoj da mi kopate vodu“. Vidio je da je M. nešto pisao i crtao. I dalje je imao verbalni duel sa P., govoreći im da tu vodu neda, da ona njemu pripada i da ima namjeru da je uvede u kuću i to jedan dio, drugi dio da koristi njegov brat, a preostali dio mještani tog sela. Kada je M. završio pisanje i crtanje, obratio mu se riječima „K. ovi ljudi imaju više prava za vodu od tebe“. Tada mu se V. sin C. obratio riječima držeći u rukama kaiš od pantalona „I. kidam ti vrat sa ovim, vidiš li šta kaže čovjek“. V. je uzeo jedan kamen i pošao put njega, kao i ostali P., dok je I. sprečavao da ga ne napadaju. Inspektor M. je sprečavao prisutne da ne idu put njega. Tada je uzeo jedan kamen. Prišao mu je M. B. koji je radio na jednoj kući i dohvatio ga preko ruku  upozoravajući Pepiće da ne idu put njega. P. su se tada udaljili od tog mjesta. Telefonom je pozvao policiju i kazao šta se dogodilo. Inspektoru M. nije ništa kazao niti mu je prijetio. U vezi vršenja uvidjaja tog dana prethodno nije bio upoznat, te je zbog toga reagovao govoreći prisutnima da se udalje sa njegovog posjeda na kojem se nalazi vodoizvorište. Nastojao je da se oštećenima izvini nakon toga, ali se sa istima više nije vidjao. Da se inspektor M. sa P. udaljio sa tog mjesta i pošli su u pravcu vozila koje je bilo u toj blizini. M.H. mu je kazao da je on inspektor i da radi u vezi voda kada je došao na tom mjestu. Istog je znao iz vidjenja, a nije znao šta radi, jer ga u vezi ove vode nikada nije pozivao radi uzimanja neke izjave, niti mu je bilo poznato zbog čega je tog dana došao sa P..</span>
</p>
<p class="p2">
<span>	Na glavnom pretresu sud je izveo dokaze:  saslušao u svojstvu svjedoka – oštećenih M. H., P. V., P. A., P. I., po saglasnosti stranaka pročitao iskaze svjedoka M. Z., B., K. I., dati pred ovim sudom  na zapisniku o glavnom pretresu K.br.167/12. od 15.11.2012. godine  izvršio uvid u rješenje br. 471. od 28.5.2008. godine sa dopisom Sekretarijata za privredu i finansije Opštine Rožaje  br. 877. od 15.11.2012.godine,  izvršio uvid u Pravilnik o unutrašnjoj organizaciji i sistematizaciji radnih mjesta Sekretarijata za privredu i finansije Opštine Rožaje, br. 1286 od 16.7.2010. godine, izvršio uvid u izvod iz kaznene evidencije na ime okrivljenog, dok nije izveo dokaze saslušanjem u svojstvu svjedoka C. M. i neposrednim saslušanjem svjedoka M. Z., B. i K. I., sa razloga što se izvodjenje ovih dokaza pokazalo suvišnim u odnosu na izvedene dokaze i utvrdjeno činjenično stanje.</span>
</p>
<p class="p2">
<span>	Svjedok – oštećeni M. H. istakao je:  na zapisniku Kt.br.142/12. od 27.9.2012.g. pred ODT-om u Rožajama, da radi u Opštini Rožaje kao samostalni savjetnik za vodoprivredu. Dana 03.9. 2012. godine na usmjeni zahtjev P. V. izašao je u s. Ćosovica, na vodoizvorištu Ćosovica radi vršenja radnje uvidjaj na licu mjesta. Radi se o vodoizvorištu u vezi kojeg postoji spor izmedju okrivljenog i P. V. i drugih lica iz tog mjesta. Vršenju uvidjaja prisustvovali su P. V. i druga lica. Došao je okrivljeni koji mu se agresivno obratio riječima „što si došao, ko te doveo i šta ćeš ti ovdje na mojoj vodi“.  Istom je kazao da je došao na zahtjev P. V. da izvrši službenu radnju uvidjaja radi rješavanja spora oko korišćenja te vode. Okrivljeni se svima obratio riječima „ sklonite se odavde, spreman sam da za ovu vodu istruhnim i ovu vodu odavde niko neće pomjeriti ni za jedan metar“. Nastojao je da urazumi okrivljenog, govoreći mu da višak vode ne može da brani. Isti se i dalje svima obraćao  riječima „mrš odavde, gubite se odavde, sad ću ja vama pokazati“. Nastala je obostrana prepirka izmedju V., njegovog sina, sinovca okrivljenog, kao i okrivljenog.  Jedni drugima su upućivali uvredljive i prijeteće riječi. Okrivljeni je pošao prema gomili kamenja u toj blizini, uzeo u rukama nekoliko kamenica i krenuo u pravcu njih.  Zamahivao je kamenjem u pravcu njih tako da su neka od prisutnih lica legla na livadi, jer su se uplašili. Okrivljeni je zamahivao kamenjem u pravcu njega govoreći im više puta „Mrš M., gubi se odavde“. Uplašio se od takvog ponašanja i osjećao se ugroženim, te je zaključio ukoliko se ne udalji da će ga tim kamenjem pogoditi.  Prekinuo je službenu radnju uvidjaja i V. kazao da radnju više ne može da vrši. Sa V. i ostalima je pošao u pravcu vozila, dok se okrivljeni vratio kući. V. ga je vozilom vratio u Rožaje. Nakon toga je pošao u policiju koja ga je pozvala radi davanja izjave. Neko od prisutnih mu je kazao dok je vršio uvidjaj da okrivljeni ima pištolj, koji nije lično vidio. Okrivljeni je bio udaljen od njega oko 3 metra dok je zamahivao kamenjem put njega. </span>
</p>
<p class="p2">
<span>	Na glavnom pretresu u svemu je ponovio iskaz dat na pomenutom zapisniku, s tim što je dodao: zbog ponašanja okrivljenog nije mogao da završi službenu radnju, zbog koje je izašao, tako da je istu prekinuo. Da mu je P. A. kazao dok je vršio uvidjaj, da okrivljeni ima pištolj. U opisu njegovih poslova jeste i vršenje uvidjaja na licu mjesta po zahtjevu stranaka ili službenoj dužnosti kada je u pitanju ugroženost javnog interesa. Da je pomenutog dana izašao na zahtjev P. V. i K. I.. Kao samostalnom savjetniku nije mu potrebna ničija saglasnost za vršenje službene radnje. Kada je vidio da ne može da završi službenu radnju zbog koje je izašao zbog ponašanja okrivljenog, istu je prekinuo i napustio lice mjesta. U zapisniku je konstatovao prekid službene radnje. Sjeća se da je okrivljenom tog dana kazao da on ima prednost u odnosu na sve ostale u vezi korišćenja te vode, a da višak vode ne može nikom da brani. Okrivljeni je pokušavao preko drugih ljudi da mu se izvini za ponašanje od pomenutog dana. Okrivljenog nije obavijestio da će pomenutog dana da vrši uvidjaj, zbog kratkoće vremena, te da je postuao u skladu sa čl. 133. ZUP-a. Spor u vezi vode koji ima okrivljeni sa P. i K. I., traje duže vrijeme i postupak nije okončan u upravnom postupku. </span>
</p>
<p class="p2">
<span>	Svjedok – oštećeni P. V. na zapisniku Ktr.br.142/12. od 05.9.2012.godine, pred ODT-om u Rožajama je istakao da živi u s. Ćosovica, opština Rožaje. Koristi vodu koja se nalazi na posjedu okrivljenog i njegovog brata. Okrivljeni tu vodu brani  i ima namjeru da istu uvede u kuću.  Dana 03.9.2012. godine angažovao je inspektora M. H. da izadje na lice mjesta da izvrši uvidjaj da bi im omogućio nesmetano korišćenje te vode. Oko 15 h, dok je H. vršio uvidjaj, na licu mjesta, bili su prisutni A., I., K. I. i on. Došao je okrivljeni koji se H. obratio riječima „hoćeš li da nas zavadiš, mi smo komšije, mrš odavde“.  Okrivljeni se mašio kamenja i istim zamahivao u pravcu H. govoreći mu „mrš odavde“. U tom momentu izmedju njih je nastala prepirka i svadja. Okrivljeni im je govorio da nemaju pravo na tu vodu na šta su mu odgovarali da imaju i da su zbog toga došli sa inspektorom. Jedni drugima su upućivali riječi povišenim glasom. Kada je isti zamahivao kamenjem u pravcu njih, neki su se razbježali, dok su neki ostali na livadi. Čuo je kada mu je H. kazao da radi svoj posao. Okrivljeni je pitao ko je pozvao inspektora,  te mu je kazao da je on to uradio, na šta mu se isti obratio riječima „ti više nećeš imati glavu na ramenima, ja sam spreman da poginem za moju vodu“. Inspektor M. je bio prinudjen da prekine vršenje uvidjaja, jer je okrivljeni nasrtao na njega. Inspektor im je kazao da više ne može da radi, tako da su pošli u pravcu vozila, a okrivljeni je pošao kući. U vozilu mu je H. kazao da slučaj prijavi u policiji, što je i učinio zajedno sa A.. Okrivljeni je za pojasom imao pištolj, koji je lično vidio. </span>
</p>
<p class="p2">
<span>	Na glavnom pretresu ponovio je iskaz dat na pomenutom zapisniku, s tim što je dodao da ne zna marku pištolja koji je okrivljeni imao. Ne sjeća se da li je u rukama imao kamen, dok je imao verbalni duel sa okrivljenim. </span>
</p>
<p class="p2">
<span>	Svjedok – oštećeni P. A. na zapisniku Ktr.br. 142/12. od 05.9.2012.godine pred ODT-om u Rožajama je istakao:  da duže vrijeme on i njegova porodica imaju probleme oko vode koju koriste, a nalazi se na imanju okrivljenog. Njegov stric V., dana 03.9. 2012. godine na lice mjesta je izašao sa inspektorom H. u vezi te vode. Bio je prisutan na tom mjestu. Došao je okrivljeni koji se H. obratio riječima „šta ćeš ti ovdje, ko vas je doveo i šta ćete vi ljudi na mojem imanju“. H. je istom objašnjavao daje došao u vezi te vode i počeo je da pravi zapisnik dok mu je okrivljeni govorio „radi svoj posao kako treba, pazi šta radiš, nijesam ni ja bez korijena“. Okrivljeni je dohvatio dva kamena govoreći im  da će oni da vide i istima zamahivao u pravcu njih, govoreći H. „mrš odavde M.“. H. mu je odgovorio da on radi svoj posao. V. je okrivljenom kazao da je on doveo inspektora, na šta mu je on kazao „nećeš više imati glave na ramenima, ja sam spreman da poginem za ovu vodu“.  Na tom mjestu je došao neki majstor čije ime ne zna, koji je radio kod okrivljenog, kojem se okrivljeni obratio riječima „makni ga gadjaću ga, misleći na inspektora“. H. je tada prekinuo vršenje uvidjaja i pošli su prema vozilu V.. Uplašio se kada je okrivljeni zamahivao kamenjem u pravcu njih. </span>
</p>
<p class="p2">
<span>	Na glavnom pretresu ponovio je iskaz dat na zapisniku, s tim što je dodao: da je kod okrivljenog primijetio pištolj koji je držao za pojasom, jer je na sebi imao maicu ispod koje se vidio pištolj, mada isti nije upotrijebio. Nezna druge podatke o tom pištolju. Da je od prisutnih kamenje u rukama imao samo okrivljeni. </span>
</p>
<p class="p2">
<span>	Svjedok – oštćeni P. I. istakao je na zapisniku Ktr.br.142/12. od 27.9.2012.godine, pred ODT-om u Rožajama  da je dana 03.9. 2012.godine na njihov zahtjev izašao inspektor za vodoprivredu M. H. u s. Ćosovica, radi vršenja uvidjaja na vodoizvorištu. U vezi te vode se spore sa okrivljenim, koji im nedozvoljava da istu koriste, jer smatra da je u njegovom vlasništvu. Bili su prisutni vršenju uvidjaja od strane inspektora. Došao je okrivljeni veoma agresivan obraćajući im se riječima „šta hoćete vi ovdje, ovo je moje“. Istom su odgvorili „šta šta hoćemo, ovo je seoska voda i mi imamo pravo kao i ti“. Nastala je verbalna prepirka izmedju njih. Inspektor M. je pokušao da ih umiri da nebi došlo do fizičkog obračuna. Okrivljeni je kazao . prethodno uzimajući u rukama kamenje, „mrš odavde, ti kad dodješ zavadiš nas i gubi se odavde da te nebih ovim kamenjem pogodio“. Uplašili su se od okrivljenog i razbježali se da ih tim kamenjem nebi pogodio. H. se uplašio i prekinuo vršenje uvidjaja, obraćajući se Vehbiji riječima „hajmo da idemo da nebi stradali od Ismeta“.  Kod okrivljenog je vidio pištolj. Udaljili su se od tog mjesta, dok je okrivljeni otišao kući. </span>
</p>
<p class="p2">
<span>	Na glavnom pretresu ponovio je iskaz dat na pomenutom zapisniku, s tim što je dodao da u rukama nije imao kamen, dok je okrivljeni imao kamenje i sa istim je zamahivao put njega V., A. i inspektoru. </span>
</p>
<p class="p2">
<span>	Svjedok M. Z. istakao je: da je dana 03.9. 2012. godine bio angažovan od strane okrivljenog da na njegovoj kući izvodi neke radove. Sjeća se da je snaha okrivljenog istog obavijestila  da su kod jedne vode došli P.. Čuo je kada je okrivljeni kazao sinu A. da ne dolazi na to mjesto. Okrivljeni je pošao u tom pravcu. On je sa zakašnjenjem pošao da vidi o čemu se radi, te kada je došao na to mjesto prisutni su se razišli. Nije bio prisutan na tom mjestu tako da ne zna detalje šta se sve dogodilo. Kasnije je saznao da su se prisutni svadjali, ali mu detalji svadje nijesu poznati. </span>
</p>
<p class="p2">
<span>	Svjedok M. B. istakao je: da je dana 03.9. 2012. godine bio angažovan od sina okrivljenog da na njegovoj kući izvodi neke radove. Sa bratom Z. na toj kući izvodio je gradjevinske radove. Dok se odmarao čuo je neku galamu. Ustao je da vidi o čemu se radi i vidio je na udaljenosti od oko 50 metara kod jedne vode prisustvo dosta ljudi. Pošao je u tom pravcu da vidi o čemu se radi. Kada je došao vidio je okrivljenog da stoji pored žičane ograde. Vidio je M. H. da nešto crta. Na tom mjestu su bili P. Ibrahim, V., K. I. i još neki pepići čija imena ne zna. Čuo je da H. iste upozorava da se umire i da treba da završe posao. Stao je izmedju okrivljenog i P. i iste zamolio da ne raspravljaju. Nije mu poznato da li je H. završio posao zbog kojeg je došao. Prisutni su se razišli. Došla je policija koja je okrivljenom kazala da podje sa njim. Na prisutne nije obraćao pažnju tako da ne zna da li je neko u rukama imao neki predmet.  Okrivljenog i P. je razdvajala žičana ograda. Nije zapamtio da li se okrivljen obraćao H. da se udalji sa tog mjesta. Zna samo da je u jednom momentu svima kazao „da vas više ne vidim ovdje“. Čuo je da se okrivljeni i P. medjusobno raspravljaju i da idu jedni prema drugima. </span>
</p>
<p class="p2">
<span>	Svjedok K. I. istakao je:  da mu je okrivljeni stric. Dana 03.9. 2012. godine telefonom ga je pozvao V. da se vide u gradu. Kada su se sreli isti mu je predložio da podju u Opštinu da angažuju M. H. u vezi neke vode u vezi koje se spore sa njegovim stricem.  M. su dali 35 eura na ruke u kancelariji radi izlaska na lice mjesta, a za to nijesu dobili potvrdu. Pošli su sa H. vozilom do te vode. H. je počeo da vrši uvidjaj kada je došao okrivljeni. Izmedju P. i okrivljenog je došlo do verbalne prepirke u vezi te vode. H. je okrivljenom kazao da nema pravo na tu vodu i tada je došlo do prepirke izmedju P. i okrivljenog. Pošto je rasprava bila bučna nije čuo sve riječi koje su jedni drugima upućivali. Vidio je da P. sakupljaju kamenje u rukama koje nijesu bacali put okrivljenog. Nije čuo da li je okrivljeni H. kazao „mrš odavde“. H. se nije žalio na okrivljenog u vezi te vode dok su išli put sela. </span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, postupajući po primjedbama iz rješenja Kž.br.8/13. od 16.02.2013. godine, Višeg suda u Bijelom Polju,  te je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Iz iskaza okrivljenog se vidi da on pomenutog dana nije bio obaviješten od strane oštećenog M. H. samostalnog savjetnika za vodoprivredu u Opštini Rožaje radi vršenja uvidjaja na vodoizvorištu koje se nalazi na njegovom posjedu. Vidio je kada  su P.sa kojima se spori oko korišćenja te vode sa M. H. dana 03.9.2012. godine došli  na mjestu gdje se ta voda nalazi. Kada ga je njegova snaha obavijestila u vezi toga, pošao je na tom mjestu da vidi zbog čega su isti došli i šta rade na njegovom posjedu. Da je tada došlo do verbalne prepirke sa V. i njegovim sinom, a da su ostali sprečavali V. i njegovog sina da ne ide put njega. Da mu je inspektor M. kazao da on radi u vezi voda u opštini Rožaje i da je došao na tom mjestu da vidi u vezi te vode. Iste je pitao zbog čega ga nijesu u vezi toga obavijestili, tako da je i dalje imao verbalni duel sa P.. Dohvatio je jedan kamen jer se uplašio od ponašanja P.. Tada ga je M. B. dohvatio rukama preko ruku upozoravajući P. da ne idu put njega, nakon čega su se P.i udaljili sa tog mjesta. Njegov iskaz je sud u ovom dijelu  prihvatio i isti uzeo kao dokaz, jer je jasan i odredjen i kao takav  potvrdjen svim izvedenim dokazima.  Medjutim, njegov iskaz u dijelu koji se odnosi da inspektora M. H. nije upozoravao da se udalji sa tog mjesta, da nije zamahivao kamenjem prema njemu, sud nije mogao prihvatiti, jer je njegov iskaz u ovom dijelu usmjeren ka izbjegavanju krivičnopravne odgovornosti i ne nalazi oslonca u izvedenim dokazima. </span>
</p>
<p class="p2">
<span>	Iz iskaza svjedoka – oštećenog H. se vidi da on radi kao samostalni savjetnik za vodoprivredu u Opštini Rožaje. Dana 03.9.2012. godine na zahtjev P. V. izašao je na vodoizvorištu Ćosovica radi vršenja uvidjaja  u vezi te vode za koju se spore P. i okrivljeni, radi vodjenja daljeg postupka u vezi iste. Da su na tom mjestu bili prisutni P. V., A. i I., K. I..  Kada je počeo da vrši uvidjaj za koji nije obavijestio okrivljenog, došao je okrivljeni, koji im se počeo obraćati riječima „zbog čega su došli na to mjesto, da treba da se udalje“. Da se njemu obraćao riječima „što si došao, ko te doveo i šta ćeš ti ovdje na mojoj vodi“. Sve je prisutne upozoravao da se sklone sa tog mjesta i da tu vodu niko ne može pomjerit nijedan metar.  Da je nastala verbalna prepirka izmedju okrivljenog i P.. Da se okrivljeni mašio kamenja, koje je bilo u njegovoj blizini i pošao u njihovom pravcu. Tim kamenjem je zamahivao govoreći mu „mrš M., gubi se odavde“.  Pokušao je da okrivljenog umiri, ali je isti i dalje nastavio da ih upozorava da se uklone sa tog mjesta. Vidio je da su P.  legli na livadu, dok su se neki udaljili, dok je okrivljeni tim kamenjem zamahivao i upozoravao ih da se udalje. Pošto se uplašio od ponašanja okrivljenog prekinuo je sa pisanjem zapisnika o uvidjaju i sa P. pošao put vozila, a nakon toga za Rožaje. U zapisniku o uvidjaju je konstatovao da je prekinuo radnju vršenja uvidjaja, zbog ponašanja okrivljenog. Njegov iskaz u ovom dijelu sud je u svemu prihvatio kao tačan, ubjedljiv i kao takav saglasan sa iskazima svjedoka – oštećenih V., A. i I., zapisnikom o vršenju uvidjaja od 03.9.2012.godine, te i Pravilinikom o unutrašnjoj organizaciji i sistematizaciji radnih mjesta Sekretarijata za privredu i finansije Opštine Rožaje, a u odlučnim činjenicama i  sa iskazom okrivljenog, te i sa iskazima svjedoka Z., B. i K. I.. Medjutim, njegov iskaz u dijelu koji se odnosi da je pomenutog dana vršio službenu radnju uvidjaja u skladu sa čl. 133. ZUP-a sud nije mogao prihvatiti, jer iz ove odredbe ne proizilazi ovlašćenje oštećenog kao službenog lica u vršenju ove radnje, na način kako je isti tu radnju  vršio.  </span>
</p>
<p class="p2">
<span>	Iz iskaza svjedoka – oštećenih V., A. i I., se vidi da oni imaju spor sa okrivljenim u vezi korišćenja vode čije se vodoizvorište nalazi na posjedu okrivljenog. Da su Vehbija i Izet pomenutog dana  angažovali svjedoka – oštećenog H., kao inspektora za vodoprivredu u Opštini Rožaje, da izadje na lice mjesta i izvrši uvidjaj u vezi te vode.  Da su istom  platili 35 eura na ime tog izlaska. Kada je inspektor počeo da vrši uvidjaj sačinjavanjem zapisnika, došao je okrivljeni, koji ih je upozorio da se sa tog mjesta svi udalje. Da je izmedju njih i okrivljenog došlo do medjusobne verbalne prepirke. Da je okrivljeni upozoravao inspektora M. da se udalji sa tog mjesta. Okrivljeni je uzeo kamenje u rukama i sa istim zamahivao put njih, kao i inspektora M.. Da su se uplašili, tako da su se neki razbježali sa tog mjesta, dok su neki legli na livadu. Da im je inapektor M. kazao da ne može da završi uvidjaj, da isti prekida i nakon toga su pošli put vozila sa inspektorom M.. Da su ovo prijavili u policiji u Rožajama. Njihove iskaze sud je u svemu prihvatio kao tačne, medjusobno saglasni  kao i sa iskazom svjedoka – oštećenog H., a u odlučnim činjenicama i sa iskazom okrivljenog. 		Iz iskaza svjedoka M. Z., B. i K. I. se vidi da su oni pomenutog dana bili na mjestu gdje su bili  V., A., I., H.. Da je na tom mjestu bio prisutan i okrivljeni koji je došao kada je H. počeo da vrši uvidjaj u vezi vode. Da je svjedok B. u jednom momentu dohvatio okrivljenog preko ruku upozoravajući P. da se udalje pošto su jedni drugima upućivali riječi. Da je svjedok I. bio zajedno sa V. u Rožajama, kada su angažovali M. H. da izadje na lice mjesta i izvrši uvidjaj na vodoizvorištu u mjestu „Ćosovica“. Iskaze ovih svjedoka u ovom dijelu sud je u svemu prihvatio kao tačne, medjusobno saglasni i kao takvi se podudaraju sa iskazom oštećenog H. i okrivljenog. Medjitim, njihove iskaze u preostalom dijelu sud je ocijenio kao njihovo nastojanje da ne opišu sve ono što su vidjeli i čuli pomenutog dana  na tom mjestu, da se na taj način nebi zamjerili okrivljenom i oštećenima. </span>
</p>
<p class="p2">
<span>	Iz pravilinika o unutrašnjoj organizaciji i sistematizaciji radnih mjesta Sekretarijata za privredu i finansije Opštine Rožaje iz 2010. godine, proizilazi opis poslova za samostalnog savjetnika II za vodoprivredu, a iz rješenja Sekretarijata za privredu i finansije br. 471. od 28.5.2008. godine, se vidi da je M. H. dipl. ing poljoprivrede rasporedjen kao samostalni savjetnik II za vodoprivredu u opštini Rožaje. Ove dokaze je sud prihvatio kao tačne, vjerodostojne i kao takvi ničim nedovedeni u sumnju. </span>
</p>
<p class="p2">
<span>	Iz zapisnika o izvršenom uvidjaju  od 03.9. 2012.godine sa skicom proizilazi da je vršenje uvidjaja prekinuto sa konstatacijom zbog izuzetnog nasilničkog ponašanja K. I., koji zapisnik je potpisan od strane M. H. i stranke P. V.. Ovaj dokaz je sud prihvatio kao tačan, jer je sačinjen od strane M. H., kao službenog lica.</span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnih djela napad na službeno lice u vršenju službene radnje iz čl. 375.st.1. KZ i krivičnog djela ugrožavanje opasnim orudjem pri tuči i svadji iz čl. 154. KZ izvršenog na način, vrijeme i mjestu kako je opisano u činjeničnom opisu izreke presude. Naime, iz utvrdjenog činjeničnog stanja proizilazi da je okrivljeni pomenutog dana spriječio M. H., kao samostalnog savjetnika II za vodoprivredu u Opštini Rožaje u vršenju zakonite radnje uvidjaja na vodoizvorištu u s. Ćosovica na način što je došao na lice mjesta istom govoreći „mrš M. gubi se odavde“ držeći kamenje u rukama istim zamahivao put H.,  nakon čega je H. prekinuo dalje vršenje uvidjaja, konstatujući to u pomenutom zapisniku, udaljavajući se sa lica mjesta sa P. V., koji ga je angažovao radi izlaska na lice mjesta i vršenja uvidjaja. Da je znao da oštećeni radi kao inspektor u Opštini Rožaje. Predmetno krivično djelo iz čl.375.st.1. KZ predstavlja sprečavanje službenog lica u vršenju službene radnje silom ili prijetnjom  da će se neposredno upotrijebiti sila u sprečavanju službenog lica u vršenju službene radnje koju preduzima u vršenju svojih ovlašćenja ili pak da se službeno lice  prinudi na vršenje službene radnje. Kako je u konkretnom slučaju nesporno utvrdjeno da je oštećeni H. službeno lice, samostalni savjetnik II za vodoprivredu u Opštini Rožaje, te da je pomenutog dana u tom svojstvu i vršio uvidjaj na vodoizvorištu koje se nalazi na posjedu okrivljenog, kao i to da je okrivljeni došao na tom mjestu, a da prethodno nije bio obaviješten da će se ta radnja tog dana obaviti, te da je ovo službeno lice na opisani način spriječio u obavljanju te radnje prijetnjom da će upotrijebiti silu ukoliko se ne udalji sa tog mjesta, zbog čega je oštećeni H. prekinuo vršenje službene radnje, to je okrivljeni na opisani način ostvario sva bitna obilježja krivičnog djela sprečavanje službenog lica u vršenju službene radnje iz čl. 375.st.1. KZ CG.</span>
</p>
<p class="p2">
<span>	U radnjama okrivljenog su sadržani svi bitni elementi krivičnog djela ugrožavanje opasnim orudjem pri tuči i svadji iz čl. 154. KZ CG. Naime, iz utvrdjenog činjeničnog stanja nesporno proizilazi da je pomenutog dana izmedju okrivljenog i oštećenih V., A. i I.  došlo do svadje  koja se ogledala u verbalnoj prepirci, koja je prelazila okvire običnih prepirki i  sadržala je opasnost da se u daljem razvoju pretvori u tuču, pri čemu se okrivljeni mašio kamenja kao sredstva koje je podobno da tijelo teško povrijedi i zdravlje teško naruši. </span>
</p>
<p class="p2">
<span>	Cijeneći subjektivni odnos okrivljenog prema izvršenom krivičnom djelu, sud je našao da je isti u konkretnom slučaju postupao sa umišljajem, jer je znao da je oštećeni H. službeno lice i da vrši službenu radnju uvidjaja na licu mjesta na vodoizvorištu sprečavajući istog u vršenju te radnje na opisani način, da se prema oštećenima V., A. i I. u svadji mašio kamenja, kao sredstva podobnog da tijelo teško povrijedi i zdravlje teško naruši izražavajući namjeru upotrebe istih prema oštećenima, te je pristao na nastupanje zabranjene posledice. </span>
</p>
<p class="p2">
<span>	Za izvršena krivična djela sud je našao da je okrivljeni krivičnopravno i odgovoran, te ga je za ista i oglasio krivim pošto je našao da nema elemenata koji bi isključivali njegovu krivičnopravnu odgovornost i za krivično djelo sprečavanje službenog lica u vršenju službene radnje iz čl. 375.st.1. KZ,  primjenom čl.47.st.1.  i čl. 375.st.5.KZ  istog oslobodio od kazne, dok ga je za krivično djelo ugrožavanje opasnim orudjem pri tuči i svadji iz čl. 154.KZ osudio na novčanu kaznu u iznosu od 400 eura.</span>
</p>
<p class="p2">
<span>	Predmet ocjene suda bila je i teza branioca okrivljenog, pa je sud istu prihvatio u dijelu koji se odnosi da okrivljeni nije bio obaviješten o vršenju uvidjaja na licu mjesta od strane oštećenog, te da je oštećeni u konkretnom slučaju postupao nezakonito neobavještavanjem istog o toj radnji. Njegova teza u ovom dijelu je u saglasnosti sa utvrdjenim činjeničnim stanjem. Medjutim, njegova teza u preostalom dijelu nije mogla biti prihvaćena, jer je suprotna utvrdjenom činjeničnom stanju, a odnosi se na to da okrivljeni nije znao koje poslove obavlja oštećeni H., te i da je u odnosu na oštećene V., A. i  I. postupao u nužnoj odbrani. Ovo tim prije što je i sam okrivljeni istakao  damu je poznato koje poslove oštećeni H. radi, te da je zbog toga izašao na lice mjesta.  Ničim nije potvrdjeno  da je okrivljeni predmetno kamenje uzeo da bi odbio napad od oštećenih , obzirom da nije utvrdjeno da su oštećeni u rukama imali kamenje dok su se svadjali sa istim. </span>
</p>
<p class="p2">
<span>	Okrivljeni je oslobodjen od kazne  za krivično djelo sprečavanje službenog lica u vršenju službene radnje iz čl. 375.st.1. KZ,  na osnovu čl. 47.st.1. KZ, kojim je propisano da sud može osloboditi od kazne učinioca krivičnog djela samo kad to Zakon izričito predvidja. U konkretnom slučaju je potrebno da je ovaj posebni uslov propisan za predmetno krivično djelo. Za ovo krivično djelo u čl. 375.st.5. KZ je propisano „ako učinilac djela iz stava 1. do 3. ovog člana  bio izazvan nezakonitim ili grubim postupanjem službenog lica, može se osloboditi od kazne“. Iz utvrdjenog činjeničnog stanja proizilazi da  da je oštećeni M. H. pomenutog dana  radi vršenja zakonite radnje uvidjaja na licu mjesta vodoizvorišta Ćosovica  nezakonito postupao u vršenju ove službene radnje, jer se nije pridržavao Zakonskih pravila, propisanih Zakonom o opšte upravnom postupku koja se odnose na preduzimanje vršenja uvidjaja kao dokazne radnje. Prema odredbi čl. 189. ZUP-a stranke imaju pravo da prisustvuju uvidjaju, a službeno lice koje vodi postupak odredjuje koja će lica pored stranaka prisustvovati uvidjaju. Takodje je  ovim Zakonom propisano da je organ koji vodi postupak dužan pozvati stranke i druga lica i upoznati iste o  postupak koji prethodi vršenju ove dokazne radnje. U konkretnom slučaju, okrivljeni kao stranka u tom upravnom postupku  nije bio obaviješten o radnji vršenja uvidjaja na licu mjesta, niti je protokolisan zahtjev oštećenih V. i ostalih radi vršenja ove radnje, odnosno započinjanja postupka koji prethodi vršenju uvidjaja na licu mjesta. Imajući u vidu ove činjenice okrivljeni je bio izazvan nezakonitim postupanjem oštećenog kao službenog lica, da prema istom pomenutog dana postupa na način opisan u izreci presude, tako da je sud istog za ovo krivično djelo oslobodio od kazne. </span>
</p>
<p class="p2">
<span>	Imajući u vidu utvrdjeno činjenično stanje, koje proizilazi iz izvedenih dokaza, sud je u činjeničnom opisu izreke presude za krivično djelo sprečavanje službenog lica u vršenju službene dužnosti opisao nezakonito postupanje službenog lica, kojim je okrivljeni bio izazvan u izvršenju predmetnog krivičnog djela, obzirom da je okrivljeni za predmetno krivično djelo oslobodjen od kazne, tako da na taj način nije došlo do promjene identiteta optužbe i presude.   </span>
</p>
<p class="p2">
<span>	Prilikom odmjeravanja kazne za krivično djelo ugrožavanje opasnim orudjem pri tuči i svadji iz čl. 154.KZ, okrivljenom, u granicma Zakonom propisanim za ovo krivično djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće) okolnosti iz čl. 42. KZ, sud je kao olakšavajuće okolnosti uzeo u obzir njegovo dosadašnje vladanje što potvrdjuje i njegova neosudjivanost,  da je otac četvoro djece, da je penzioner, njegovo zdravstveno stanje, pa ga je sud u nedostatku otežavajućih okolnosti  imajući u vidu svrhu kažnjavanja osudio na novčanu kaznu u naznačenom iznosu ubijedjen da će se sa istom postići svrha kažnjavanja iz čl. 4. u vezi čl. 32. KZ. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog, da plati na ime troškova krivičnog postupka – paušala ovom sudu  iznos od 50 eura, a ovo imajući u vidu trajanje i složenost krivičnog postupka. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 07.6.2013.godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>u roku od 8 dana od dana prijema iste i to Višem sudu u</span>
</p>
<p class="p2">
<span>Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p2">
<span>	</span>
</p>
<p class="p7"></p>


</body>
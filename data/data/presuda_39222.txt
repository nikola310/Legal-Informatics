<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Calibri;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p7{text-indent:0.49166667in;text-align:start;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;color:#666666;}
</style>
<meta content="sudnica" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br.32/13</span>
</p>
<p class="p3"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>	</span><span class="s1">OSNOVNI SUD U BERANAMA</span><span>, po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv okrivljenog </span><span class="s1">R. V.</span><span>, iz B., zbog krivičnog djela laka tjelesna povreda iz čl.152. st.2. u vezi st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.268/2012 od 19. februara 2013. godine, nakon održanog glavnog i javnog pretresa, u prisustvu zastupnika javne optužbe – Zamjenika ODT u Beranama Popović Dragoljuba, maloljetnog oštećenog L. A. i njegovog zakonskog zastupnika - oca L. B., a u odsustvu okrivljenog, donio je dana 22.03.2013. godine, a javno objavio dana 25.03.2013. godine</span>
</p>
<p class="p3"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p4">
<span>	Okrivljeni </span><span class="s1">R. V. /</span><span>jmbg .../, od oca R. i majke B., rođene Š., rođen ... . godine u B., sa prebivalištem u selu G. Z., Opština B., državljanin C. G., pismen, sa završenom OŠ, nezaposlen, neoženjen, siromašnog imovnog stanja, neosuđivan.</span>
</p>
<p class="p4"></p>
<p class="p3">
<span class="s1">KRIV JE</span>
</p>
<p class="p4"></p>
<p class="p4">
<span class="s1">	Što je : </span>
</p>
<p class="p4"></p>
<p class="p5">
<span>Dana ... . godine, oko ...  časova, u B., u dvorištu Š. c. "V. V." lako tjelesno povrijedio oštećenog maloljetnog L.A., iz B., na način što ga je rukom uhvatio za vrat, oborio na zemljanu podlogu, a potom ga više puta nogama obuvenim u patike marke "B. - BD" sa gumenim đonom, sredstvom podobnim da tijelo teško povrijedi i zdravlje teško naruši, udario u predjelu glave i tijela i nanio mu povrede u vidu hematoma i oguljotina lijeve strane grudnog koša, bazalno u predjelu leđa, koje su povrede nanesene patikom sa tvrdim đonom, a povrede na vratu i krvni podliv u predjelu potiljačnog dijela glave su povrede koje su nanesene pesnicom i šakom. </span>
</p>
<p class="p4"></p>
<p class="p5">
<span>- čime je izvršio krivično djelo laka tjelesna povreda iz čl.151. st.2. u vezi st.1. Krivičnog zakonika.</span>
</p>
<p class="p4"></p>
<p class="p5">
<span>- pa mu sud za izvršeno krivično djelo na osnovu navedenog Zakonskog propisa, te primjenom čl.4. st.2, čl.32, 36, 42, 52, 53, 54. Krivičnog Zakonika, kao i primjenom čl.226. st.2. tač.1. i 9, čl.229, čl.239. st.2. i čl.374. Zakonika o krivičnom postuku</span>
</p>
<p class="p4"></p>
<p class="p5">
<span class="s1">I z r i č e :</span>
</p>
<p class="p4">
<span>	</span>
</p>
<p class="p3">
<span class="s1">USLOVNU  OSUDU</span>
</p>
<p class="p4"></p>
<p class="p5"></p>
<p class="p5">
<span>Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p5">
<span>Okrivljeni se obavezuje da na ime troškova krivičnog postupka plati  iznos od ...,00 € /.../, kao i da na ime paušala plati iznos od ...,00 € /.../, u korist budžeta Crne Gore na žiro račun broj ... , a sve u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Imovinskopravnog zahtjeva za naknadu štete nije bilo.</span>
</p>
<p class="p5"></p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>	Osnovno državno tužilaštvo u Beranama optužnim predlogom Kt.br.268/2012 od 19. februara 2013. godine, optužilo je R. V., iz B., da je izvršio krivično djelo laka tjelesna povreda iz čl.152. st.2. u vezi st.1. Krivičnog zakonika.</span>
</p>
<p class="p4">
<span>	Sud je donio rješenje da se glavni pretres dana 22.03.2013. godine, održi u odsustvu okrivljenog R. V., a na osnovu čl.457. ZKP-a, obzirom da mu je dan i čas održavanja glavnog pretresa usmeno saopšten na prethodnom glavnom pretresu, a isti je saslušan, te njegovo prisustvo nije bilo nužno. </span>
</p>
<p class="p4"></p>
<p class="p4">
<span>	Na glavnom pretresu od 22.03.2013. godine, zastupnik javne optužbe - Zamjenik ODT-a u Beranama Popović Dragoljub, precizirao je optužni predlog u pogledu činjeničnog opisa. U završnoj riječi, ostao je pri  optužnom predlugu, jer je dokazim izvedenim na glavnom pretresu, utvrđeno činjenično stanje navedeno u njegovom dispozitivu. Predlažio je sudu da optuženog R. V. oglasi krivim za izvršeno krivično djelo i du mu izrekne novčanu kaznu u iznosu od 1.200,00 eura.</span>
</p>
<p class="p4"></p>
<p class="p5">
<span>Na glavnom pretresu od 22.03.2013. godine, u završnoj riječi, oštećeni L. A., u prisustvu zakonskog zastupnika - oca L. B., nije se pridružio krivičnom gonjenju protiv optuženog R. V. i predložio je sudu da ga blaže kazni, jer je okrivljeni lice slabog imovnog stanja.</span>
</p>
<p class="p5"></p>
<p class="p5">
<span>Izjašnjavajući se o optužnom predlogu ODT-a u Beranama, okrivljeni R. V.u toku postupka naveo je da nije počinio krivično djelo koje mu je stavljeno na teret. Da ga je oštećeni L. A. prije ovog događaja  provocirao i prozivao. A da je predmetnog dana oštećenog dva puta pesnicom udario u predjelu potiljka i nekoliko puta šakama po glavi,  od kojih udaraca je on pao na zemljanu površinu. Naveo je da je tog dana na nogama imao patike marke „B.– BD“ sa gumenim đonom, ali da kritične prilike nije nogama udarao oštećenog. </span>
</p>
<p class="p4"></p>
<p class="p4">
<span>	U dokaznom postupku sud je izveo sledeće dokaze:</span>
</p>
<p class="p5">
<span>saslušao svjedoka oštećenog maloljetnog L. A., u prisustvu zakonskog zastupnika – oca L. B.; pročitao nalaz i mišljenje vještaka medicinske struke dr D.B., od 06.02.2013. godine i saslušao istog vještaka na glavnom pretresu od 22.03.2013. godine; i pročitao izvještaj iz kaznene evidencije za okrivljenog.</span>
</p>
<p class="p4"></p>
<p class="p4">
<span>	Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni R. V. izvršio krivično djelo laka tjelesna povreda iz čl.152. st.2. u vezi st.1. Krivičnog zakonika, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog.</span><span class="s2"> </span><span> Pri tom, sud nije prihvatio odbranu okrivljenog koji je negirao izvršenje krivičnog djela stavljenog mu na teret. Analizirajući odbranu okrivljenog i upoređujući je sa dokazima izvedenim tokom postupka, sud istu nije mogao prihvatio jer je neuvjerljiva, nelogična i opovrgnuta izvedenim dokazima, pa je kao takva sračunato data u cilju izbjegavanja krivice. Najprije, takva odbrana okrivljenog R. V. negirana je, najprije, jasnim iskazom oštećenog maloljetnog L. A., koji je naveo da ga je okrivljeni kritičnog dana udarao nogama, pesnicama i otvorenim dijelom šake.  Dalje, odbrana okrivljenog negirana je i nalazom i mišljenjem vještaka medicinske struke dr. D. B., a iz kojeg je nesporno utvrđeno da su povrede koje je oštećeni kritične prilike zadobio lake tjelesne povrede, da je povreda oštećenog u predjelu leđa i grudnog koša nastala udarcima patike sa tvrdim đonom, hematom i oguljotina lijeve strane grudnog koša bazalno je nastala od dva udarca noge na kojoj je bila patika, povrede u predjelu vrata i glave udarcima šake, a u potiljačnom predjelu pesnicom ili padom o tvrdu podlogu. Iz navedenih dokaza je, dakle, nesporno utvrđeno da je okrivljeni R. V. izvršio krivično djelo stavljeno mu na teret u činjeničnom opisu kako to stoji u izreci presude.</span>
</p>
<p class="p4"></p>
<p class="p4">
<span>	Iz iskaza svjedoka oštećenog L. A., datog u prisustvu zakonskog zastupnika – oca L. B., vidi se da se sa okrivljenim R.V., dana ... . godine, na času fizičkog vaspitanja, na poligonu školskog centra “V. V.” u B., prepirao oko fudbala, a da mu je on tom prilikom rekao “da će ga sresti ispred škole”. Istog dana, nakon završene nastave, oko ...  časova, okrivljeni ga je sačekao ispred dvorišta školskog centra, prišao mu, jednom rukom ga uhvatio za vrat i obalio na podlogu od šljunka, udarajući ga najprije nogama u zadnjem dijelu tijela i pesnicama i otvorenim dijelom šake, na koji način mu je nanio povrede na vratu i u potiljačnom dijelu glave. Naveo je da mu je povredu u vidu oguljotine na leđima i grudnom košu nanio udarcima nogu, na kojima je imao obuvene patike sa tvrdim đonom, bijele boje. </span>
</p>
<p class="p4"></p>
<p class="p5">
<span>Sud je u potpunosti prihvatio iskaz oštećenog maloljetnog L. A., kao dokaz, jer je na jasan i objektivan način opisao predmetni događaj. Iz istog je najprije utvrđeno da se kritični događaj desio na mjestu i u vrijeme opisano u dispozitivu presude. Utvrđeno je da je okrivljeni R. V., sačekao nakon nastave oštećenog ispred školskog centra, kom prilikom ga je oborio na podlogu od šljunka i udarao nogama, pesnicama i otvorenim dijelom šake. Kritičnom događaju je prethodila svađa sa oštećenim na poligonu školskog centra “V. V.” u B.. Iskaz oštećenog sud je prihvatio kao tačan i ubjedljiv, a isti je saglasan u potpunosti sa nalazom i mišljenjem vještaka medicinske struke dr. D. B., po pitanju načina zadobijanja povrede i sredstva kojim su iste nanesene.</span>
</p>
<p class="p4"></p>
<p class="p5">
<span>Iz nalaza i mišljenja vještaka medicinske struke dr. D. B., od 06.02.2013. godine, te njegovog saslušanja na glavnom pretresu od 22.03.2013. godine, vidi se da je kod oštećenog maloljetnog L. A., konstatovan hematom i oguljotina lijeve strane grudnog koša, bazalno na leđima, krvni podliv na vratu 2 x 2 cm i krvni podliv u predjelu potiljačnog dijela glave 2 x 2 cm. Da se navedene povrede pojedinačno i zbirno kvalifikuju kao lake tjelesne povrede. Dalje je istakao da je povreda u predjelu leđa i grudnog koša nastala udarcima patike sa tvrdim đonom, hematom i oguljotina lijeve strane grudnog koša bazalno /nisko u predjelu leđa/, nastali su najvjerovatnije od dva udarca noge sa patikom, obzirom da je oštećeni na sebi imao majicu i duksericu. Da su povrede u predjelu vrata i glave najvjerovatije nanesene udarcima šake, a u potiljačnom predjelu, pesnicom ili padom o tvrdu podlogu.</span>
</p>
<p class="p4"></p>
<p class="p5">
<span>Sud je u potpunosti prihvatio navedeni nalaz i mišljenje vještaka medicinske struke dr. D. B., kao objektivan, dat po pravilima nauke i struke, obzirom da isti potiče od stručnog i kompetentnog lica za davanje nalaza i mišljenja. Navedenim se potvrđuje da je u kritičnom događaju oštećeni maloljetni L. A. zadobio povrede koje se kvalifiukuju kao lake tjelesne povrede, a da su hematom i oguljotina lijeve strane grudnog koša, bazalno u predjelu leđa, nanesene patikom sa tvrdim đonom, dok su povrede na vratu i krvni podliv u predjelu potiljačnog dijela glave nanesene pesnicom i šakom. Navedeni nalaz i mišljenje je u potpunosti u skladu sa iskazom oštećenog maloljetnog L. A., koji je sud u potpunosti prihvatio, a istim je, još jednom, obezvrijeđena odbrana okrivljenog R. V. koji negira izvršenje krivičnog djela stavljenog mu na teret.</span>
</p>
<p class="p6"></p>
<p class="p5">
<span>Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog R. V. stekla sva bitna obeležja bića krivičnog djela laka tjelesna povreda iz čl.152. st.2. u vezi st.1. Krivičnog zakonika. Naime, tokom postupka je nesporno utvrđeno da je okrivljeni R. V., dana ... . godine, oko ...  časova, u B., u dvorištu Š. c. "V. V." lako tjelesno povrijedio oštećenog maloljetnog L. A., iz B., na način što ga je rukom uhvatio za vrat, oborio na zemljanu podlogu, a potom ga više puta nogama obuvenim u patike marke "B. - BD" sa gumenim đonom, sredstvom podobnim da tijelo teško povrijedi i zdravlje teško naruši, udario u predjelu glave i tijela i nanio mu povrede u vidu hematoma i oguljotina lijeve strane grudnog koša, bazalno u predjelu leđa, koje su povrede nanesene patikom sa tvrdim đonom, a povrede na vratu i krvni podliv u predjelu potiljačnog dijela glave su povrede koje su nanesene pesnicom i šakom. Navedene činjenice nesporno su utvrđene na osnovu iskaza svjedoka oštećenog maloljetnog L. A., koji je sud u potpunosti prihvatio, a koji je u potpunosti potvrđen nalazom i mišljenjem vještaka medicinske struke dr. D.B., u pogledu postojanja povreda kod oštećenog i u pogledu sredstva kojim su povrede nanesene. Navedenim djelovanjem okrivljeni R. V. narušio je tjelesni integritet oštećenog maloljetnog L. A., odnosno istom je nanio povrede koje se kvalifikuju kao lake tjelesne povrede, čime je izvršio krivično djelo stavljeno mu na teret. Pa je, dakle, kod tako utvrđenog činjeničnog stanja, u radnjama okrivljenog, sud našao da postoje sva obilježja krivičnog djela za koje je optužen, jer je okrivljeni preduzimajući radnju izvršenja, odnosno udarajući nogama obuvenim u patike sa gumenim đonom oštećenog, kao sredstva podobnog da da tijelo teško povrijedi i zdravlje teško naruši, istom nanio lake tjelesne povrede. Djelujući na opisani način, okrivljeni je postupio sa umišljajem svjestan svog djelovanja, to jest svjestan da udarajući oštećenog, istom nanosi povrede i time čini krivično djelo, pa je i htio izvršenje istog i nastupanje zabranjene posledice koja se ogleda u narušavanju tjelesnog integriteta oštećenog.</span>
</p>
<p class="p5"></p>
<p class="p6">
<span>	Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom R. V. za naprijed navedeno krivično djelo sud je imao u vidu sve okolnosti u smislu čl.42. Krivičnog Zakonika. Tako je od olakšavajućih okolnosti na strani okrivljenog R. V. sud cijenio i uzeo u obzir da se radi o mlađem licu, nezaposlenom, siromašnog imovnog lica, dok otežavajućih okolnosti nije bilo, pa mu je sud na osnovu čl.53. i 54. Krivičnog Zakonika, utvrdio kaznu zatvora u trajanju od po 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine, od dana pravosnažnosti presude ne učini novo krivično djelo. Imajući posebno u vidu činjenicu da je okrivljeni R. V. lice mlađe životne dobi i da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom kao mjerom upozorenja, u okviru opšte svrhe izricanja krivičnih sankcija predviđenih čl.4. st.2. Krivičnog Zakonika, postići svrhe uslovne osude iz čl.52. istog Zakonika, jer se osnovano može očekivati da će i uslovna osuda kao mjera upozorenja uz prijetnju kaznom, dovoljno uticati na okrivljenog da više ne čine krivična djela.</span>
</p>
<p class="p6"></p>
<p class="p6">
<span>Odluka o troškovima krivičnog postupka zasnovana je na odredbi čl.226. st.2. tač.1. ZKP-a i predstavlja izdatke koje je sud imao kao nagradu i naknadu vještaku medicinske struke dr. D. B., u iznosu od ...,00 € /.../, dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog, a shodno čl.226. st.2. tač.9. ZKP-a.</span>
</p>
<p class="p6"></p>
<p class="p6">
<span>Imovinskopravnog zahtjeva za naknadu štete nije bilo.	</span>
</p>
<p class="p6"></p>
<p class="p7">
<span>S iznijetih razloga odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p3">
<span class="s1">OSNOVNI SUD U BERANAMA</span>
</p>
<p class="p3">
<span class="s1">Dana, 25.03.2013. godine</span>
</p>
<p class="p8"></p>
<p class="p8">
<span class="s1">Zapisničar                                                                                S U D I J A</span>
</p>
<p class="p8">
<span class="s1">Mirjana Čukić                                                                       Dragan Dašić</span>
</p>
<p class="p8"></p>
<p class="p8"></p>
<p class="p8">
<span class="s1">PRAVNA POUKA:</span>
</p>
<p class="p8">
<span>Protiv ove presude može se izjaviti žalba</span>
</p>
<p class="p8">
<span>Višem sudu u Bijelom Polju, u roku od 8</span>
</p>
<p class="p8">
<span>/osam/ dana  od dana prijema pismenog</span>
</p>
<p class="p8">
<span>otpravka, preko ovog suda u dva primjerka.</span>
</p>
<p class="p9">
<span> </span>
</p>


</body>
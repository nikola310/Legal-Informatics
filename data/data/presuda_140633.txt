<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.92/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, sudija Jelena Perović Kovačević, uz učešće Vjere Jovićević kao zapisničara, u krivičnom predmetu protiv okrivljenog  M. L. iz P.</span><span class="span1"> zbog krivičnog djela ugrožavanje javnog saobraćaja iz čl.339 stav 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br.64/15 od 28.07.2015. godine, koji je na glavnom pretresu zastupao Đukanović Marko, savjetnik u Osnovnom državnom tužilaštvu u Cetinju, nakon glavnog i javnog pretresa održanog dana 28.09.2015. godine u prisustvu zastupnika optužbe i okrivljenog, izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span><span class="span1">M. L. JMBG ...... od oca Ž. i majke M. rodjene K. rodjen ..... .godine u P. gdje i prebiva,  državljanin C. G. službenik, neoženjen, pismen, sa završenom srednjom školom, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Što je:</span>
</p>
<p>
<span class="span1">Dana 11.maja 2015.godine, oko 03,00 časova na magistralnom putu Cetinje - Podgorica, u mjestu zv. Meterizi, opština Cetinje, upravljajući u saobraćaju putničkim motornim vozilom marke "Renault Scenic", reg.oznaka PG .... iz pravca Cetinja u pravcu Podgorice, ne pridržavajući se saobraćajnih propisa iz člana 182 stav 4. i čl. 35 st.1 Zakona o bezbjednosti saobraćaja na putevima, ugrozio sasobraćaj i doveo u opasnost život i tijelo ljudi, na način što, iako je bio svjestan da je upravljanje u saobraćaju pod dejstvom alkohola zabranjeno i da je dužan da brzinu kretanja vozila prilagodi karakteristikama i stanju puta, vidljivosti, preglednosti i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja, te da u suprotnom može ugroziti saobraćaj i dovesti u opasnost život i tijelo ljudi, pa je na to pristao, na način što je upravljao vozilom pod dejstvom od 1,50 promila pasolutnog alkohola u krvi, krećući se brzinom u dijapazonu od 73 do 80 km/h, dok je bezbjedna brzina kretanja vozila prema noćnim uslovima saobraćaja i stanju puta koji se na kritičnom potezu prostire u obliku lijeve krivine i na kojem je bio uklonjen habajući sloj kolovoza, bila do 20 km/h, na što ga je i upozoravao postavljeni znak opasnosti I-19 "radovi na putu", usled čega je prilikom nailaska vozila na ovaj potez puta nastupila jaka destabilizacija, a zatim i prelazak istog preko lijeve ivice puta u smjeru kretanja, nakon čega je vozilo ostvarilo kontakt sa kosinom kamenog zasjeka van lijeve ivice puta, od kojeg kontakta se vozilo odbilo i zaustavilo na kolovozu puta, kojom prilikom je oštećeni B. I. saputnik u njegovom vozilu, zadobio laku tjelesnu povredu u vidu nagnječno-razdjelne rane u predjelu desnog koljena širine 5 cm sa defektom-gubitkom kože u predjelu desnog koljena,</span>
</p>
<p>
<span> </span><span class="span1">- čime je izvršio krivično djelo ugrožavanje javnog saobraćaja iz člana 339 stav 1 Krivičnog zakonika Crne Gore.</span>
</p>
<p>
<span class="span1">Pa mu sud primjenom citiranog zakonskog propisa te članova </span><span class="span1">3, 4, 5, 13, 15, 42,</span><span class="span1"> </span><span class="span1">52, 53, 54 Krivičnog zakonika Crne Gore, te članova 226, 229 i 374 Zakonika o krivičnom postupku izriče:</span>
</p>
<p>&nbsp;</p>
<p style="text-align:center;">
<span class="span1"> </span><span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 2 (dva) mjeseca i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 284,50 eura i iznos od 50,00 eura na ime sudskog paušala u roku od 15 dana po pravosnažnosti presude pod prijetnjom prinude naplate.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju </span><span class="span1">Kt br.64/15 od 28.07.2015. godine</span><span class="span1">, stavljeno je na teret okrivljenom  M. L. da je izvršio krivično djelo </span><span class="span1">ugrožavanje javnog saobraćaja iz čl.339 st.1 Krivičnog zakonika Crne Gore. Zastupnik optužbe u završnoj riječi predložio je sudu da okrivljenog oglasi krivim i osudi u skladu sa zakonom. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani tokom postupka naveo je da je dana 11.05.2015. godine, oko 03,00 časa, upravljao pmv marke „Reno Senik“, reg.oznaka PG .... krećući se iz pravca Cetinja u pravcu Podgorice, a na mjestu suvozača je sjedio njegov prijatelj B. I. Posljednje čega se sjeća jeste da su prolazili kroz mjesto Meterizi, na dijelu puta čija je kolovozna površina izrezbarena i od tog trenutka se više ničega ne sjeća. Vozilo kojim je upravljao vlasništvo je njegovog brata M. D. iz Podgorice, i isto je vrijedno negdje oko 2.000,00 eura, a pretrpilo je totalnu štetu. U predmetnoj saobraćajnoj nezgodi zadobio je teške tjelesne povrede, a njegov prijatelj B. I. lake tjelesne povrede. Pojasnio je da je, prethodnog dana, odnosno 10.05.2015. godine, oko 21,00 čas, popio u Podgorici jednu čašu piva od 0,33 ml, da bi zatim po dolasku u Cetinje popio još dvije takve čaše piva, a sa pićem je završio oko 22,00 časa. U završnoj riječi je istakao da se kaje zbog izvršenog krivičnog djela, a posebno zbog činjenice što je njegov drug I. zadobio povrede. Zamolio je sud da ima u vidu brojne olakšavajuće okolnosti na njegovoj strani, te da mu izrekne što blažu sankciju, </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka-oštećenog B. I. pročitao zapisnik o uviđaju saobraćajne nezgode UP OB Cetinje br. 29/15 od 11.05.2015. godine; na saglasan predlog stranaka pročitao nalaz i mišljenje vještaka saobraćajne struke od 09.07.2015. godine i nalaz i mišljenje sudskog vještaka medicinske struke od 26.07.2015. godine; izvršio uvid u skicu lica mjesta od 11.05.2015. godine i pročitao izvod iz KE na ime okrivljenog. </span>
</p>
<p>&nbsp;</p>
<p>
<span class="span1">Svjedok-oštećeni B. I. je u svom iskazu u bitnom istakao da se dana 11.05.2015. godine, oko 03,00 časa, nalazio na mjestu suvozača u pmv marke „Reno Senik“, reg. oznaka PG .... kojim je upravljao njegov prijatelj  M. L. i kretali su se iz pravca Cetinja u pravcu Podgorice. Nailaskom na dio puta na kojem potezu je, zbog izvođenja građevinskih radova bio uklonjen asfalt i čija je površina bila ispod površine asfalta kojim su se prethodno kretali (barem nekoliko cm),  L. je izgubio kontrolu nad vozilom i prešao je gabaritima vozila van lijeve ivice puta, gledano iz pravca njihovog kretanja, gdje su vozilom udarili u stijenu. Pokrio je rukama glavu i kada je nakon nezgode otvorio oči, vidio je da u vozilu nema L.. Razbio je staklo od vozila i otvorio isto, nakon čega je po putu gledao gdje se nalazi L. kada ga je zapazio da leži na stijene, nekih 15 metara od vozila, sa lijeve strane gledano iz pravca Cetinja. Prišao mu je i zaustavio jedno vozilo, čiji je vozač pozvao Hitnu službu, koja je došla na lice mjesta. Kao posljedica nezgode povrijeđen je u predjelu desne noge, a takođe je bio i ugruvan, dok je i M. takođe bio povrijeđen. Dan prije predmetnog događaja on i L. su popili po čašu piva, od 0,33 l, a nakon toga su, nekih sat vremena, prije saobraćajne nezgode popili u Cetinju po dvije čaše istog piva.  Nije se pridružio krivičnom gonjenju protiv okrivljenog, niti je postavio imovinskopravni zahtjev. </span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode UP OB Cetinje br. 29/15 od 11.05.2015. godine i skice lica mjesta od 11.05.2015. godine utvrđeno je da su ovlašćeni policijski službenici izlaskom na lice mjesta zatekli pmv, reg. oznaka PG .... na kolovoznim trakama koje su namijenjene za kretanje vozila iz suprotnog smjera, od smjera njegovog kretanja, tako što je lijeva bočna strana vozila okrenuta u pravcu Podgorice, gledano iz pravca kretanja vozila, iz pravca Cetinja, prema Podgorici. Na lice mjesta zatečeni su tragovi zemlje, stakla, laka i plastike na lijevoj strani kolovoza van kolovozne površine, pri brdu. U blizini lica mjesta nalazi se grebani dio asfaltne površine, koji je udaljen od vozila 75,80 m, a isti je obilježen propisno saobraćajnim znakovima ograničenja brzine od 20 km/h, kao i znakovima upozorenja da se izvode radovi na put.  Od  M. L. i B. I. uzeta je krv na dalju analizu. U tom trenutku okrivljeni i oštećeni nisu bili u mogućnosti da se podvrgnu alkotestiranju zbog zadobijenih povreda. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke od 09.07.2015. godine, utvrđuje se da je pmv marke „Reno Scenic“, reg. oznaka PG .... voženo brzinom u dijapazonu od 73-80 km/h, neposredno u trenutku kada je vozač sa vozilom stupio na dionicu puta sa kojeg je bio uklonjen habajući sloj, radi zamjene i rekonstrukcije kolovoza. Prilikom savlađivanja kritičnog poteza puta, koji se prostire u obliku lijeve krivine, nastupila je destabilizacija vozila sa tendencijom izlijetanja vozila na desno, jer se radilo o lijevoj krivini. Vozač ovog vozila je preko sistema za upravljanje uspio da spriječi tendenciju izlijetanja vozila na desno, ali je posle izlaska vozila iz ove zone vozilo nastavilo korigovanom putanjom kretanja prema lijevoj ivici kolovoza, preko koje je ivice vozilo prešlo da bi nakon toga prednjom i bočnom lijevom stranom naletilo na kosinu zasjeka puta, po lijevoj stranoj kolovoza od koje se vozilo odbilo na desno, da bi zatim rotiralo i zaustavilo se na lijevoj kolovoznoj traci. Prije mikro lokaliteta nezgode, postavljena je vertikalna signalizacija saobraćajni znak opasnosti I  - 19 „Radovi na putu“ i saobraćajni znak izričitih naredbi „ograničenje brzine kretanja vozila na 20 km/h“. Da se vozač sa vozilom kretao u granicama ograničene brzine kretanja – dozvoljene brzine, sa lakoćom bi mogao savladati kritični potez puta i održavati bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja. U zaključku vještak navodi da je do nezgode </span><span class="span1">došlo uslijed propusta  u vožnji od strane vozača pmv marke „Reno Scenic“, reg. oznake PG .... i dijelom uslijed neadekvatno postavljene vertikalne signalizacije: znaka opasnosti I – 19, a prethodno budući da se vozač ovog vozila kretao znatno većom brzinom od dozvoljene brzine kretanja na kritičnom potezu puta, koji se prostire u obliku lijeve krivine. Ukazao je da i da je saobraćajni znak opasnosti I – 19 „Radovi na putu“ morao biti postavljen na vertikalnom nosaču, prije mikro lokaliteta nezgode, na prostornoj udaljenosti od 250 metara. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke od 26.07.2015. godine, utvrđuje se da je B. I. u predmetnoj saobraćajnoj nezgodi, zadobio nagnječno-razdernu ranu u predjelu desnog koljena širine 5 cm, sa defektom – gubitkom dijela kože u predjelu desnog koljena, i ova povreda, po mišljenju vještaka, predstavlja u vrijeme nanošenja laku tjelesnu povredu, koja je nastala uslijed udara desnim koljenom u tupo-tvrde predmete u unutrašnosti putničkog motornog vozila u kojem se imenovani nalazio. M. L. se u vrijeme odigravanja saobraćajne nezgode nalazio na granici pripitog i pijanog stanja pri koncetraciji apsolutnog alkohola u krvi u iznosu od 1,50 promila. </span>
</p>
<p>&nbsp;</p>
<p>
<span class="span1">Iz izvoda iz registra Kaznenih evidencija Ministarstva pravde KE. 104/2015 od 29.07.2015. godine, proizilazi da okrivljeni  M. L. nije osuđivan.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih izvedenih dokaza, kako pojedinačno, tako i u njihovoj medjusobnoj povezanosti, mišljenja da je okrivljeni izvršio krivično djelo na način, vrijeme i mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, okrivljeni je</span><span class="span1"> dana 11.maja 2015.godine, oko 03,00 časova na magistralnom putu Cetinje - Podgorica, u mjestu zv. Meterizi, opština Cetinje, upravljajući u saobraćaju putničkim motornim vozilom marke "Renault Scenic", reg.oznaka PG .... iz pravca Cetinja u pravcu Podgorice, ne pridržavajući se saobraćajnih propisa iz člana 182 stav 4 i čl. 35 st.1 Zakona o bezbjednosti saobraćaja na putevima, ugrozio sasobraćaj i doveo u opasnost život i tijelo ljudi, na način što, iako je bio svjestan da je upravljanje u saobraćaju pod dejstvom alkohola zabranjeno i da je dužan da brzinu kretanja vozila prilagodi karakteristikama i stanju puta, vidljivosti, preglednosti i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja, te da u suprotnom može ugroziti saobraćaj i dovesti u opasnost život i tijelo ljudi, pa je na to pristao, na način što je upravljao vozilom pod dejstvom od 1,50 promila pasolutnog alkohola u krvi, krećući se brzinom u dijapazonu od 73 do 80 km/h, dok je bezbjedna brzina kretanja vozila prema noćnim uslovima saobraćaja i stanju puta koji se na kritičnom potezu prostire u obliku lijeve krivine i na kojem je bio uklonjen habajući sloj kolovoza, bila do 20 km/h, na što ga je i upozoravao postavljeni znak opasnosti I-19 "radovi na putu", usled čega je prilikom nailaska vozila na ovaj potez puta nastupila jaka destabilizacija, a zatim i prelazak istog preko lijeve ivice puta u smjeru kretanja, nakon čega je vozilo ostvarilo kontakt sa kosinom kamenog zasjeka van lijeve ivice puta, od kojeg kontakta se vozilo odbilo i zaustavilo na kolovozu puta, kojom prilikom je oštećeni B. I. saputnik u njegovom vozilu, zadobio laku tjelesnu povredu u vidu nagnječno-razdjelne rane u predjelu desnog koljena širine 5 cm sa defektom-gubitkom kože u predjelu desnog koljena.</span>
</p>
<p>
<span class="span1">Prednje činjenično stanje sud je utvrdio iz nalaza i mišljenja vještaka saobraćajne struke koji je dao jasan prikaz svih pokazatelja od suštinskog značaja zbog kojih je došlo do saobraćajne nezgode, odnosno, utvrđujući brzinu kretanja vozila okrivljenog (dijapazon od 73-80 km/h) i konstatujući da je uzrok saobraćajne nezgode upravo u znatno većem kretanju vozila okrivljenog od dozvoljene na datoj dionici puta i pored vertikalno postavljene signalizacije, kojom je propisana brzina kretanja do 20 km/h, </span><span class="span1">usled čega je prilikom nailaska vozila na ovaj potez puta nastupila jaka destabilizacija, a zatim i prelazak istog preko lijeve ivice puta u smjeru kretanja, nakon čega je vozilo ostvarilo kontakt sa kosinom kamenog zasjeka van lijeve ivice puta, od kojeg kontakta se vozilo odbilo i zaustavilo na kolovozu puta, </span><span class="span1">sud je utvrdio da je uzrok saobraćajne nezgode nepropisna vožnja od strane okrivljenog. Ipak vještak je ukazao i na nepravilnost postavljene vertikalne signalizacije i to znaka opasnosti I – 19, međutim navedena nepravilnost ne isključuje krivcu okrivljengo. Dati nalaz sud je prihvatio kao jasan, stručan i izrađen po pravilima stuke, tim prije što je isti potvrđen i uviđajnom dokumentacijom, koja je po mišljenju suda izrađena kvalitetno, autentično i kao takvu je sud prihvatio.</span>
</p>
<p>&nbsp;</p>
<p>
<span class="span1">Oštećeni B. I. je kritične prilike zadobio laku tjelesnu povredu manifestovanu kao nagnječno-razdjelnu ranu u predjelu desnog koljena širine 5 cm sa defektom – gubitkom kože u predjelu desnog koljena, do kojih povreda je došlo udarom koljena oštećenog o tupo-tvrde predmete unutrašnjosti vozila u kojem se nalazio. Prethodno iznijete činjenice sud je utvrdio iz nalaza i mišljenja vještaka med. struke dr N. K. i dati nalaz ocijenio kao jasan, stručan, objektivan i izrađen u skladu sa pravilima nauke i struke.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je prekršio odredbu čl. 35 stav 1 Zakona o saobraćaju na putevima, kojom je predviđeno da je vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaju. Da se okrivljeni kretao u alkoholisanom stanju, sud je utvrdio iz nalaza i mišljenja vještaka med. struke koji je naveo da se u vrijeme odigravanja predmetne saobraćajne nezgode okrivljeni nalazio na granici između pripitog i pijanog stanja sa koncetracijom apsolutnog alkohola u krvi u iznosu od 1,50 promiila, dok je odredbom člana 182 stav 4 ZOBS-a, kojom je predviđeno da je pod dejstvom alkohola vozač, odnosno lice za koje se analizom odgovarajućeg uzorka krvi utvrdi sadržaj alkohola veći od 0,3 g/kg ili ako je prisustvo alkohola u organizmu utvrđeno odgovarajućim sredstvima ili aparatima za mjerenje alkoholisanosti (alkometrom i dr) veće od 0,3 g/kg.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je bio svjestan da ovako nepropisnom vožnjom može da ugrozi saobraćaj i prouzrokuje zabranjenu posljedicu, pa je na to i pristao, postupajući sa eventualnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog djela ugrožavanje javnog saobraćaja iz člana 339 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Iskaz oštećenog B. I. sud je prihvatio kao tačan i objektivan, nalazeći da je isti o svemu što mu je poznato saopštio sudu, međutim, njegov iskaz sud nije mogao </span><span class="span1">vrednovati u smislu odlučivanja o krivici i krivično pravnoj odgovornosti okrivljenog, budući da ne sadrži informacije koje bi bile relevantne u tom pravcu. </span>
</p>
<p>&nbsp;</p>
<p>
<span class="span1">Okrivljeni takođe po mišljenju suda prezentuje događaj objektivno, ali takođe bez sadržinskih informacija koje se tiču utvrđivanja njegove krivice, što je, kada se ima u vidu iskaz oštećenog da je nakon udesa zatekao okrivljenog 15 metara od auta kako leži na stijenama, i iskaz samog okrivljenog da se nakon udesa ne sjeća ničega, sasvim i očekivan i logičan.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije sud je cijenio sve okolnosti iz čl. 42 Krivičnog zakonika Crne Gore, koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegovu raniju neosuđivanost, iskazano žaljenje zbog izvršenog djela, kao i činjenicu da se oštećeni nije pridružio krivičnom gonjenju, niti je postavio imovinskopravni zahtjev, dok otežavajućih okolnosti na strani okrivljenog nije bilo, pa je, imajući uz navedeno u vidu i stepen krivice okrivljenog, sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je sud okrivljenog oglasio krivim to je istog obavezao na plaćanje troškova krivičnog postupka u ukupnom iznosu od 284,50 eura, i to na ime izrade nalaza i mišljenja vještaku medicinske struke iznos od 77,00 eura, iznos od 93,50 eura na ime izrade nalaza i mišljenja vještaku saobraćajne struke i iznos od 114,00 eura, na ime izvještaja KCCG o izvršenoj analizini koncetracije alkohola u krvi za okrivljenog i oštećenog, kao i iznos od 50,00 eura na ime sudskog paušala, koji iznos je odmjeren shodno složenosti, trajanju postupka i imovinskim prilikama okrivljenog, a sve shodno čl. 226 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 28.09.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                      SUDIJA</span>
</p>
<p>
<span class="span1">Vjera Jovićević                   </span><span class="span1"></span><span class="span1"></span><span class="span1"></span><span class="span1">Jelena Perović Kovačević s.r.</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može seizjaviti žalba u roku od 8 dana</span>
</p>
<p>
<span class="span1">od dana prijema iste Višem sudu</span>
</p>
<p>
<span class="span1">u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl. br. K. 56/15</span>
</p>
<p style="text-align:center;">
<span class="span1"></span>
</p>
<p>
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog R. P. iz C., zbog izvršenja krivičnog</span><span class="span1"> djela ugrožavanje sigurnosti iz člana 168 stav 1 Krivičnog zakonika Crne Gore u sticaju sa krivičnim djelom napad na službeno lice u vršenju službene dužnosti iz člana 376. stav 3. u vezi stava 1. a u vezi člana 48. Krivičnog zakonika Crne Gore,</span><span class="span1"> rješavajući po Optužnom predlogu Osnovnog državnog tužilaštva  u Cetinju Kt. br. 20/15  od 25.05.2015. godine, nakon održanog glavnog i javnog pretresa dana 29.06.2015. godine, u prisustvu zamjenika  ODT-a Radunović Sanje i  okrivljenog R. P., u odsustvu uredno pozvanih oštećenih Z. N. Lj. V. i T. M., donio je dana 30.06.2015. godine i javno objavio;</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni R. P. zvani „P.“, JMB ..., od oca D. i majke Lj., rođene A., rođen ... godine u C. gdje i prebiva,  državljanin C. G., električar, rezveden, pismen, sa završenom srednjom elektro školom V stepen, srednjeg imovnog stanja, neosuđivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 23. 02. 2015. godine oko 21,10 časova, u naselju "IV jul" br. .. u Cetinju, u stanju uračunljivosti, svjestan svog djela i njegove zabranjenosti, čije je izvršenje htio, prijetnjom napada na život i tijelo oštećenog Z. N., ugrozio sigurnost istog, na način što je došao do stana u kome stanuje oštećeni Z. N. sa svojom djevojkom P. D., oboje iz P., te nakon što je P. D. otvorila vrata stana, ušao nepozvan u stan, da bi potom oštećenom Z. N. uputio riječi prijeteće sadržine "stajao si mi na vrata, ubiću te sad" i pri tom krenuo u pravcu oštećenog, kada je naišao njegov brat R. Ž. i udaljio ga od oštećenog, te potom u prisustvu policijskih službenika Odeljenja bezbjednosti Cetinje Lj. V. i T. M., oštećenom ponovo uputio riječi prijeteće sadržine "ubiću te, ubiću te", ponovo pokušavajući da ga fizički napadne, što je kod oštećenog izazvalo osjećaj straha i ugroženosti za njegov život i tijelo,</span>
</p>
<p>&nbsp;</p>
<p>
<span class="span1">Neposredno nakon događaja bliže opisanog pod tačkom 1 dispozitiva, ispred zgrade u kojoj stanuje oštećeni Z. N., u naselju "IV jul br. ... u Cetinju, u stanju uračunljivosti, svjestan svog djela i njegove zabranjenosti, čije je izvršenje htio, prijetio da će fizički napasti na oštećene Lj. V. i T. M. ovlašćene policijske službenike Uprave policije Odeljenja bezbjednosti Cetinje, u vršenju poslova javne bezbjednosti, na način što je nakon događaja opisanog pod tačkom 1 dispozitiva, oštećenima uputio riječi prijeteće </span><span class="span1">sadržine "pioni ,pičke ovdje ste došli preko veze, skinite uniformu da se pobijemo", pri tom se istima unoseći u lice, koje prijetnje je više puta ponovio prilikom privođenja, kao i po dolasku u službene prostorije Odeljenja bezbjednosti Cetinje, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje sigurnosti iz člana 168 stav 1 </span><span class="span1">Krivičnog zakonika Crne Gore </span><span class="span1">u sticaju sa krivičnim djelom napad na službeno </span><span class="span1">lice u vršenju službene dužnosti iz člana 376. stav 3. u vezi stava 1. a u vezi </span><span class="span1">člana 48. Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa mu Sud prethodno shodno čl. 48. st. 1. KZ-a CG utvrdjuje za krivično djelo ugrožavanje sigurnosti iz čl.168.st.1.Krivičnog zakonika Crne Gore  kaznu zatvora u trajanju od  dva mjeseca, a za krivično djelo</span><span class="span1"> napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore,</span><span class="span1">  kaznu zatvora  u trajanju od  6 (šest) mjeseci,</span>
</p>
<p>&nbsp;</p>
<p>
<span class="span1">Pa Sud okrivljenom R. P. primjenom citiranih zakonskih propisa i primjenom čl. 4, 5, 13,15, 42, 48, st.2.t.2, 52, 53, 54 Krivičnog zakonika Crne Gore  i čl. 226- 229, i 374, ZKP-a izriče</span>
</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">Kojom okrivljenom utvrđuje jedinstvenu  kaznu zatvora u trajanju od 7 (sedam) mjeseci i istovremeno određuje da se  navedena kazna neće izvršiti ukoliko okrivljeni u vremenskom periodu od 1 (jedne) godine od dana pravosnažnosti ne počini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime paušala uplati iznos od 30,00 eura u korist  budžeta Crne Gore, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim aktom Osnovnog državnog tužilaštva na Cetinju, okrivljenom R. P. sa Cetinja stavljeno je na teret, izvršenje krivičnog djela ugrožavanje sigurnosti iz člana 168 stav 1 Krivičnog zakonika Crne Gore </span><span class="span1">u sticaju sa krivičnim djelom napad na službeno lice u vršenju službene dužnosti iz člana 376. stav 3. u vezi stava 1. a u vezi člana 48. Krivičnog zakonika Crne Gore. Zastupnik optužbe je  u završnoj riječi ostajući u cjelosti pri podnijetom optužnom predlogu,  predložila sudu da okrivljenog oglasi krivim i osudi po zakonu uzimajući u obzir sve otežavajuće i olakšavajuće okolnosti zakonom propisane.</span>
</p>
<p>&nbsp;</p>
<p>
<span class="span1">Okrivljeni R. P. je u svojoj odbrani naveo da je  tačno da je počinio krivična djela koja su mu optužbom stavljena na teret,te da prihvata krivicu i krivičnopravnu odgovornost za počinjena djela.Pojasnio je da je dana 23. 02. 2015. godine, oko 21,00 časova, kada je ušao u ulaz zgrade u naselju IV jul, uputivši se prema svom stanu, ispred vrata od strana zatekao jednog njemu nepoznatog momka kako nešto kuca na mobilni telefon, a obzirom da su mu dan prije toga njemu, njegovom ocu i bratu polomili auto, prepao se od ovog momka i to je povezao sa ovim prethodnim događajem, pa ga je upitao "ko si ti, što tu radiš?", na što mu je on odjgovorio da on živi tu i rekao mu da mu otac radi u policiji i da se preziva Z., a on mu je odgovorio da  </span><span class="span1">slobodno zove policiju i pozvao ga da mu pokaže gdje živi, u koji stan, obzirom da on u toj zgradi živi već deset godina i nikada ga do tada nije vidio. Ovaj ga je poveo u stan  ispod njegovog i rekao mu da u tom stanu kao podstanar živi njegova djevojka, pa da se sakrio ispred njegovog stana zbog njenih roditelja koji su došli te večeri. On je ušao sa njim u ovaj stan gdje je bila takođe njemu nepoznata ženska osoba, ponudili su ga pićem i kafom i on je ostao da sjedi kod njih i ispričao kako su mu demolirali vozila. U međuvremenu je pošao do svog stana za zaključa vrata i onda se ponovo vratio kod ovog momka i djevojke, da bi tada dok je stajao ispred vrata njihovog stana naišao njegov brat  R. Ž. i rekao mu da ide kući. Ubrzo je došla policija i priveli su ga u stanicu, a policiju je pozvao ovaj momak odmah, dok je stajao ispred vrata njegovog stana, kada mu je on u razgovoru rekao da ih pozove. On ovog momka nije takao rukama, niti ga je gurnuo uza zid, samo ga je držao za ruku jer ga je bilo strah da mu ne pobjegne, a nije znao ko je, i tom prilikom mu je malo žustrije govorio kada ga je pitao ko je, jer je bio revoltiran prethodnim događajem u vezi oštećenja njegovih vozila. On takođe ovom momku nije upućivao riječi da će ga ubiti, niti bilo koje druge prijeteće riječi. Kada je došla policija rekao im je da ga ne vežu, da će sam ući u vozilo i nije im govorio da su pičke i pioni, a tačno je da ih je u stanicu policije pozivao da se pobiju sa njim i da skinu uniformu, jer je tu bilo šest policajaca i misli da su htjeli da ga udare, pa im je zbog toga rekao "maknite ruke od mene, ako hoćete da se bijete skinite uniforme pa da se pobijemo". Niko ga od policijskih službenika nije udarao, sem što su ga malo grublje rukama spuštali da sjedne, pa im je zato uputio ove riječi. Nije bio u alkoholisanom stanju. Žao mu je zbog ovoga što se desilo, jer je sve slučajno ispalo i mogao je tako ovog momka ni krivog ni dužnog slomiti, a zaista mu to nije bila namjera.</span><span class="span2"> </span><span class="span1">Naveo je da se izvinio oštećenima koje je vidio dan nakon događaja.</span><span class="span2"> </span><span class="span1">U završnoj riječi je naveo da mu</span><span class="span1"> je žao što je došlo do ovoga i moli sud da ima u vidu da je bio izrevoltiran činjenicom da su mu prethodne noći kao što je i rekao oštećena vozila, tačnije njegovo  i vozilo njegovog  oca i brata koja su totalno uništena, te da počinilac nije otkriven, pa je to razlog što se ovako neprimjereno ponašao.</span>
</p>
<p>&nbsp;</p>
<p>
<span class="span1">Sud je, radi rasvjetljenja ove krivičnopravne stvari, u dokaznom postupku na saglasan predlog stranaka umjesto neposrednog saslušanja pročitao iskaze oštećenih</span><span class="span2">  </span><span class="span1">Z. N., T. M. i Lj. V., kao i svjedoka P. D., saslušao svjedoka R. Ž. i pročitao uvjerenje MInistarstva pravde broj 0203/18768 od 03. 04. 2015. godine iz Kaznene evidencije za R. P.</span>
</p>
<p>&nbsp;</p>
<p>
<span class="span1">Iz iskaza oštećenog</span><span class="span2">  </span><span class="span1">Z. N. proizilazi da se dana 23. 02. 2015. godine, oko 21,00 časova nalazio u naselju IV jul i to u hodniku zgrade u kojoj živi njegova djevojka P. D., gdje je stajao na prvom spratu u hodniku zgrade da sačeka da njeni roditelji koji su bili kod nje u gostima pođu. Dok je čekao pored njega je prošao jedan čovjek kojeg ranije nikad nije vidio i istog je pozdravio riječima "dobro veče", a i on je njemu isto tako otpozdravio, a zatim ga upitao "ko si ti, što radiš tu, što to snimaš", i onda ga je gurnuo uza zid, držeći ga obijema rukama u predjelu njegovih ramena. On je na to odgovorio da ne snima ništa, već da tu živi i htio je da mu pokaže gdje stanuje. Nije mogao da ga ubijedi da ništa ne snima, a okrivljeni mu je rekao da će pozvati policiju da ga prijavi, na što mu je on rekao da njegov otac radi u policiju u Podgorici, pa je pozvao oca na telefon i ispričao mu o čemu se radi, a otac mu je savjetovao da pozove policiju ako treba. Nakon što je završio razgovor sa ocem, pozvao je policiju i rekao im što se desilo, a sve je to slušao čovjek za kojeg je kasnije saznao da se zove R. P. pa je kazao "dobro, u redu je to". U međuvremenu su pošli roditelji </span><span class="span1">njegove djevojke, pa se ona popela na sprat da ga pozove da uđe u stan. Njegova djevojka D. je tom prilikom pozvala i ovog čovjeka da mu skuva kafu, što je on prihvatio i ušao je sa njima u stan. Počeo je da im priča kako su njemu, njegovom ocu i bratu polomili vozila prije neki dan i pozvao ga da izađu napolje na parking, da sve to pogleda, što je on iz straha i prihvatio, samo da ga ne bi izazivao, jer je odmah vidio da je u alkoholisanom stanju. Kada su izašli napolje ovaj mu je pokazao vozilo i ponovo mu ispričao istu priču kako je nastupilo oštećenje na vozilima. U međuvremenu ga je pozvao otac na telefon i rekao mu da pođe u stan, što je i uradio i rekao djevojci da zaključa vrata stana. Nedugo zatim R. P. je ponovo došao na vrata, a kada je njegova djevojka D. otvorila, on je bez pitanja ušao u stan i počeo ponovo da priča o vozilima i izašao iz stana. Nakon pet minuta R. P. je po treći put ušao nepozvan u stan u kojem su oni živjeli i sa vrata im uputio riječi "stajao si mi na vrata, ubiću te sad", pri tom je bio krenuo u njegovom pravcu , te je imao utisak da će da ga udari. U tom momentu je naišao najvjerovatnije njegov brat i sklonio ga sa vrata, a nedugo zatim je došla i policija, pa je krenuo prema njima, a njegova djevojka D. je takođe stajala na vratima. U prisustvu policajaca, misli da su bila tri policijska službenika, R. P. je počeo da kreće u njegovom pravcu i upućuje mu riječi "ubiću te, ubiću te", pa su ga policajci zaustavili da ne ide prema njemu. Tom prilikom zbog upućenih mu riječi i prijetnji od strane R. P., on je osjetio strah i ugroženost za svoj život i tijelo, kao i za život njegove djevojke D. Istakao je i to da su nakon toga  R. P. odveli policajci službenim vozilom u OB Cetinje, a on i njegova djevojka su tamo došli taksi vozilom nakon pet minuta. Sjedjeli su u odvojenim kancelarijama, ali su vrata bila otvorena, tako da je čuo kada je R. P. vrijeđao policajce, govoreći im da su pičke i još nešto u tom smislu, isto tako je čuo kada ih je pozivao da se biju i da skinu uniforme. </span>
</p>
<p>&nbsp;</p>
<p>
<span class="span1">Iz iskaza oštećenog T. M. proizilazi da su dana 23. 02. 2015. Godine,oko 21,10 časova, od strane dežurne službe on i njegov kolega Lj. V. upućeni na stan Z. N. u naselju IV jul u Cetinju, gdje je došlo do svađe. Dolaskom na lice mjesta zatekli su lice R. P., rođenog .... godine u C. koji je bio u vidno alkoholisanom stanju, a zatekli su i lice Z. N. iz P. Takođe su zatekli jednu djevojku, koja im je saopštila da studira sa Z. N. i da žive u tom stanu. Z. N. i ovu djevojku su zatekli na ulazu u zgradu u naselju IV jul, a nakon par minuta je došao i R. P. a misli da je isti izašao iz zgrade. U momentu kada je došao R. P. oni su obavljali razgovor sa Z. N. i isti im je saopštio da ga je tom prilikom R. P. bez razloga napao na način što ga je pribio uz zid zgrade i prijetio mu da će ga ubiti, a takođe im je rekao da je R. P. i ulazio u stan u kojem stanuje sa ovom djevojkom. Dok su razgovarali sa Z. N., R. P. mu je prijetio da će ga ubiti, i to je ponovio više puta, a takođe je vikao, vrijeđao njega i njegovog kolegu i zalijetao se prema njima govoreći im »pioni, pičke, ovdje ste došli preko veze«, a takođe ih je pozivao da skinu uniforme i da se biju, pri tom im se unoseći u lice. Ističe da je ispred zgrade R. P. ove riječi uputio njegovom kolegi V. Lj., a kada su došli u stanicu policije ove iste prijetnje i uvrede je uputio i njemu više puta. Okrivljeni im se unosio u lice i kretao prema njima, upućujući im riječi da skinu uniforme i da se biju. Pridružio se krivičnom gonjenju protiv okrivljenog, ali nije postavio imovinskopravni zahtjev.</span>
</p>
<p>&nbsp;</p>
<p>
<span class="span1">Iz iskaza oštećenog Lj. V. proizilazi da su dana 23. 02. 2015. godine, oko 21,10 časova od strane dežurne službe on i njegov kolega T. M., upućeni na stan Z. N. u Naselju IV jul, gdje je došlo do svađe. Dolaskom na lice mjesta zatekli su R. P. i Z. N. i djevojku Z., čijeg se imena ne sjeća, a tu je bio i brat R. P., R. Ž.. Sva ova lica su </span><span class="span1">zatekli ispred zgrade. Na licu mjesta su obavili razgovor sa Z. N. i isti im je saopštio da ga je neposredno prije toga R. P. bez razloga napao, na način što ga je pribijao uz zid zgrade, prijetio mu da će ga ubiti i nepozvan ulazio u stan u kojem stanuje sa svojom djevojkom. Dok su oni razgovarali sa  Z. N., R. P. je vikao, vrijeđao ih, najviše njega jer je pokušavao da ga smiri i spriječi njegovu namjeru da fizički nasrne na Z. N., dok je njegov kolega obavio razgovor sa Z. Za to vrijeme R. P. ih je vrijeđao govoreći im "pioni, pičke, ovdje ste došli preko veze" i pozivao ih da skinu uniforme da se pobiju. Nakon toga R. P. su dovezli u OB Cetinje, a prilikom privođenja isti ih je takođe vrijeđao, što je ponovio više puta i u stanici policije, pozivajući ih ponovo da skinu uniforme i da se biju, pri tom im se unoseći u lice. Pridružio se krivičnom gonjenju okrivljenog, ali nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1"> Iz iskaza svjedoka P. D. proizilazi da se dana 23. 02. 2015. godine, oko 21,00 časova nalazila u svom stanu u naselju IV jul gdje živi sa momkom  Z. N. Kako su tog dana bili došli njeni roditelji u posjetu, a kako ne znaju da se ona i N. zabavljaju, to je N. čekao na gornjem spratu da oni pođu. Kada su oni otišli ona se popela na sprat da pozove N., i vidjela je da priča sa nekim čovjekom kojeg ne poznaje. U momentu kada im je prišla primijetila je da se nešto raspravljaju, a ovaj čovjek je rekao malo ljutito "u redu, u redu". U tom momentu N. je pričao na telefon sa svojim ocem. Ona je pozvala ovog čovjeka da uđe u stan da mu skuva kafu kako bi mu objasnila da je vjerovatno došlo do nesporazuma, što je on prihvatio i ušao sa njima u stan, a odmah je počeo da im priča kako su njemu, njegovom bratu i ocu, prije neki dan polomili vozila i pozvao je N. da izađe napolje sa njim da pogledaju vozila. Poslije nekoliko minuta N. je došao i rekao joj da zaključa vrata što je ona i uradila. Nedugo zatim ovaj čovjek je ponovo došao na vrata i ona je otvorila, ali ga ovog puta nije svojevoljno pustila da uđe, već je on samo prošao pored nje i ponovo počeo da priča istu priču o vozilima i izašao ponovo iz stana, da bi opet treći put ušao nepozvan, i sa vrata N. uputio riječi "stajao si mi na vrata, ubiću te sad". On je u tom momentu bio krenuo u njihovom pravcu i govorio je N. "ubiću te sad", tako da je imala utisak da će fizički da ga napadne. Tada je naišao njegov brat i sklonio ga sa vrata, a nedugo zatim je došla i policija. U prisustvu tri policajca, ovaj čovjek je počeo ponovo da fizički kreće prema N., upućujući mu riječi "ubiću te, ubiću te", a u tom napadu su ga spriječili policajci zaustavljajući ga da ne ide prema N.. Kada su policajci izveli ispred zgrade R. P., za njima su krenuli i ona i N., pa je ispred zgrade R. P. čije ime je kasnije saznala u policiji, ponovo njenom momku N. uputio riječi "ubiću te", a policajce je pozivao da skinu uniformu i da se pobiju. On je u policiji ponovo pričao istu priču, da ga puste, da ga izbije, misleći na N., a svašta je pričao i policajcima, ali je ona čitavo vrijeme plakala, tako da se nije mogla sjetiti svih riječi.</span>
</p>
<p>&nbsp;</p>
<p>
<span class="span1">Svjedok R. Ž. je u svom iskazu u bitnom naveo  da se ne može precizno izjasniti što se tačno dešavalo kritičnog dana, jer nije prisustvovao čitavom događaju. Ne zna koliko je časova bilo tačno, ali zna da je bila noć, kada je krenuo u stan svog brata P., koji se nalazi u naselju IV jul u Cetinju. Dolaskom u prizemlje zgrade susreo je svog brata P. kako ispred vrata stana u prizemlju priča sa jednim njemu nepoznatim momkom. Tačnije, oni su stajali tačno na vratima stana koja su bila otvorena i vodili su po njemu sasvim normalan razgovor bez ikakve svađe, prijetnji ili uvreda .On je svog brata odgurnuo od ovog momka i rekao mu da ide kući, da će se sve srediti, a pri tom nije znao o čemu se radi. Tu je stajala i jedna njemu nepoznata djevojka. Smatrajući da se nešto dešava čim se bilo skupilo nekoliko komšija ispred ulaza, on je na ovaj način reagovao prema bratu, a nije znao o čemu se radi. Poslije par minuta </span><span class="span1">došla je patrola policije i njegovog brata su priveli u stanicu. Dok je on bio prisutan, njegov brat nije nikome prijetio, niti bilo koga pozivao na fizički obračun. Nije čuo da je njegov brat pozivao policajce da se sa njim pobiju i da skinu uniforme, a ako je to rekao onda je to bilo u međuvremenu dok je on došao do policije. Pojasnio je da je njegov brat ovako reagovao zbog događaja koji se desio nekoliko dana prije ovoga, kada su im oštećena tri vozila i to vozilo svjedoka, njegovog brata P. i njihovog oca, pa je P. vođen tim lošim iskustvom reagovao, misleći da ovaj momak hoće ponovo nešto da uradi na njihovu štetu, jer ga je P. zatekao ispred vrata svog stana, kako mu je  kasnije ispričao. Ovaj momak ne živi u ovoj zgradi i njegov brat Perica ga ne poznaje, tako da nije bilo kog drugog razloga da mu njegov brat uputi bilo kakvu prijetnju, ako mu je uopšte uputio, jer on to nije čuo, osim ovog razloga koji je prethodno naveo. Zna da su bila dva policajca sa službenim vozilom i to Lj. V. i T. M. i njegov brat im ništa nije govorio ni u zgradi, ni ispred zgrade, osim ako nije u međuvremenu dok je on došao do policije. U službenim prostorijama OB Cetinje je sam stajao u prijemni dio ulaza, a policijski službenici su uzimali izjavu od njegovog brata P. u drugoj prostoriji, tako da nije čuo sadržinu razgovora koji su oni vodili. Istakao je i to da je njegov brat još uvijek veoma nervozan i rastrojen zbog događaja i oštećenja njihovih vozila, tako da je to jedini razlog zbog kojeg je ovako reagovao, ako je uopšte nešto loše i uradio, jer lično nije vidio ni čuo da je bilo kome prijetio ili bilo koga uvrijedio.</span>
</p>
<p>&nbsp;</p>
<p>
<span class="span1">Iz uvjerenja MInistarstva pravde broj 0203/18768 od 03. 04. 2015. godine iz Kaznene evidencije za R. P. proizilazi da isti nije osuđivan.</span>
</p>
<p>&nbsp;</p>
<p>
<span class="span1">Studioznom i svestranom analizom provedenih rezultata dokaznog postupka, u smislu odredbe člana 370 stav 3 Zakonika o krivičnom postupku, sud je nesporno utvrdio da je okrivljeni R. P.  dana 23. 02. 2015. godine oko 21,10 časova, u naselju "IV jul" br. .. u Cetinju, u stanju uračunljivosti, svjestan svog djela i njegove zabranjenosti, čije je izvršenje htio, prijetnjom napada na život i tijelo oštećenog Z. N., ugrozio sigurnost istog, na način što je došao do stana i kome stanuje oštećeni  Z. N. sa svojom djevojkom P. D., oboje iz P., te nakon što je P. D. otvorila vrata stana, ušao nepozvan u stan, da bi potom oštećenom Z. N. uputio riječi prijeteće sadržine "stajao si mi na vrata, ubiću te sad" i pri tom krenuo u pravcu oštećenog, kada je naišao njegov brat R. Ž. i udaljio ga od oštećenog, te potom u prisustvu policijskih službenika Odeljenja bezbjednosti Cetinje Lj. V. i T. M., oštećenom ponovo uputio riječi prijeteće sadržine "ubiću te, ubiću te", ponovo pokušavajući da ga fizički napadne, što je kod oštećenog izazvalo osjećaj straha i ugroženosti za njegov život i tijelo, čime je ostvario sve elemente bića krivičnog djela ugrožavanje sigurnosti iz člana 168 stav 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Naime, prednje činjenično ustanovljenje sud je zasnovao na iskazu na osnovu iskaza oštećenog Z. N., koji se posve decidno, jasno i pouzdano izjasnio o svim relevantnim činjenicama, i pri tom hronološki predstavio odvijanje situacije kritičnog 23.02.2015. godine, odnosno da je, zbog dolaska roditelja njegovoj djevojci P. D. ( a kod činjenice da isti nijesu znali za njihovu „vezu“), izašao iz stana koji je zajedno sa djevojkom, u zgradi gdje je stanovao i okrivljeni, iznajmio, da je nakon toga pošao sprat više, gdje se obreo ispred stana okrivljenog, da ga je, došavši ispred svog stana, vidno alkoholisan, okrivljeni upitao „Ko si ti, šta radiš tu, šta to snimaš?“, da ga je nakon toga gurnuo uza zid, držeći ga obijema rukama u predjelu njegovih ramena, da je nakon toga pozvao oca, koji inače radi u policiji, da je nakong završenog razgovora </span><span class="span1">sa ocem, došla njegova djevojka, koja je i okrivljenog pozvala na kafu u njihov (iznajmljeni) stan, da je okrivljeni pričao kako su njemu, njegovom bratu i ocu prethodno demolirali vozila, nakon čega je pozvao oštećenog da izađu na parking, da je okrivljeni R. ponovo došao na vrata, te da je isti, taj put bez pitanja i odobrenja ušao u stan, te da je nakon pet minuta isti ponovo nepozvan ušao u stan i sa vrata uputio riječi „Stajao si mi na vrata, ubiću te sad“, kada je krenuo u njegovom pravcu, da bi naišao brat okrivljenog koji ga je sklonio sa vrata, te da je u prisustvu policije, okrivljeni počeo da ide u njegovom pravcu, kada mu je upućivao riječi „ubiću te, ubiću“, što je kod njega izazvalo osjećaj straha za sopstveni život i tijelo. Ovakav (hronološki precizno dat) iskaz oštećenog u potpunosti potvrđuje i svjedok P. D., koja se, nakon odlaska roditelja, popela na sprat kako bi pozvala oštećenog, kada je vidjela da priča sa okrivljenim koji je tada ljutito prokomentarisao „ u redu, u redu “, da je istog pozvala na kafu, da je poziv prihvatio, i da je počeo da priča o tome kako su njemu, njegovom bratu i ocu, prije neki dan polomili vozila, kada je pozvao N. da izađe sa njim da pogledaju vozila, da je N. došao nakon nekoliko minuta govoreći joj da zaključa vrata, da je okrivljeni ponovo došao na vrata, da je ona otvorila vrata, ali da ga nije svojevoljno pustila da uđe, te da je i treći put ušao nepozvan u njih stan, i sa vrata N. uputio riječi „stajao si mi na vrata, ubiću te sad“, da je bio krenuo u pravcu N., kada je naišao njegov brat i sklonio ga sa vrata, da je nakon toga došla i policija, te da je okrivljeni i u prisustvu policije oštećenom uputio riječi sadržine „ubiću te, ubiću te“, u čemu su ga spriječili policajci. Iskaze oštećenog i svjedokinje P. sud je prihvatio nalazeći da su isti skladno, vjerno, pouzdano i hronološki precizno i sinhronizovano prezentovali odvijanje situacije kritičnog dana. </span>
</p>
<p>
<span class="span1"></span>
</p>
<p>
<span class="span1">Nadalje, sud je dovodeći iskaze oštećenog i svjedokinje P., sa iskazima svjedoka (oštećenih) T. N. i Lj. V., koji su identično objasnili odvijanje situacije, nakon dolaska, ispred zgrade, u kojoj žive okrivljeni i oštećeni, odnosno da je okrivljeni prijetio oštećenom da će ga ubiti, koje riječi je ponovio više puta, kao i da je fizički nasrtao na istog. Iskaze ovih svjedoka, sud je, kod činjenice da su u bitnom istovjetni iskazima oštećenog i svjedokinje P., te kod međusobne skladnosti, prihvatio, ocijenivši ih kao jasne, pouzdane, vjerodostojne i u krajnjem tačne. </span>
</p>
<p>&nbsp;</p>
<p>
<span class="span1">Sud međutim, nije mogao prihvatiti iskaz svjedoka R. Ž. kao objektivan, nalazeći da je ovaj svjedok, iako upozoren na posljedice davanja lažnog iskaza i mogućnost da zbog, stepena srodstva ne mora svjedočiti, prihvatio se te uloge, a ipak bio pristrasan, a što se ogleda u činjenici da je ovaj svjedok, potvrđujući navode otećenog i P., da se okrivljeni nalazio ispred vrata stana oštećenog, istog odgurnuo, iako su normalno pričali. Dakle, nejasno je zašto bi svjedok, i pored činjenice da „se tu sakupilo mnogo ljudi“, djelovao rekli bismo i agresivno, odnosno, zašto je sprječavao dvoje ljudi da nastave vođenje „normalnog razgovora“ koji se odvijao bez svađe, prijetnji ili uvreda. </span>
</p>
<p>&nbsp;</p>
<p>
<span class="span1">U konačnom sud je odbranu okrivljenog ocijenio kao sračunato i svjesno datu sa ciljem izbjegavanja krivice i krivično pravne odgovornosti, a budući da je njegova odbrana u svim relevantnim segmentima  ( da nije prijetio oštećenom, da ga nije prislanjao uz zid,), opovrgnuta iskazima oštećenog, svjedokinje P., kao i svjedoka </span><span class="span1"> </span><span class="span1">Lj. i T. Takođe, i okrivljeni u svojoj odbrani navodi da mu je, dok je stajao ispred vrata stana oštećenog, njegov brat R. Ž., rekao da ide kući, što svakako nema logično objašnjenje, ako je okrivljeni samo stajao ispred vrata oštećenog.</span>
</p>
<p>&nbsp;</p>
<p>
<span class="span1">Krivično djelo ugrožavanje sigurnosti iz člana 168 stav 1. Krivičnog zakonika CG čini onaj ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. Ovo djelo u suštini predstavlja takvo ponašanje kojim se upućenim prijetnjama, kod pasivnog subjekta ugrožava sigurnost,  potpuno bivajući irelevantno da li je okrivljeni zaista i želio, odnosno imao  namjeru da realizuje prijetnju, što u principu znači da je samo osjećanje ugroženosti kod pasivnog subjekta dovoljno za egzistiranje objektivnih elemenata ovog krivičnog djela, međutim, sud sa aspekta ozbiljnosti upućenih prijetnji i njihove podobnosti da izazovu osjećaj straha, objektivno sagledava mogućnost nastupanja posljedice. U konkretnom, a imajući u vidu cjelokupnu situaciju, tj. da je okrivljeni nakon što je prvi put vidio oštećenog istog gurnuo uza zid, da mu je, u prisustvu djevojke i prisutnih policajaca uputio riječi „ubiću te, ubiću te“, te da je pokušao fizički nasrtaj na njega, svakako da su okolnosti koje kumulativno posmatrane, objektivno su podobne da izazovu osjećaj straha i ugroženosti po život oštećenog, čime su ispunenje sve objektivne komponente bića ovog krivičnog djela. Sagledavajući psihički odnos okrivljenog prema protivpravnom djelu, zakonom odredjenom kao krivično djelo, sud nalazi da je isti postupao sa direktnim umišljajem, odnosno, da je isti bio svjestan da kod oštećenog može izazvati osjećaj ugroženosti po sopstveni život i tijelo, ali da je i pored toga istom prijetio likvidacijom i fizički nasrtao na istog, čime je pored svijesti, kao intelektualnog elementa umišljaja, manifestovao i htjenje, kao voljni element umišljaja.</span>
</p>
<p>&nbsp;</p>
<p>
<span class="span1">I u pogledu tačke 2 optužnog akta, sud je našao nesporno dokazanim da je okrivljeni neposredno nakon događaja opisanog pod tačkom 1 dispozitiva, ispred zgrade u kojoj stanuje oštećeni Z. N., u naselju "IV jul br. ... u Cetinju, u stanju uračunljivosti, svjestan svog djela i njegove zabranjenosti, čije je izvršenje htio, prijetio da će fizički napasti na oštećene Lj. V. i T. M. ovlašćene policijske službenike Uprave policije Odeljenja bezbjednosti Cetinje, u vršenju poslova javne bezbjednosti, na način što je nakon događaja opisanog pod tačkom 1 dispozitiva, oštećenima uputio riječi prijeteće sadržine "pioni pičke ovdje ste došli preko veze, skinite uniformu da se pobijemo", pri tom se istima unoseći u lice, koje prijetnje je više puta ponovio prilikom privođenja, kao i po dolasku u službene prostorije Odeljenja bezbjednosti Cetinje.</span>
</p>
<p>&nbsp;</p>
<p>
<span class="span1">Prednje činjenično ustanovljenje sud je zasnovao na iskazima oštećenih Lj. V. i T. M., koji su se decidno i kategorično izjasnili da im je okrivljeni,uputio riječi „pioni, pičke, ovdje ste došli preko veze“ i govoreći da skinu uniformu, pozivao ih na fizički obračun, koje riječi je ponovio i u prostorijama stanice policije. Kada se iskazi ove dvojice oštećenih, dovedu u vezu sa iskazom oštećenog Z. N. koji je u svom kazivanju naveo da je čuo kada je okrivljeni u prostorijama stanice policije, vrijeđao oštećene Lj. i T. govoreći im da su pičke, pozivajući ih da se pobiju i da skinu uniforme, te sa iskazom svjedokinje P. D., da je okrivljeni „svašta pričao policajcima“, to se iskazi oštećenog Lj. i V., čine kao tačni, vjerodostojni, skladni i pouzdane, pa im je kao takvima, sud poklonio vjeru, a na isti način sud je kvalifikovao i iskaze oštećenog Z. N. i svjedokinje P. D., poklanjajući im punu vjeru i u ovom dijelu. </span>
</p>
<p>&nbsp;</p>
<p>
<span class="span1">Sud sa druge strane nije mogao prihvatiti iskaz svjedoka R. Ž. i odbranu okrivljenog, ni u ovom dijelu. Naime, rezultati sprovedenog dokaznog postupka (tačnije, iskazi svih oštećenih i svjedokinje P.), jasno su opovrgnuli iskaz svjedoka R. i okrivljenog, u kojem navode da okrivljeni policijskim službenicima nije, ispred zgrade, govorio ništa, odnosno da je, (navodi okrivljenog) istina da je istima, u stanici policije, misleći da će </span><span class="span1">da ga udaraju, pozivao da skinu uniforme, te da se pobiju. Sud je iskaz svjedoka R., kod prednjih razloga, ocijenio kao pristrasan i neobjektivan, dok je odbranu okrivljenog i u ovom dijelu ocijenio kao svjesno i sračunato datu, na izbjegavanje krivice i krivičnopravne odgovornosti. </span>
</p>
<p>&nbsp;</p>
<p>
<span class="span1">Krivično djelo napad na službeno lice u vršenju službene dužnosti iz člana 376 stav 3 u vezi stava 1 KZ CG, čini onaj ko napadne ili prijeti da će napasti sudiju ili državnog tužioca u vezi sa vršenjem njihove sudijske, odnosno tužilačke dužnosti ili službeno lice u vršenju poslova javne ili državne bezbjednosti. Budući da je okrivljeni prijetnju napadom „pioni, pičke, ovdje ste došli preko veze, skinite uniformu da se pobijemo“, uputio prema oštećenima Lj. V. i T. M., koji su u tom trenutku u svojstvu službenih lica vršili posao javne bezbjednosti, to je nesporno da je okrivljeni preduzetim radnjama ostvario sve objektivne elemente bića ovog krivičnog djela Dakle, okrivljeni je bio svjestan svog djela i njegovih posljedica, pa je i pored toga ipak preduzeo radnju izvršenja, čime je pored intelektualnog, ostvario i voljni element direktnog umišljaja, manifestovanog kao htjenje u izvršenju djela.</span>
</p>
<p>&nbsp;</p>
<p>
<span class="span1">Oštećeni su iznijeli tvrdnju da je okrivljeni bio u alkoholisanom stanju,što isti doista negira,ali </span><span class="span1">po stanovištu suda ta okolnost je bez uticaja na njegovu krivicu, jer sud smatra da sve da  je i dokazana prednja tvrdnja svijest okrivljenog obuhvatala je saznanje o mogućnosti da dovođenjem sebe u takvo stanje može izvršiti krivično djelo, odn. po mišljenju suda bio je svjestan da pod uticajem istog može učiniti krivično djelo,pa samim tim što dovodi sebe u takvo stanje, pa nakon toga čini krivično djelo ,ne može se koristiti za pravdanje njegovih postupaka.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, sud je vodio računa o okolnostima definisanim članom 42 Krivičnog zakonika Crne Gore, u tom pravcu kao olakšavajuću cijeneći raniju neosuđivanost okrivljenog kako proizilazi iz izvoda iz kaznene evidencije na njegovo ime,da njegovo držanje nakon izvršenog djela ,tj.da je izrazio žaljenje zbog istog što se ogleda u činjenici da se nakon dogadjaja izvinio oštećenim, okolnosti koje su prethodile izvršenju djela , pa je sud okrivljenom, u odsustvu otežavajućih okolnosti, </span><span class="span1">i imajući u vidu svrhu kažnjavanja za krivično djelo </span><span class="span1">ugrožavanje sigurnosti iz čl.168.st.1.KZ CG utvrdio kaznu zatvora u trajanju od dva mjeseca, a za krivično djelo napad na službeno lice u vršenju službene dužnosti iz čl.376.st.3.u vezi st.1.,a u vezi čl.48 KZ CG kaznu zatvora u trajanju od 6 mjeseci  </span><span class="span1">a sve u smislu čl. 48 st.1 KZ-a, pa je okrivljenom  izrekao uslovnu osudu kojom mu  je utvrdio jedinstvenu kaznu zatvora u trajanju od 7 (sedam) mjeseci i istovremeno odredio rok provjeravanja od 1 (jedne) godine, odnosno da se utvrđena kazna neće izvršiti ako okrivljeni za jednu godinu po pravosnažnosti presude ne izvrši novo krivično djelo.</span>
</p>
<p>
<span class="span1">Svrishodnost u primjeni uslovne osude, sud je našao u činjenici da je okrivljeni ranije neosuđivana osoba, pa je mišljenja da radi krivičnopravne zaštite nije potrebno izricanje teže krivične sankcije  ni po mjeri ni po vrsti, nalazeći da će se u ovolikom trajanju odmjerenom uslovnom osudom, u potpunosti ostvariti svrha njenog propisivanja, definisana članom 52 Krivičnog zakonika Crne Gore, a u okviru opšte svrhe izricanja krivičnih sankcija iz člana 4 stav 2 Krivičnog zakonika Crne Gore.  </span>
</p>
<p>&nbsp;</p>
<p>
<span class="span1">Sud je okrivljenog, shodno čl. 226-229 Zakonika o krivičnom postupku, obavezao da na ime troškova krivičnog postupka, uplati iznos od  30,00  eura, koji je  odmjeren srazmjerno   trajanju postupka, složenosti predmeta i imovnim prilikama okrivljenog. </span><span class="span1">Okrivljeni je prednji iznos obavezan naknaditi u roku od 15 dana po pravosnažnosti presude,u korist Budžeta Crne Gore ,pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Sud nije donosio odluku o imovinskopravnom zahtjevu ošt. Z. N.,obzirom da iako uredno pozvan nije pristupio pretresu, kako bi se odredio o ovom zahtjevu,dok oštećeni Lj. i </span><span class="span1">T. isti nijesu postavili.</span>
</p>
<p>&nbsp;</p>
<p>
<span class="span1">Na temelju izloženog, a primjenom člana 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">dana 30.06.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar: </span><span class="span1"></span><span class="span1"></span><span class="span1">                                                                    S U D I J A</span>
</p>
<p>
<span class="span1">Aleksandra Martinović </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              Marija Ćupić,</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 8 ( osam ) dana,od dana </span>
</p>
<p>
<span class="span1">dostavljanja ovjerenog prepisa ove presude </span>
</p>
<p>
<span class="span1">Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	K.br.98/11</div>
<div style="text-align: justify">
	&nbsp;<br>
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, uz učešće Ane Ivanović kao zapisničara, u krivičnom predmetu okrivljenog N.B.a iz D., zbog krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ, odlučujući po optužnici Osnovnog državnog tužilaštva iz Podgorice Kt.br.1001/10 od 10.08.2011. godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 29.11.2011.godine, u prisustvu zastupnika optužbe i okrivljenog, donio je dana 29.11.2011.godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni N.B., zvani B., od oca L. i majke S., rodjene Đ., rodjen ….godine u P., sa mjestom prebivališta u selu L. - opština D., državljanin Crne Gore, službenik Uprave policije PJ N., pismen, završio mašinsku školu, oženjen, otac troje djece, vojsku služio u mjestu B.c. ….godine, vodi se u vojnoj evidenciji u D., lošeg imovnog stanja, neosudjivan.<br>
	Kriv je<br>
	&nbsp;<br>
	Što je:<br>
	&nbsp;<br>
	Dana 07.06.2010.godine, oko 16,30 časova, na makadamskom putu u mjestu M., opština D., ne pridržavajući se saobraćajnog propisa iz čl.152 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući traktorom marke "IMT 539" reg.br.DG ..., u pravcu sela L2., u priključnom vozilu koje je vukao traktor prevozio oštećenog J.H.a, koji je sjedio na mjestu na kojem nije smio, odnosno na nestabilnom teretu - sijenu, koji teret je prelazio visinu stranica priključnog vozila, zbog čega je, u trenutku kada je traktor naišao na neravninu na putu, došlo do prevrtanja priključnog vozila i pada oštećenog, kojom prilikom je isti zadobio tešku tjelesnu povredu u vidu preloma obije kosti natkoljenice lijeve noge i preloma žbične kosti podlaktice lijeve ruke,<br>
	&nbsp;<br>
	- čime je počinio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU<br>
	&nbsp;</div>
<div style="text-align: justify">
	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 170,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.1001/10 do 10.08.2011. godine, stavljeno je na teret okrivljenom N.B.u da je izvršio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela na način kako je to navedeno u izreci presude, dok je pravna kvalifikacija ostala ista. U završnoj riječi je predložio da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni N.B. u odbrani datoj u istražnom postupku u bitnom je naveo da je kritičnom prilikom bio došao sa traktorskom prikolicom kako bi izvršio prevoz sijena. Nakon izvršenog utovara sijena oštećeni J.H. je ostao na prikolici. I pored više poziva&nbsp; odbio je da siđe. Pokrenuo je traktor i uputio se makadamskim putem prema selu L2.. Prilikom nailaska na neravni teren, došlo je do prevrtanja prikolice. Tvrdi da je oštećeni J.H. ispao iz prikolice i da je prilikom pada polomio ruku i nogu. &nbsp;<br>
	&nbsp;<br>
	Okrivljeni N.B., u odbrani datoj na glavnom pretresu, u bitnom je naveo da priznaje izvršenje krivičnog djela i da je kriv. Tvrdi da je tačno da se dana 07.06.2010. godine, oko 16,30 časova, na makadamskom putu u mjestu M., opština D., upravljajući traktorom IMT 539 reg.br.DG ... u pravcu sela L2., nije pridržavao saobraćajnih propisa iz čl.152 ZOBS-a na putevima, te da je ugrozio saobraćaj i doveo u opasnost život i tijelo ljudi. To je učinio na način što se u priključnom vozilu koje je vukao traktor, koji je on vozio, prevozio oštećeni J.H., koji je sjedio na nestabilnom teretu-sijenu, koji teret je prelazio visinu stranica priključnog vozila za jedan metar, pa kada je traktor naišao na neravninu na putu, došlo je do prevrtanja priključnog vozila i pada oštećenog J.H.a. Tom prilikom je oštećeni J.H.o zadobio tešku tjelesnu povredu. Pojasnio je da je oštećenog J.H.a više puta molio da se ne vozi na sijenu, ali da se isti oglušio o njegove molbe. Istakao je i da je nakon povrede koju je oštećeni J.H.o kritičnom prilikom zadobio, pozvao službu Hitne pomoći čiji su radnici odvezli oštećnog J.H.a radi ukazivanja ljekarske pomoći.<br>
	&nbsp;<br>
	U završnoj riječi je naveo da se kaje zbog počinjenog krivičnog djela.<br>
	&nbsp;<br>
	Sud je na glavnom pretresu u dokaznom postupku pročitao iskaz svjedoka-oštećenog J.H.a sa zapisnika o saslušanju svjedoka Kri.br.104/11 od 05.05.2011. godine, a koji je sačinjen pred istražnim sudijom Osnovnog suda u Kotoru, pročitao zapisnik o uviđaju Uprave policije Ispostava Danilovgrad br.... sa datumom popunjavanja od ... godine, izvršio uvid u skicu lica mjesta, pročitao nalaz i mišljenje vještaka sudske medicine dr B.B. Ki.br.8/11 od 23.06.2011. godine, pročitao nalaz i mišljenje vještaka saobraćajne struke ing. M.Š.a Ki.br.8/11 od maja mjeseca 2011. godine i pročitao izvod iz kaznene evidencije Uprave policije PJ Podgorica br.29-245/11-27053/2-4281 od 28.10.2011.godine, izdat na ime okrivljenog.<br>
	&nbsp;<br>
	Svjedok-oštećeni J.H.o u iskazu je u bitnom naveo da je kritičnom prilikom okrivljeni &nbsp;vozio traktor, dok je on na prikolici tovario bale sijena radi odvoženja istih. Istakao je da je kada je došlo do prevrtanja prikolice i njegovog povređivanja, bila druga tura vožnje i da ga je prethodno okrivljeni N.B. nekoliko puta opomenuo da ne smije tako da ga prevozi i da je nepropisno to što se on popeo na sijeno nasloženo na prikolicu. Obzirom da je okrivljeni N.B. vozio veoma sporo, on mu je smatrajući da neće biti problema rekao »teraj«, kako bi što prije obavili posao. Do prevrtanja je došlo u drugoj turi vožnje i to kod uključivanja na glavni put, jer je traktor naišao na neravninu. Pojasnio je da je nakon što je pao sa traktora, preko njega palo i sijeno u balama, kojom prilikom je zadobio povredu ruke i noge. Tvrdi da je okrivljeni N.B. vozio malom brzinom, a da su vremenski uslovi bili dobri. Nije se pridružio krivičnom gonjenju protiv okrivljenog, niti je postavio imovinsko-pravni zahtjev.<br>
	&nbsp;<br>
	Iz nalaza i mišljenja vještaka saobraćajne struke ing. M.Š. Ki.br.8/11 od maja mjeseca 2011. godine, zapisnika o uviđaju Uprave policije Ispostava Danilovgrad br... sa datumom popunjavanja od ... godine i skice lica mjesta, utvrđuje se da se predmetna saobraćajna nezgoda dogodila dana ... godine, oko ... časova, na makadamskom putu u mjestu M.. Mjesto nezgode predstavlja nekategorisani, makadamski put koji se proteže između livada. Put je neravan, suv sa prašinom, a sa desne strane je obrastao niskim rastinjem gledano iz pravca mjesta M.. Uslovi vožnje su bili dnevni. Tom prilikom okrivljeni N.B. je upravljao traktorom marke »IMT 539« reg.oznake .., dok se oštećeni J.H. nalazio na priključnom vozilu na kojem je bio smješten teret.<br>
	&nbsp;<br>
	Vještak saobraćajne struke je našao da je u trenutku nezgode, traktor marke »IMT 539« sa prikolicom vožen brzinom od oko 20 km/h, da je traktor vukao prikolicu na kojoj se nalazio teret u vidu baliranih snopova sijena, a da se na teretu tokom vožnje nalazio oštećeni J.H.o. Tokom vožnje po predmetnom putu, okrivljeni N.B. je upravljajući traktorom naišao na neravni teren, usljed čega je došlo slijetanja tereta sa prikolice i prevrtanja. Do nezgode je došlo u dnevnim uslovima vožnje, pa je okrivljeni kao vozač traktora mogao ocijeniti zemljani teren i zaustaviti traktor na prostoru od oko 11 metara. Kako je izostao proces reakcije, prilikom nailaska na neravni teren došlo je do gubitka ravnoteže i prevrtanja. Vještak je mišljenja da je do predmetne saobraćajne nezgode došlo usljed propusta okrivljenog i oštećenog. Naime, okrivljeni je upravljao traktorom putem koji nije namijenjen za javni saobraćaj, a pri tome je vršio prevoz fizičkog lica, koji se nalazio na teretu prikolice, pa je usljed nepažnje sa traktorom naišao na neravan teren što je dovelo do gubljenja ravnoteže, slijetanja tereta i prevrtanja prikolice, a nakon toga i pada fizičkog lica na tlo. Oštećeni J.H.o se i pored upozorenja od strane okrivljenog popeo i prevozio na prikolici, gdje se imajući u vidu način prevoza i vrstu transporta nije smio nalaziti, jer nijesu postojali uslovi za bezbjedan prevoz lica.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz nalaza i mišljenja vještaka sudske medicine dr B.B. Ki br.8/11 od 23.06.2011. godine utvrđuje se da je oštećeni J.H.o &nbsp;u predmetnoj saobraćajnoj nezgodi zadobio tešku tjelesnu povredu u vidu preloma obije kosti natkoljenice lijeve noge i preloma žbične kosti podlaktice lijeve ruke.<br>
	&nbsp;<br>
	Sud je cijenio nalaz i mišljenje ovog vještaka pa je isti prihvatio kao jasan, stručan, objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-241/11-27052/2 -4281 od 28.10.2011. godine, izdatog na ime okrivljenog N.S. utvrđuje se da isti nije osuđivan.<br>
	&nbsp;<br>
	Sud je cijenio iskaz svjedoka-oštećenog J.H.a pa je našao da se isti objektivno i istinito izjašnjavao o činjenicama važnim za ovu krivičnu stvar. Naime, iskaz svjedoka-oštećenog stoji u skladnoj vezi sa nalazom i mišljenjem vještaka saobraćajne struke i odbranom okrivljenog.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog N.S. stekla sva bitna obilježja krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Naime, okrivljeni je dana 07.06.2010.godine, oko 16,30 časova, na makadamskom putu u mjestu M., opština D., ne pridržavajući se saobraćajnog propisa iz čl.152 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući traktorom marke "IMT 539" reg.br.DG ..., u pravcu sela L2., u priključnom vozilu koje je vukao traktor prevozio oštećenog J.H.a, koji je sjedio na mjestu na kojem nije smio, odnosno na nestabilnom teretu - sijenu, koji teret je prelazio visinu stranica priključnog vozila, zbog čega je, u trenutku kada je traktor naišao na neravninu na putu, došlo do prevrtanja priključnog vozila i pada oštećenog, kojom prilikom je isti zadobio tešku tjelesnu povredu u vidu preloma obije kosti natkoljenice lijeve noge i preloma žbične kosti podlaktice lijeve ruke.<br>
	&nbsp;<br>
	Navedeno činjenično stanje utvrđeno je prije svega iz priznanja okrivljenog datog na glavnom pretresu, koje je sud cijenio kao istinito, potpuno i jasno. Iz priznanja okrivljenog sa glavnog pretresa utvrđuje se da je okrivljeni dana 07.06.2010. godine, oko 16,30 časova, na makadamskom putu u mjestu M., opština D., upravljao traktorom »IMT 539« reg.br.DG ... u pravcu sela L2.. Na priključnom vozilu koje je vukao traktor na kojem se prevozilo sijeno i čija visina je prelazila visinu stranica priključnog vozila za jedan metar, nalazio se oštećeni J.H.o koji je sjedio na navedenom teretu. Nailaskom traktora na neravninu na putu, došlo je do prevrtanja priključnog vozila i pada oštećenog J.H.a, kojom prilikom je oštećeni zadobio tešku tjelesnu povredu u vidu preloma obije kosti natkoljenice i preloma žbične kosti podlaktice lijeve ruke, a koje povrede su precizno utvrđene kao takve nalazom i mišljenjem vještaka sudske medicine dr B.B. Ki br.8/11 od 23.06.2011. godine.<br>
	&nbsp;<br>
	Sa priznanjem okrivljenog u skladnoj vezi stoje nalaz i mišljenje vještaka saobraćajne struke ing. M.Š.a Ki.br.8/11 od maja mjeseca 2011. godine,&nbsp; zapisnik o uviđaju Uprave policije Ispostava Danilovgrad br... sa datumom popunjavanja od ... godine i skica lica mjesta, iz kojih dokaza se utvrđuje da je do saobraćajne nezgode &nbsp;došlo, između ostalog, i &nbsp;usljed propusta u vožnji od strane okrivljenog koji se ogledaju u tome što je upravljao traktorom putem koji nije namijenjen za javni saobraćaj, a pri tome je vršio prevoz fizičkog lica-oštećenog, koji se nalazio na teretu prikolice, pa je usljed nepažnje sa traktorom naišao na neravan teren što je dovelo do gubljenja ravnoteže, slijetanja tereta i prevrtanja prikolice, a nakon toga i pada oštećenog na tlo.<br>
	&nbsp;<br>
	Iz odbrane okrivljenog i iskaza svjedoka-oštećenog utvrđuje se i da se oštećeni i pored upozorenja okrivljenog prevozio na mjestu na kojem se nije smio prevoziti.<br>
	&nbsp;<br>
	Članom 152 ZOBS-a na putevima propisano je da lica koja se prevoze teretnim vozilom u prostoru za smještaj tereta ili priključnim vozilom koje vuče traktor ili motokultivator&nbsp; ne smiju stajati u vozilu, sjedjeti na stranicama, na nestabilnom teretu ili na teretu koji prelazi visinu stranica vozila. Imajući u vidu naprijed citiranu zakonsku odredbu, te navedeno činjenično stanje, ovaj sud nalazi da je okrivljeni, ne pridržavajući se saobraćajnog propisa iz čl.152 ZOBS-a na putevima ugrozio saobraćaj i doveo u opasnost život i tijelo ljudi na način što je, prevozio oštećenog na mjestu na kojem nije smio, tj. oštećeni je sjedio na nestabilnom teretu-sijenu, koji teret je prelazio visinu stranica priključnog vozila i nailaskom na neravninu došlo do destabilizacije i prevrtanja prikolice i pada oštećenog J.H.a, usljed čega je oštećeni zadobio tešku tjelesnu povredu.<br>
	&nbsp;<br>
	Cijeneći psihički odnos prema izvršenom krivičnom djelu, sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti teška tjelesna povreda, ali je olako držao da do toga neće doći, što znači da je u konkretnom slučaju postupao sa svjesnim nehatom. U odnosu na opisanu tešku tjelesnu povredu koju je zadobio oštećeni, okrivljeni je postupao iz nehata.<br>
	&nbsp;<br>
	Zbog toga su se u radnjama okrivljenog stekla sva bitna obilježja krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za njen izbor i visinu, u smislu čl.42 KZ, pa je od olakšavajućih okolnosti, na strani okrivljenog našao da je priznao izvršenje krivičnog djela, da je oženjen-otac troje djece, da je neosuđivan, što je utvrđeno iz citiranog izvoda iz kaznene evidencije, da se oštećeni nije pridružio krivičnom gonjenju i to da se oštećeni i pored upozorenja okrivljenog prevozio na teretu, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 60 (šezdeset) dana i istovremeno odredio rok provjeravanja od 1 (jedne) godine, odnosno da se utvrđena kazna neće izvršiti ako okrivljeni za vrijeme od jedne godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivičnopravne zaštite i da će se u konkretnom slučaju izrečenom uslovnom osudom u potpunosti ostvariti svrha izricanja ove sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl.226 i 229 ZKP-a, okrivljeni je obavezan da na ime troškova krivičnog postupka uplati ovom sudu iznos od 170,50 eura, a koji troškovi se odnose na nagradu odmjerenu za rad sudskog vještaka sudske medicine dr B.B. u iznosu od 60,50 eura i nagradu odmjerenu za rad sudskog vještaka saobraćajne struke ing. M.Š. u iznosu od 110,00 eura, kao i da na ime sudskog paušala plati iznos od 30,00 eura, koji paušal je određen shodno složenosti i trajanju postupka, uz ocjenu imovinskih prilika okrivljenog. Prednje troškove okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Na osnovnu izloženog, a shodno čl.374 ZKP-a, odlučeno je kao u izreci.<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Ana Ivanović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">K.br.79/2015</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U BERANAMA, kao prvostepeni krivični, po sudiji pojedincu Milovanu Spasoviću, uz učešće samostalnog referenta Momirke Fatić, kao zapisničara, u krivičnom predmetu protiv okrivljenih G.B. i P.R. i mal. P.P., zbog krivičnog djela nasilničko ponašanje iz čl. 399 st. 1 u vezi čl. 23 Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.72/2015 od 12. maja 2015. godine i predloga za izricanje krivične sankcije Osnovnog držanog tužilaštva u Beranama, nakon održanog, usmenog i glavnog pretresa, sa koga je isključena javnost, u prisustvu Državnog tužioca ODT-a u Beranama, Jadranke Mićović, okrivljenih G.B. i P.R., mal. P.P. i njegovog zakonskog zastupnika – oca P.D., te branioca okrivljenih i maloljetnog adv. G.P., oštećenog K.V. i predstavnika Centra za socijalni rad za opštine B., A. i P., Č.M., donio je dana 28.01.2016. godine, a javno objavio dana 01.02.2016. godine, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span2">1. Okrivljeni G.B., JMBG: ..., od oca R. i majke R., rođene T., rođen dana .... godine u B., sa prebivalištem u selu B., opština B., državljanin C. G., neoženjen, pismen, sa završenom SSS, osuđivan presudom Višeg suda u Bijelom Polju K.br. 20/11 od 12.05.2011. godine, na kaznu zatvora u trajanju od 1 (jedne) godine, zbog krivičnog djela iz čl. 300 st. 1 KZ CG, presudom Osnovnog suda u Beranama K.br. 5/12 od 21.02.2012. godine, na kaznu zatvora od 30 (trideset) dana zbog krivičnog djela iz čl. 152 st. 2 KZ CG, Osnovnog suda u Beranama K.br. 96/12 od 06.12.2012. godine, na kaznu zatvora u trajanju od 6 (šest) mjeseci zbog krivičnog djela iz čl. 240 st. 11 KZ CG i presudom Osnovnog suda u Beranama K.br. 269/10 od 07.02.2011. godine zbog krivičnog djela iz čl. 412 st. 2 KZ CG i izrečena uslovna osuda kojom mu je utvrđena kazna zatvora u trajanju od 3 (tri) mjeseca i istovremeno određeno da se ista neće izvršiti ukoliko okrivljeni u trajanju od jedne godine od dana pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">2.Okrivljeni P.R., JMBG: ..., od oca D. i majke V., rođene K., rođen ... . godine, u B., sa prebivalištem u ul. ,,M. J. ”, opština B., državljanin C. G., neoženjen, pismen, sa završenom OŠ, neosuđivan;</span>
</p>
<p>&nbsp;</p>
<p>
<span class="span2">3.Mal. P.P., JMBG: ... , od oca D. i majke V., rođene K., rođen ... . godine, u B., sa prebivalištem u ul. ,, M. J. ”, opština B., državljanin C. G., učenik II razreda srednje Ugostiteljske škole ,,V. V.” u B.;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v i   s u :</span>
</p>
<p>
<span class="span2">   </span>
</p>
<p>
<span class="span2">   Što su: </span>
</p>
<p>&nbsp;</p>
<p>
<span class="span2">- U mjestu P.stanica, opština B., u noći .... godine, sposobni da shvate značaj svog djela i upravljaju svojim postupcima i svjesni zabranjenosti svog djela, čije su izvršenje htjeli, lako tjelesno povrijedili oštećenog K.V., na način što su ga nogama obuvenim u cipelama, sredstvom podobnim da se tijelo teško povrijedi i zdravlje teško naruši, više puta udarali u predjelu glave i tijela, nanijevši mu povrede u vidu oguljotine kože u predjelu čela veličine 3 x 5 cm, krvnog podliva u predjelu desne jagodice lica, oguljotine nosa cijelom dužinom sa pratećim krvnim podlivom, krvnog podliva gornje usne i više krvnih podliva na leđima;</span>
</p>
<p>&nbsp;</p>
<p>
<span class="span2">- Čime su kao saizvršioci izvršili krivično djelo laka tjelesna povreda iz čl. 152 st. 2 u vezi st.1 u vezi čl. 23 Krivičnog zakonika Crne Gore;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">I</span>
</p>
<p>&nbsp;</p>
<p>&nbsp;</p>
<p>
<span class="span2">- Pa sud za izvršeno krivično djelo na osnovu navedenog zakonskog propisa, te primjenom čl. 32, 39, 42, 45 i 46 Krivičnog zakonika Crne Gore, kao i primenom  čl. 374 Zakona o krivičnom postupku:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2"> Okrivljenog G.B. na novčanu kaznu u iznosu od 1.800,00€, a okrivljenog P.R. na novčanu kaznu u iznosu od 1.200,00€, koju su okrivljeni dužni da plate u roku od 8 (osam) mjeseci po pravosnažnosti presude, a u koliko ista ne bude plaćena u navedenom roku, zamijeniće se, tako što će se za svakih započetih 25,00 (dvadesetpet) eura novčane kazne odrediti 1 (jedan) dan zatvora, a ako okrivljeni plate samo jedan dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni plate ostatak novčane kazne, izvršenje kazne zatvora će se obustaviti.</span>
</p>
<p>&nbsp;</p>
<p>
<span class="span2">Obavezuju se okrivljeni da u korist budžeta Crne Gore</span><span class="span2"> na ime troškova krivičnog postupka </span><span class="span2">solidarno plate iznos od 55,00€ eura, kao paušal u iznosu od po </span><span class="span2">30,00€ (trideset eura), a sve u roku od 15 dana od dana pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span2">Imovinskopravog zahtjeva za naknadu štete nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">II</span>
</p>
<p>&nbsp;</p>
<p>
<span class="span2">Prema mal. P. P.,</span>
</p>
<p>&nbsp;</p>
<p>
<span class="span2">Na osnovu čl.85 st. 3, čl. 15, 17 i 20 Zakona o postupanju prema maloljetnicima u krivičnom postupku, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">IZRIČE SE </span>
</p>
<p style="text-align:center;">
<span class="span2">VASPITNA MJERA POJAČAN NADZOR OD STRANE</span>
</p>
<p style="text-align:center;">
<span class="span2">ZAKONSKOG ZASTUPNIKA </span>
</p>
<p>
<span class="span2"></span>
</p>
<p>
<span class="span2">Izrečena mjera će trajati najmanje 6 (šest) mjeseci, a najduže 2 (dvije) godine, o čemu će sud naknadno odlučiti. </span>
</p>
<p>&nbsp;</p>
<p>
<span class="span2">Troškovi krivičnog postupka padaju na teret budžetskih sredstava ovog suda, shodno čl. 86 st.1 Zakona o postupanju prema maloljetnicima u krivičnom postupku u vezi čl. 500 Zakona o krivičnom postupku. </span>
</p>
<p>&nbsp;</p>
<p>
<span class="span2">Imovinskopravnog zahtjeva za naknadu štete nije bilo.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">  Osnovno državno tužilaštvo u Beranama, podnijelo je optužni predlog Kt.br. 72/2015 od 12.maja 2015. godine, protiv okrivljenih G.B. i P.R., iz B. i predlog za izricanje krivične sankcije prema mal. P.P., iz B., da su kao saizvršioci izvršili krivično djelo nasilničko ponašanje iz čl. 399 st.1 u vezi čl. 23 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Na glavnom pretresu od 28.01.2016. godine, Državni tužilac ODT-a u Beranama, Jadranka Mićović, izmijenila je podnešeni optužni predlog i predlog za izricanje krivične sankcije Kt.br.72/2015 kako u činjeničnom opisu, tako i u pogledu pravne kvalifikacije djela, stavljajući izmijenjenom optužbom okrivljenima G.B., P.R. i mal. P.P. umjesto krivično djelo nasilničko ponašanje iz čl. 399 st.1 u vezi čl. 23 Krivičnog zakonika Crne Gore krivično djelo  laka tjelesna povreda iz čl. 152 st. 2 u vezi st.1 u vezi čl. 23 Krivičnog zakonika Crne Gore kako to stoji u izreci presude a iz razloga jer je iz iskaza svjedoka - oštećenog K.V. utvrđeno da je kritične prilike na predlog okrivljenog G.B. dobrovoljno ušao u p.m.v. marke "P." i sa okrivljenim G.B. </span><span class="span2">pošao u mjesto zv. ,,P.stanica", opština B., radi razgovora sa okrivljenim P.R. i mal. P. P. i da tom prilikom prema njemu okrivljeni kao i maloljetni nijesu bili grubi, niti ga vrijeđali, niti vršili nasilje, već u jednom trenutku  kada spontano dolazi do povišenih tonova, a zatim i svađe, nakon čega okrivljeni G.B., P.R. i mal. P.P. nogama obuvenim u cipelama udaraju više puta u predjelu glave i tijela oštećenog, kojom prililkom je oštećeni zadobio lake tjelesne povrede, a što je utvrđeno i iz odbrane okrivljenih G.B., P.R. i mal. P.P.. U završnoj riječi je ostala pri izmijenjenom optužnom predlogu i predlogu za izricanje krivične sankcije, kako to stoji u izreci presude jer je kako priznanjem okrivljenih G.B., P.R. i mal. P.P., te iskaza oštećenog K. V., uvida u medicinsku dokumentaciju i nalaza i mišljenja stalnog sudskog vještaka medicinske struke dr M. B., nesporno utvrđeno da su okrivljeni G.B., P.R. i mal. P.P. izvršili krivično djelo čl. 152 st. 2 u vezi st.1 u vezi čl. 23 KZ CG kao saizvršioci, pa je predložila da sud okrivljenog G.B., obzirom da je osuđivan, osudi na novčanu kaznu u iznosu od 1.800,00 eura, okrivljenog P.R. na novčanu kaznu u iznosu do 1.200,00 eura i da maloljetnom izrekne vaspitnu mjeru pojačan nazdor od strane organa starateljstva iz čl. 22 Zakona o postupanju u krivičnom postupku prema maloljetnicima, kojim kaznama bi se ostvarila svrha kažnjavanja. </span>
</p>
<p>&nbsp;</p>
<p>
<span class="span2">Oštećeni K.V., u završnoj riječi je izjavio da se ne pridružuje krivičnom gonjenju protiv okrivljenih G.B. i P.R. i mal. P.P., kao i da ne postavlja imovinskopravni zahtjev za naknadu štete i moli sud da iste oslobodi od optužbe ili da što blaže kazni.</span>
</p>
<p>&nbsp;</p>
<p>
<span class="span2">Izjašnjavajući se o navodima iz optužnog predloga, okrivljeni G.B., je u svojoj odbrani datoj tokom glavnog pretresa naveo da se osjeća krivično odgovrnim i da je tačno da je kritične večeri oštećenog K.V. zamolio da uđe u njegovo vozilo, kojim je upravljao i da je tom prilikom istom kazao da treba da pođe sa njim do mjesta zv.,,P.stanica", selo B., kako bi raspravio problem sa braćom P.. Dalje je naveo da je kritične večeri na ,,P.stanici"  zatekao braću P.R. i P. i kada je iz vozila izašao sa K.V., da ga je zajedno sa braćom P.udario nogom obuvenom u cipelu  a da su ga i P. R. i P.P. takođe udarali nogama, a iz razloga jer je P.P. bio povrijeđen i da mu je žao što je to uradio  a  da  kritične prilike nije bio drzak, ni bezobrazan, niti se nasilnički ponašao prema oštećenom niti ga  vrijeđao i psovao, kada je oštećeni ušao u vozilo, niti remetio javni red i mir pri kojoj odbrani je i ostao a da je odbranu kod ODT- u Beranama koju je dao na zapisniku od 22. aprila 2015.godine  dao iz razloga jer se bio uplašio da se kritične večeri uopšte nije sretao ni sa oštećenim K.V., niti sa braćom P.R. i mal. P.P., već da je iste vidio u Centar  bezbjednosti B. kada ga je P.R. pozvao putem telefona i saopštio da treba da pođe u Centar bezbjednosti B. radi nekog slučaja.U završnoj rijeći je izjavio da se osjeća odgovornim, da priznaje da je izvršio krivično djelo koje mu je stavljeno na teret i da u potpunosti prihvata završnu riječ svog branioca i da obećava sudu da više neće vršiti  nikakva  krivična djela.   </span>
</p>
<p>&nbsp;</p>
<p>
<span class="span2">   Izjašnjavajući se o navodima iz optužnog predloga, okrivljeni P.R. je u svojoj odbrani datoj tokom glavnog pretresa naveo da se osjeća krivim i da je tačno da je kritične prilike oštećenog K.V. lako tjelesno povrijedio na način što ga je nogama i rukama udarao u predjelu glave i tijela i to na ,,P. stanici" u B., kada  je oštećeni došao automobilom kojim je upravljao G.B. kada se sa istim i posvađao zbog mal. P.P. i da je  </span><span class="span2">tačno da je tom prilikom zajedno sa G.B. i mal. P.P. udarao oštećenog K.V. i to neko nogama, a neko pesnicama, a da  je tačno da je udario nogom obuvenu u cipelu  i to više puta što je učinio i okrivljeni G.B.. Dalje je naveo , da  prije nego što su nanijeli povrede oštećenom K.V., K.V.  je u centru grada u B. nanio povrede njegovom bratu mal. P.P. koji je imao posjekotinu iznad obrva, ali da mu je žao što je tako postupio, da se osjeća odgovornim  i da je trebao da spriječi svađu, da se nakon svađe pomirio sa oštećenim, kako on tako i njegov maloljetni brat P.P. i okrivljeni G.B. i da su ostali prijatelji  kao što su i bili i da se kritične prilike nije ponašao bezobrazno i nasilno pri kojoj odbrani je i ostao a da je odbranu  kod ODT- u Beranama koju je dao na zapisniku od  22.aprila 2015.godine dao iz razloga jer se bio uplašio  kako za sebe tako i za svog mal.brata P.P., da se kritične večeri uopšte nije sretao ni sa K.V., niti sa okrivljenim G.B. niti sa T. V. a da je tačno kada je stigao sa svojim ocem ispred zgrade CB B. kada su ga pozvali zatekao G.B..U završnoj rijeći je izjavio da se osjeća odgovornim, da priznaje da je izvršio krivično djelo koje mu je stavljeno na teret i da u potpunosti prihvata završnu riječ svog branioca.</span>
</p>
<p>&nbsp;</p>
<p>
<span class="span2">Izjašnjavajući se o navodima iz predloga za izricanje krivične sankcije ODT-a u Beranama, mal. P.P., u prisustvu svog zakonskog zastupnika - oca P.D., branioca adv. P. G. i predstavnika Centra za socijalni rad za opštine B., A. i P., Č. M., je ponovio navode date odbrane kod ODT u Beranama na zapisniku od 22.aprila 2015.godine gdje je naveo  da je tri dana prije kritičnog događaja, sa svojim drugom L. G., bio u klubu ,,B." koji se nalazi na fudbalskom stadionu u B. a da se u klubu nalazio i oštećeni K.V. sa nekim društvom  i da ga je K.V. kada je prolazio pored njega udario laktom u leđa i prošao, na šta nije reagovao. Dalje je naveo da je kritičnog dana, ... . godine, negdje oko ...  i ...,00 časa, sa svojim drugom L. G. šetao glavnom ulicom kada su naišli K.V., S. A., T. V., da je prišao da se pozdravi sa S. A. jer istog poznaje i kada mu je prišao oštećeni K.V. ga je dohvatio rukom za vilicu i udario ga stisnutom pesnicom u predjelu lica, sa lijeve strane, da mu je u tom trenutku S. A. prišao sa leđa i dohvatio ga za vrat, a T. V. i K.V.  nastavili da ga udaraju stisnutim pesnicama u predjelu glave, od kojih udaraca je pao na aflatnu podlogu, a nakon što je pao nastavili da ga udaraju nogama obnvenim u patike u predjelu glave i tijela. Dalje je naveo da je L.G., pokušao da ga brani ali da je u tom trenutku je S. A. izvadio nož, koji ne zna da opiše  i to iz vojničkih pantalona govoreći L. G. : ,,Nijesam ti ja svako, nemoj da krećeš", da su se nakon razišli, kada su mu prišle neke djevojke, među kojima je bila i A. Č., i pomogle da ustane,a jedna od tih djevojaka  mu je našla telefon  koji je bio polomljen, da je nakon toga pošao  ka vrhu glavne ulice u B.  i pozvao telefonom svog brata P.R., kome je ispričao šta se dogodilo, da mu je brat P.R.nakon par minuta došao taksijem, a da je u tom trenutku došao i S. A., koji je kazao njegovom bratu, P.R., da ga nije tukao već da ga je držao kako ga ne bi tukli K.V. i T.V..Da je nakon toga sa bratom P.R., da su obavijestili njihovog oca, koji se nalazio u A. i  kada je isti stigao kući pošli u CB B. da prijavi slučaj, a zatim i u Opštu bolnicu u B. radi ukazivanja ljekarske pomoći,  a nakon toga ponovo u CB B., gdje je došao kasnije i njegov brat P.R., da se nakon kritičnog događaja nije sretao sa K.V. i T.V., da mu nije poznato ništa u vezi povreda koje je zadobio K.V., niti mu je poznato da je isti hospitalizovan. Da poznaje G.B. iz razloga jer se sa njim druži P.R. ali da je siguran da se kritične večeri sa istim nije sretao. Na glavnom pretresu od ... . godine, je istakao da se kritične prilike sa svojim bratom P.R. </span><span class="span2">nalazio na ,,P. stanici", kada su vozilom došli G.B. i oštećeni K.V.,  da je tada došlo je do svađe  i da je je zajedno sa svojim bratom, P.R., dva do tri puta nogama obuvenim u cipele udario oštećenog  K.V., a da je zatim prišao i okrivljeni G.B. i udario K.V. u predjelu glave i tijela takođe nogom obuvenom u cipele pri kojoj odbrani je i ostao i naveo da mu je žao što je do toga došlo, da se kako on tako i njegov brat, tako i okrivljeni G.B. pomirio sa oštećenim K.V., da su istim ostali u dobrim odnosima, kao i prije nemilog događaja. U završnoj riječi je izjavio da u svemu prihvata završnu riječ svog branioca. </span>
</p>
<p>&nbsp;</p>
<p>
<span class="span2">   Branilac okrivljenih G.B. i P.R. i mal. P.P. adv. G. P.  u završnoj riječi je izjavio da su tokom glavnog pretresa izvedeni svi dokazi iz optužnog predloga koji je tokom glavnog pretresa preciziran i predloga za izricanje krivične sankcije, da ne može biti dileme da su okrivljeni G.B. i P.R. i mal. P. počinili krivično djelo koje im je od strane državnog tužioca stavljeno na teret, ali da je prije izvršenja tog krivičnog djela postojao jedan drugi događaj, koji nije opisan u ovom optužnom aktu, a koji u značajnoj mjeri rasvijetljava cjelokupni događaj koji je bio dana ... . godine i da je te iste večeri oštećeni K.V. bez pravog razloga na glavnoj ulici u B., u prisustvu više lica istukao mal.P.P., kao i njegovog druga mal.G., što je bio razlog  pa su zaista poslije toga okrivljeni i oštećeni pošli po dogovoru na P. stanicu u B., a zatim da su nakon kraće prepirke okrivljeni G.B. i P.R., te i mal. P.P. fizički nasrnuli na oštećenog K. V. i više puta ga udarili nogama obuvenim u cipele, u predjelu glave i tijela i nanijeli mu opisane povrede, a da je tu okolnost potvrdio  pred sudom i sam oštećeni K.V., koji je izjavio da se u značajnoj mjeri i on sam osjeća odgovornim, što su ga nakon što je on istukao mal.P.P., okrivljeni G.B. i P.R., te mal. P.P. fizički napali i istukli.Dalje je naveo da je centralno pitanje u ovoj krivično pravnoj stvari ostalo samo pitanje utvrđivanja stepena krivične odgovornosti okrivljenih i maloljetnog i koje krivične sankcije i vaspitnu mjeru treba izreći, da kao branilac ocjenjuje krivičnu odgovornost lica koja su povrijedila oštećenog, koja odgovornost je evidenta i nesporna ali da misli da okolnosti o kojima je govorio opravdavaju da se ipak okrivljenim G.B. i P.R. izreknu blaže novčane kazne od onih koje je predložio državni tužilac , iz razloga  što se radi o mladim ljudima, koji su svjesni svojih grešaka i koji su priznali izvršenje krivičnih djela, te činjenica da oba okrivljena nijesu zaposlena i da praktično teret njihovih novčanih kazni neće pasti na njih, jer nemaju mogućnosti da plate, već u suštinskom smislu na njihove roditelje, koji su skromnog imovinskog stanja te i ako je okrivljeni G.B.  lice koje je osuđivano za više krivičnih djela, očekuje da će sve ovo što se dogodilo, pa i ovaj sam krivični problem uticati na njega da u buduće ne čini krivična djela, pa iz tih razloga moli sud da okrivljenom G.B.  izrekne najnižu moguću novčanu kaznu za počinjeno krivično djelo i da mu ostavi primjeran rok da tu izrečenu novčanu kaznu plati, a da okrivljenom P.R., obzirom da nije osuđivan, da je priznao  izvršenje krivičnog djela, smatra da bi se i uslovnom osudom postigla svrha kažnjavanja, a kada se pri tom ima u vidu i  posebna okolnost da je regovao kao saizvršilac  i nanio tjelesnu povredu oštećenom zbog brata mal. P.P. koji je prethodno povrijeđen od strane oštećenog K.V. dok mal. P.P.  bi bilo sasvim opravdano izricanje mjere pojačanog nadzora od strane zakonskog zastupnika a iz razloga  jer se iz mišljenja Centra za socijalni rad opštine B. ,A. i P.  vidi da je to dječak koji ima  primjerno vladanje, da je dobar učenik, i da je siguran da će roditelji povesti brigu o njemu i izvesti ga na pravi put.</span>
</p>
<p>&nbsp;</p>
<p>
<span class="span2">   Radi pravilnog i zakonitog presuđenja ove krivičnopravne stvari, sud je u dokaznom postupku izveo sledeće dokaze: saslušao svjedoka oštećenog K.V., saslušao svjedoka L. G., pročitao izvještaj ljekara specijaliste JZU Opšte bolnice u B. br: ... od ... . godine na ime K.V., pročitao otpusnu listu sa epikrizom JZU Opšte bolnice u B. br: ...  od ... .godine na ime K.V., pročitao nalaz i mišljenje stalnog sudskog vještaka dr M. B. od ... . godine, pročitao nalaz i mišljenje organa starateljstva JU Centa za socijalni rad B. br: ... od ... . godine na ime mal. P.P., pročitao iskaz svjedoka T.V. sa zapisnika sastavljenog kod ODT-a u Beranama Kt.br. 72/2015 od 20. aprila 2015. godine, iskaz svjedoka Sujković Adnana sa zapisnika sastavljenog kod ODT-a u Beranama Kt.br. 72/2015 od 22. aprila 2015. godine i iskaz svjedoka G. P. sa zapisnika sastavljenog kod ODT-a u Beranama Kt.br. 72/2015 od 30. aprila 2015. godine, pročitao Uvjerenje Ministarstva pravde Crne Gore br: ... na ime okrivljenog G.B. i pročitao Uvjerenje Ministarstva pravde Crne Gore br: ... na ime okrivljenog P.R. . </span>
</p>
<p>&nbsp;</p>
<p>
<span class="span2">Nakon sprovedenog dokaznog postupka, cijeneći navode optužbe, odbranu okrivljenih G.B. i P.R. i maloljetnog P.P., te izvedene pobrojane dokaze, cijeneći ih u smislu čl. 16 i 370 ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da su okrivljeni G.B. i P.R. i mal. P.P., kao saizvršioci izvršili krivično djelo laka tjelesna povreda iz čl. 152 st. 2 u vezi st. 1 u vezi čl. 23 Krivičnog zakonika Crne Gore. Pritom sud je prihvatio odbrane okrivljenih G.B. i P.R. te mal. P.P. koje su dali tokom glavnog pretresa da priznaju da su izvršili krivično djelo koje im je stavljeno na teret izmijenjenim optužnim predlogom jer su iste u skladu sa drugim dokazima izvedenim tokom postupka, a naročito sa iskazom svjedoka- oštećenog K.V., medicinskom dokumentacijom kao i nalazom i mišljenjem vještaka medicinske struke dr M.B. kao i ostalim dokazima izvedenim tokom postupka.</span>
</p>
<p>&nbsp;</p>
<p>
<span class="span2">Iz iskaza svjedoka oštečenog K.V. se vidi da je dana ... . godine, zajedno sa svojim drugom T. V., došao do grada da prošetaju, da bi nakon što su prošetali jedan krug primijetio je da ga P.P. gleda, da je tada prošao pored njega, da istog poznaje ali da se sa istim nikada nije družio, da se  nakon  toga sastao sa svojim drugovima kada mu je mal. P.P. prišao i kazao mu,, Što si me zakačio", da se ne može sjetiti da li ga je stvarno zakačio. Naveo je da mu se u tom trenutku počeo ,,unositi u facu", da ga je odgurnuo rukama od sebe, da je u tom trenutku njegov drug, za kog misli da se preziva L., krenuo da ga udari stisnutom pesnicom u predjelu glave i da je u tom trenutku došlo do svađe između njega i P.P. i L.G., da se drugi nijesu miješali u tuču, ali da su samo stali između njih kako ne bi nastavili da se i dalje  tuku, da je nakon 10-15 min došao P.R., brat P.P., sa kojim je razgovarao i sa kojim se izmirio, da je oko 20,00 časova pošao u grad na kafu sa T. V. i još jednim drugom, te da je nakon što je krenuo da odveze kući svog druga I. do njegove kuće, da je primijetio da ga prati neko vozilo i kada se zaustavio, da se tada zaustavilo i to vozilo koje ga je pratilo i da je iz tog vozila izašao P.R. i pitao ga za druga sa kojim je bio u gradu  misleći na T., da je tražio da ga pozove telefonom, što nije učinio. Dalje je naveo da je nakon što je P.R. ušao u svoje vozilo, pozvao  je T. V.  i da su se dogovorili da zajedno pođu kući i da će se sresti kod ,,Đ. ", i kada se sastao sa T. kod ,,Đ."  da je došao i P.R. i pitao T. V. ko mu je psovao </span><span class="span2">brata i da su se u tom trenutku parkirala još dva vozila, i da je iz jednog izašao G.B. i obratio mu se  riječima ,,Ko je bio P.?", da je počeo da ga gura govoreći mu ,,Prebiću te, platićeš za ovo", nakon čega otišao, pa se ponovo vratio govoreći mu ,,Uđi u auto da ti ne otvorim lobanju, ništa neće biti kako je P. prošao, gdje on ima ožiljak ti ćeš tri puta više ožiljaka da imaš". Istakao je da ga je u tom trenutku G.B. stisnutom pesnicom udario u predjelu glave - potiljka, da je počeo da ga vuče i da ga je ugurao ga u vozilo, u koje vozilo se nalazilo još jedno lice a zatim ga odvezao u B. na ,,P. stanicu" vozilom marke ,,P." crne boje, a da su  odmah došla još tri vozila i da je iz jednog od ta tri vozila izašao P.R., a iz drugog P.P., te da ga je jedno lice koje je nosilo fantomku na glavi  stisnutom pesnicom udarilo, od kog udarca je pao na asfalt u blizini vozila i dok je bio u ležećem položaju prišli P.R. i P.P. i udarali ga stisnutim pesnicama i nogama u predjelu glave i tijela,a zatim mu jedno lice  kazalo da ustane i da uđe u vozilo G.B., što je iz straha i učinio  i kada je ušao u vozilo, G.B. i P.R. su mu govorili: ,,Ne smiješ ovo da prijaviš policiji, ako prijaviš, ništa će ti biti ovo, a G.B. mu kazao: ,,Ako te neko pita šta ti se dogodilo, kaži da si pao niz stepenice jer ako prijaviš policiji i moje ime pomeneš proćićeš duplo gore", a da mu je P.R. takođe prijetio govoreći mu:,,Prebiću te pomeneš li gdje ovo " te da suga ponovo dovezli do ,,Đ.", da su mu kazali da izađe iz auta  nakon čega  je sjeo u svoje vozilo , došao do kuće, a kada je brat vidio u kakvom stanju odvezao ga u CB B. da prijavi slučaj, a nakon toga i u Opštu bolnicu u B., gdje su ga zadržali i gdje mu je ukazana ljekarska pomoć. Na glavnom pretresu svjedok oštećeni je istakao da ga je kritične prilike G.B. pozvao da uđe u vozilo kako bi razgovarali povodom svađe koja se dogodila između njega i P.P., da je ušao u vozilo i zajedno sa G.B. pošao do ,,P. stanice" kako bi okosvađe koja sew desilam u gradu razgovarao sa P.P. i P.R., i  kada je izašao iz vozila i kada su počeli da razgovaraju kako je došlo do svađe u gradu isti počeli da ga udaraju i to neko nogama, a neko rukama, ali ističe da ga je G.B. kritične prilike samo jednom udario nogom u predjelu tijela, da su događaju na ,,P.stanici " prisustvovala još neka dva momka, koja su bila udaljena, a da ne zna da li su ti momci bili sa okrivljenim G. B., P.R.. i mal.P.P..Takođe je istakao  da od strane okrivljenih kao ni od strane maloljetnog nije bilo drskog ponašanja, osim što su ga istukli, a da je prije nego što su ga okrivljeni istukli, istukao  je mal. P.P., pa se i  zbog toga osjeća da je doprinio da dođe do kritične situacije, da se sa okrivljenim G.B.. i P.R.., kao i mal. P. P. izmirio, da bi volio da isti krivično ne odgovaraju i da se i dalje druže.</span>
</p>
<p>&nbsp;</p>
<p>
<span class="span2"> Sud je cijenio iskaz oštećenog K.V., koji je dao pred ODT-om u Beranama u kome navodi da ga je kritične prilike okrivljeni G.B. kod, ,Đ." stisnutom pesnicom udario u predjelu glave - potiljka, da ga je vukao, dohvatio za ruku i ugurao ga u vozilo, u kome se nalazilo još jedno i da ga je odvezao u B. na ,,P. stanicu" vozilom marke ,,P." crne boje,  gdje su ga okrivljeni G.B. i P.R. i mal. P.P. udarali stisnutim pesnicama i nogama u predjelu glave i tijela, koji iskaz sud nije prihvatio, dok iskaz koji je oštećeni K.V., dao tokom glavnog pretresa da ga je kritične prilike G.B. pozvao da uđe u njegovo vozilo kako bi razgovarali povodom svađe koja se dogodila između njega i P.P., da je ušao u vozilo i zajedno sa njim pošao do ,,P. stanice" kako bi oko iste te svađe razgovarao i sa P.P. i P.R.., a kada je izašao iz vozila i kada su počeli da razgovaraju o tome kako je došlo do svađe u gradu, da su isti počeli da ga udaraju i to neko nogama, a neko rukama, ali ističe da ga je G.B. kritične prilike samo jednom udario nogom u predjelu </span><span class="span2">tijela, da od strane okrivljenih kao ni od strane maloljetnog nije  bilo drskog ponašanja, osim što su ga istukli, da prije nego što su okrivljeni njega istukli, da je on istukao mal. P.P., pa da zbog toga osjeća da je doprinio da dođe do kritične situacije, da se izmirio sa okrivljenim G.B.. i P.R.. kao i mal. P.P. i da ne bi volio da krivično odgovaraju jer su se od ranije poznavali i družili, sud je prihvatio jer je isti u skladu sa ostalim izvedenim dokazima prvenstveno sa odbranom okrivljenih G.  B. i P.R.i mal. P.P. datih na glavnom pretresu kao i sa ostalim dokazima izvedenim tokom postupka.</span>
</p>
<p>&nbsp;</p>
<p>
<span class="span2">    Iz iskaza svjedoka L. G., je utvrđeno da je dana ... . godine između ...,00 i ... časova šetao sa P. P. glavnom ulicom i da su primijetili da naspram kafića ,,P." se nalaze K.V., S. A. i još jedan, njemu nepoznat momak, da su prvo prošli iza njih, a da su onda stali kada je P.P. prišao da se pozdravi sa S. A. i nakon što se pozdravio sa S. A. da mu je sa leđa prišao K.V., koji ga je dohvatio rukom za vilicu i udario ga stisnutom pesnicom u predjelu lica, od kog udarca P.P. nije pao na asfaltnu podlogu, da je u tom trenutku stao između K.i P., kako ne bi došlo do tuče, da bi K.V. počeo da ga udara stisnutim pesnicama u predjelu glave ,ali da o tome ne posjeduje medicinsku dokumentaciju, da je tada S. A. dohvatio P.P. sa leđa za vrat, a T. V., za kojeg je kasnije saznao kako se zove udario P.P. u predjelu glave i tijela a zatim  između K.V. i P.P. dolazi do tuče i da ej P.P. stisnutim pesnicama udarao K. V. da su obojica pali na asfaltnu podlogu, ali da nijesu glavom i tijelom udarali od asfalt, da se S. A. nije svađao sa nikim a nakon što su K.V. i P.P. ustali sa asfalta uspio je da ih razdvoji, kada su se i razišli, da je zajedno sa P.P. pošao put pošte i da je P.P. pozvao svog brata P.R., koji je taksijem došao do vrha ulice, da je zatim sa P.R.. i P. pošao do njihove kuće, a kada im došao otac kući koji tada nije bio prisutan pošli u CB B., gdje su dali izjave, a zatim i do Opšte bolnice u B.. Takođe je naveo da nije imao povrede  već samo P.P., a nakon toga su se vratili u CB B., a zatim zajedno sa svojim ocem koji je prisustvovao davanju izjave otišao kući  obzirom da je maloljetan.</span>
</p>
<p>&nbsp;</p>
<p>
<span class="span2"> Iz izvještaja ljekara specijaliste JZU Opšte bolnice u B. br: ... od ... . godine, otpusne liste sa epikrizom JZU Opšte bolnice u B. br: ... . godine je utvrđeno da je K.V. ... . godine zatražio pomoć u Urgentnom centru, gdje je nakon pregleda i hospitalizovan na Hiruškom odjeljenju Opšte bolnice u B., nakon čega je istog dana pušten kući nakon kliničke, laboratorijske i RTG obrade, zbog povreda zadobijenih u tuči, dok je iz nalaza i mišljenja vještaka dr M. B. utvrđeno da su oštećenom objektivizirane sledeće povrede: oguljotina kože u predjelu čela promjera 3 x 5 cm, krvnog podliva u predjelu desne jagodice lica, oguljotina nosa cijelom dužionom sa pratećim krvnim podlivom, krvnog podliva gornje usne i više krvnih podliva na leđima, koje povrede su nanesene tupom mehaničkom silom - pesnicom, zamahnutom nogom ili čvrstim predmetom, a pošto se radi o povredama u tuči, zadobio je više udaraca u predjelu glave i leđa, a kako se radi i o više povreda po glavi i leđima, moguće je da je povrede oštećenom nanijelo više lica, a sve navedene povrede, pojedinačno i združeno, kvalifikuju se kao lakše tjelesne povrede. </span>
</p>
<p>&nbsp;</p>
<p>
<span class="span2">Nalaz i mišljenje vještaka medicinske struke, sud je u potpunosti prihvatio jer je isti dat jasno i stručno, od strane lica kompetentnog za davanje kvalitetenog i pouzdanog nalaza, a isti je u skladu i sa priloženom medicinskom dokumentacijom, koju </span><span class="span2">je sud takođe prihvatio, jer je ista u skladu sa iskazom oštećenog K.V., a nije osporena ni odbranom okrivljenih G.B. i P.R. ni maloljetnog P.P. kao ni ostalim izvedenim dokazima tokom postupka.</span>
</p>
<p>&nbsp;</p>
<p>
<span class="span2">  Iz iskaza svjedoka T.V., datog na zapisniku kod ODT-a u Beranama Kt.br.72/2015 od 20. aprila 2015. godine a čiji iskaz je sud pročitao na glavnom pretresu se vidi da je dana 09.10.2015. godine, zajedno sa svojim drugom K.V.., pošao do grada u večernjim satima kako bi prošetali i svratili do lokala da popiju piće, da je primijetio dok su šetali da P.P. gleda K.V.,  ali da nije znao zašto, da je P.P. došao do K.V. kada su se mimoišli,  da bi nakon toga, dok su šetali sledeći krug i to u trenutku kada se K.  V. pozdravljao  sa nekon momcima, vidio njemu nepoznatog momka, koji je prije toga šetao zajedno sa P.P., kako je pokušao stisnutom pesnicom da udari  K.V. i misli da ga je zakačio, te da je zajedno sa drugima stao između tog momka i K.V. , kako se  ne bi više svađali i tukli. Da je nakon tog događaja došao P.R., koji je razgovarao sa K.V..., i da je pitao K.V.  ,,Što si ga udario?  Šta je razlog svađe?" misleći na P.P. , da mu je K.V. objasnio da mu se P.,,unosio u lice"  i da ga je prethodno gledao, a da mu je zatim prišao dok je stajao sa društvom da je tom razgovoru između K.V. i P.R.  bio prisutan i P.P. koji je kazao K.V.u  ,,Gledao sam te zato što si ti mene gledao prije u nekom klubu ", da bi K.V. odgovorio P.P. da se ne sjeća da ga je gledao, da su se tada izmirili i da se na tome završilo.Da bi zatim sa K.V.. pošao do lokala kada su im se pridružili još jedan momak i jedna djevojka, da je nakon nekog vremena K.V. pošao da odveze kući druga i njegovu djevojku koji su bili sa njima, da ga je nakon 10-15 minuta pozvao telefonom i kazao da dođe da ga sačeka iza Đ. jer misli da su ga P. pratili vozilom. Istakao je da kada je došao iza Đ. da je zatekao P.R. sa još tri druga, kako razgovaraju sa K.V.., da je taj razgovor bio korektan, da bi u jednom trenutku došao G.B., koga poznaje iza viđenja koji je tada počeo da viče i prijeti, kako njemu tako i K.V.u, govoreći ,,Ko je udario malog P.?" na šta je čutao, da je K.V. tada kazao da ,,Ja sam se svađao sa P." nakon čega ga je G.B. udario dva puta u predjelu glave - potiljka, da je zatim krenuo da ide, pa se ponovo vratio put K.V. govoreći mu ,,Tu gdje si udario P. i napravio mu ožiljak, tebi će biti tri puta veći, a sada ćeš da ideš sa mnom u vozilo da ti ne bih lobanju otvorio i dobićeš batine za ovo što si P.tukao " i ,,Prebiću te i platićeš za ovo". Takođe je istakao da je G.B. nakon toga otišao i za par minuta se opet vratio i da je tada K.V. u stavio ruku preko ramena, a šta se dalje dešavalo na P. stanici nije mu poznato jer je pošao kući. </span>
</p>
<p>&nbsp;</p>
<p>
<span class="span2">Iz iskaza svjedoka S. A., datog na zapisnik kod ODT-a u Beranama od 22. aprila 2015. godine, koji je sud pročitao na glavnom pretresu se vidi da je dana ... . godine, oko ...,00 čas, izašao u grad da prošeta sa svojim mlađim bratom koji je otišao u kafić, da je imao namjeru da se vrati kući, da se sreo sa K.V.. kada je bio naspram kafića ,,G." koji je bio u društvu sa još jednim momkom kojeg nije poznavao, da je tada primijetio da ulicom šetaju P.P. i L. G., koji su mu prišli sa leđa i pozdravili se sa njim. Da se nakon toga P.P. ,,unio u facu" K.V. u koji ga je odgurnuo, da je P.P. nakon toga pokušao stisnutom pesnicom da udari K.V. u predjelu glave, ali da nije siguran da li ga je stvarno i udario, nakon čega je počelo guranje između L. G. i P.P., sa jedne, i K.V., sa druge strane, da je pokušao da ih razdvoji, pa je uhvatio sa leđa P.P., koji je počeo da viče da ga pusti, što je i uradio, da bi L. G. i K.V. počeli da se tuku. Naveo je da kada </span><span class="span2">je prestao da drži P.P., da je pokušao da zadrži K.V., ali su tada P.P. i L. G. počeli da udaraju K.V. stisnutim pesnicama u predjelu gornjeg dijela tijela, da tom prilikom niko nije padao na asfaltnu podlogu, a kada su sa rastali da je vidio kako K.V. ide u pravcu hotela ,,B.", a P.P. i L. G. u pravcu ,,P.", da tom prilikom niko drugi osim K.V., P.P., L.G., i još jednog druga K.V., kome ne zna ime, niko nije bio prisutan, niti je učestvovao u tuči i svađi. Dalje je naveo da je nakon tri - četiri minuta primijetio, na vrhu glavne ulice, kod trafike, da stoje P.R., P.P. i L.G., da je pored istih prošao i da se tada pozdravio sa P.R. koji ga je pitao šta se dogodilo, kada mu je odgovorio da je P.P. zajedno sa L.G. napao K.V. i da su K.V. obojica udarali, ali da se dobro završilo jer su se izmirili, da je otišao kući, da su zatim službenici policije CB B. došli kod njega kući i da je otišao u CB B. radi davanja izjave.</span>
</p>
<p>&nbsp;</p>
<p>
<span class="span2">Iz iskaza svjedoka svjedoka G. P., datog na zapisnik kod ODT-a u Beranama pod brojem Kt.br. 72/ 2015 od 30. aprila 2015. godine, koji je sud pročitao na glavnom pretresu se vidi da poznaje P.R., ali da ne može reći da se sa istim druži, u smislu da sa istim provodi vrijeme, izlazi u grad i slično, ali da ga poznaje jer je ljubitelj motora, te da nekada istovremeno borave u klubu u kome se skupljaju motoristi tokom dana, iako ne sjede za istim stolom, ali da ga je primijetio u tom lokalu , te da se ne može sjetiti da li je P.R. vidio da boravi u pomenutom lokalu .. . godine, kao i da se ne može sjetiti da li je bio uopšte u tom lokalu navedenih dana. </span>
</p>
<p>&nbsp;</p>
<p>
<span class="span2">Sud je cijenio iskaze svjedoka L.G., T. V. i S. A. i iste je prihvatio u dijelu kojim  se utvrđuje da je između mal. P.P. i oštećenog K.V. došlo do tuče u ul.,,M.Z." u B., koji događaj je u mnogom doprinio kritičnom događaju koji se dogodio na ,,P. stanici", kada su okrivljeni G.B. i P.R., te mal. P.P., stisnutim pesnicama i nogama udarali oštećenog K.V. u predjelu glave i tijela, kojom prilikom su mu nanijeli povrede opisane u nalazu i mišljenju vještaka medicinske struke, dok u ostalom dijelu, sud je našao da su isti irelevantni za rasvetljavanje kriviče stvari, obzirom da L.G., T.V. i S. A. nijesu prisustvovali kritičnom događaju na ,,P. stanici" u B.. Sud je našao i da je iskaz svjedoka G. P. takođe irelevantan za rasvetljavanje krivičnoprave stvari. </span>
</p>
<p>&nbsp;</p>
<p>
<span class="span2">Iz izvještaja Centra za socijalni rad za opštine B., A. i P. br: ... od 11.05.2015. godine na ime mal. P.P. je utvrđeno da potiče iz petočlane porodice,  koju čine majka, otac, starija sestra i stariji brat, da je redovan učenik Srednje tehničke škole ,,V.V." u B., gdje ima dobar uspjeh, da nije registrovan kod Centra kao maloljetnik sklon asocijalnom ili delikventnom ponašanju. U izvještaju se navodi i da je mal. P.P. emocionalno i socijalno zrela ličnost, sa izgrađenim pozitivnim vrijednosnim sistemom u skladu sa društvenim i moralnim normana.</span>
</p>
<p>&nbsp;</p>
<p>
<span class="span2">Na osnovu naprijed navedne činjenične građe koja proizilazi iz sadržine dokaza sprovedenih tokom postupka, sud je zaključio da su se u radnjama okrivljenih G.B. i P.R. i mal. P.P., ostvarili svi elementi bića krivičnog djela laka tjelesna povreda iz čl. 152 st. 2 u vezi st. 1 u vezi čl. 23 Krivičnog zakonika Crne Gore u saizvršilaštvu. Naime svim izvedenim dokazima tokom postupka je nesporno utvrđeno da se okrivljeni G.B. i P.R.   zajedno sa mal. P.P., u mjestu P. stanica, opština B., u noći ... . godine, sposobni da shvate značaj svog djela i upravljaju svojim postupcima i svjesni zabranjenosti svog </span><span class="span2">djela, čije su izvršenje htjeli, lako tjelesno povrijedili oštećenog K.V., na način što su ga nogama obuvenim u cipelama, sredstvom podobnim da se tijelo teško povrijedi i zdravlje teško naruši, više puta udarali u predjelu glave i tijela, nanijevši mu povrede u vidu oguljotine kože u predjelu čela veličine 3 x 5 cm, krvnog podliva u predjelu desne jagodice lica, oguljotine nosa cijelom dužinom sa pratećim krvnim podlivom, krvnog podliva gornje usne i više krvnih podliva na leđima, čime su kao saizvršioci izvršili krivično djelo laka tjelesna povreda iz čl. 152 st. 2 u vezi st.1 u vezi čl. 23 Krivičnog zakonika Crne Gore. Postupajući na navedeni način, okrivljeni G.B. i P.R. i mal. P.P., postupali su sa umišljajem, svjesni da stisnuta pesnica, odnosno noga obuvena u cipelu, predstavlja sredstvo podobno da se tijelo teško povrijedi i zdravlje teško naruši, pa su i pored takve svijesti htjeli postizanje zabranjene posledice, a isti su po prethodnom dogovoru nosioci odluke i volje da zajednički izvrše krivično djelo, bili su međusobno povezani zajedničkom odlukom o djelu, tako da je svaki u okviru plana izvršenja djela preduzimao dio nužan za njegovu realizaciju. Kod istih je postojala svijesna i voljna povezanost, sporazum, djelovali su zajednički, pa su u svojim radnjama ostvarili sve elementa bića krivičnog djela koje im je stavljeno na teret. Pritom sud je prihvatio odbranu okrivljenog G.B. datu tokom glavnog pretresa da kritiče prilike nije oštećenog nasilno ,,ubacio" u vozilo te da je istog zamolio da uđe u njegovo vozilo i da pođe sa njim do mjesta zv. ,,P.stanica" i tamo raspravi problem sa braćom P., kojom prilikom je oštećenog udario nogom, kao i da te prilike nije bio ni drzak ni bezobrazan, da oštećenog nije vrijeđao, niti je remetio javni red i mir, kao i odbranu P.R. datu tokom glavnog pretresa kojom priznaje da je kritične prilike lako tjelesno povrijedio oštećenog K.V. na način što ga je nogama i rukama udarao u predjelu glave i tijela na ,,P.stanici" u B. i to nakon što je u događaju koji je prethodio ovome oštećeni u Centru grada nanio povrede njegovom bratu mal. P.P. i u kojoj navodi da se kritične prilike nije ponašao nasilnički, da nije remetio javni red i mir i da se nije drsko i bezobzirno ponašao, te odbranu mal. P.P. date na glavnom pretresu kojom priznaje da je kritične prilike u mjestu zv. ,,P.stanica", nakon što je došao vozilom sa G.B.., oštećenog udarao dva ili tri puta nogama zajedno sa svojim bratom P.R.., jer su iste odbrane u skladu sa ostalim izvedenim dokazima tokom postupka, a naročito sa iskazom oštećenog K.V., koji je izjavio da je dobrovoljno ušao u vozilo G.B. i pošao na mjesto zv. ,,P.stanica", kako bi razgovarao sa P.R.. i P.P. povodom tuče koja se dogodila između oštećenog i mal. P.P., nakon čega su ga počeli udarati neko nogama, a neko rukama, kojom prilikom su mu nanešene povrede u vidu: oguljotine kože u predjelu čela promjera 3 x 5 cm, krvnog podliva u predjelu desne jagodice lica, oguljotine nosa cijelom dužinom sa pratećim krvnim podlivom, krvnog podliva gornje usne i više krvnih podliva na leđima, koje povrede se kvalifikuju kao lake tjelesne povrede, a što je utvrđeno iz nalaza i mišljenja vještaka medicinske struke i medicinske dokumentacije, dok odbrane okrivljenih G.B., P.R. i mal. P.P. date kod ODT-a u Beranama sud je cijenio kao traženje nekog opravdanog razloga zašto su izvršili krivično djelo koje im je izmijenjenim činjeničnim opisom i pravnom kvalifikacijom stavljeno na teret, pa ih je oglasio krivim i krivično odgovornim. </span>
</p>
<p>&nbsp;</p>
<p>
<span class="span2">Prilikom odlučivanja o izboru, vrsti i visini krivične sankcije koju u konkretnom slučaju treba primijeniti prema okrivljenim G.B. i P.R. , za naprijed navedeno krivično djelo, sud je imao u vidu sve okolnosti u smislu čl. 42 KZ CG. Tako je od olakšavajućih </span><span class="span2">okolnosti na strani okrivljenih G.B. i P.R., sud cijenio i uzeo u obzir da su mladi, nezaposleni, da su izrazili kajanje i žaljenje zbog izvršenog krivičnog djela, da se oštećeni K.V. nije pridružio krivičnom gonjenju, niti postavio imovinskopravni zahtjev za naknadu štete, da okrivljeni P.R. do sada nije osuđivan, a što je utvrđeno iz Uvjerenja Ministarstva pravde CG br: ...od ... . godine, a od otežavajućih okolnosti na strani okrivljenog G.B. sud je cijenio okolnost da je osuđivan, a što je utvrđeno iz Uvjerenja Ministarstva pravde CG br: ... od ... . godine. Kako je za predmetno krivično djelo Zakonom propisana kazna zatvora u trajanju do 3 godine, to je sud, cijeneći navedene okolnosti kao olakšavajuće, na osnovu čl. 45 i 46 KZ CG, našao da su ispunjeni uslovi da se okrivljenima kazna ublaži po vrsti, te na osnovu čl. 39 KZ CG, sud je okrivljenog G.B. osudio na novčanu kaznu u iznosu od 1.800,00 €, a okrivljenog P.R. na novčanu kaznu u iznosu od 1.200,00€, koju su okrivljeni dužni da plate u roku od 8 (osam) mjeseci po pravosnažnosti presude, a u koliko ista ne bude plaćena u navedenom roku, zamijeniće se, tako što će se za svakih započetih 25,00 (dvadesetpet) eura novčane kazne odrediti 1 (jedan) dan zatvora, a ako okrivljeni plate samo jedan dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni plate ostatak novčane kazne, izvršenje kazne zatvora će se obustaviti. Sud je uvjerenja da je izrečena kazna srazmjerna težini izvršenog krivičnog djela i stepenu krivične odgovornosti okrivljenih i predstavlja onu mjeru kojom će se, u okviru opšte svrhe izricanja krivičnih sankcija predvidjenih čl. 4 st. 2 Krivičnog Zakonika, postići svrha kažnjavanja propisana čl. 32 istog Zakona. Osnovano se može očekivati da će novčana kazna pozitivno djelovati na okrivljene i da će uticati na okrivljene da ubuduće ne vrše krivična djela.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka u iznosu od 55,00 (pedesetipet) eura,  zasnovana je na odredbi čl. 229 st.1 ZKP-a i predstavlja izdatke koje je imao sud za naknadu i ngradu vještaku medicinske struke dr M. B., dok je paušalni iznos od po 30,00 (trideset) eura određen obzirom na trajanje i složenost krivičnog postupka, te imovno stanje okrivljenih, na osnovu čl. 226 st. 3 ZKP-a. </span>
</p>
<p>
<span class="span2"></span>
</p>
<p>
<span class="span2">Imovinskopravnog zahtjeva za naknadu štete nije bilo.</span>
</p>
<p>&nbsp;</p>
<p>
<span class="span2"></span>
</p>
<p>
<span class="span2">Prilikom odmjeravanja vaspitne mjere koje su izrečene mal. P.P., sud je imao u vidu sve činjenice važne za odlučivanje: težinu i način izvršenja krivičnog djela, njegovu društvenu opasnost, godine starosti maloljetnika, stepen duševne razvijenosti i porodične prilike. Sud je posebno cijenio okolnosti da mal. P.P. nije evidentiran kod Centra za socijalni rad opština B., A. i P., kao maloljetnik sklon delikvetnom ponašanju, kao i da se oštećeni K.V. nije pridružio krivičnom gonjenju, niti je postavio imovinskopravni zahtjev za naknadu štete. Obzirom na izloženo,sud je mišljenja da će izrečenom vaspitnom mjerom u okviru opšte svrhe izricanja krivičnih sankcija propisane čl. 4 st. 2 KZ CG, postići svrha izricanja vaspitnih mjera propisana čl.15 Zakonika o postupanju prema maloljetnicima u krivičnom postupku.Osnovano se može očekivati da će izrečena vaspitna mjera pozitivno djelovati na prevaspitanje maloljetnog, sa ciljem da ubuduće ne vrši krivična djela, te da će mu se obezbijediti njegov pravilan razvoj.</span>
</p>
<p>&nbsp;</p>
<p>
<span class="span2">Troškovi postupka prema mal. P.P. padaju na teret budžetskih sredstava ovog suda shodno čl. 86 Zakona o postupanju prema maloljetnicima u krivičnom postupku u vezi čl. 500 ZKP-a. </span>
</p>
<p>&nbsp;</p>
<p>
<span class="span2">Imovinskopravno zahtjeva za naknadu štete nije bilo.</span>
</p>
<p>&nbsp;</p>
<p>
<span class="span2">Na osnovu svega navedenog, sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U BERANAMA</span>
</p>
<p style="text-align:center;">
<span class="span2">Dana 01.02.2016. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2">         </span><span class="span2"></span><span class="span2"></span><span class="span2"></span><span class="span2">       S U D I J A,</span>
</p>
<p>
<span class="span2">Momirka Fatić</span><span class="span2"></span><span class="span2"></span><span class="span2"></span><span class="span2"> </span><span class="span2"></span><span class="span2"></span><span class="span2"></span><span class="span2">  Milovan Spasović</span>
</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA:</span>
</p>
<p>
<span class="span2">Protiv ove presude, nezadovoljna stranka ima</span>
</p>
<p>
<span class="span2">provo žalbe u roku od 8 (osam) dana od dana </span>
</p>
<p>
<span class="span2">prijema iste, Višem sudu u Bijelom Polju, </span>
</p>
<p>
<span class="span2">a preko ovog suda. </span>
</p>
<p style="text-align:center;">
<span class="span2"> </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
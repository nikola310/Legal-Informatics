<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>                                                      </span><span class="span1">K.br.23/16</span>
</p>
<p>
<span>                                                            </span><span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U ULCINJU, kao prvostepeni krivični sudija mr Mirović Sanja, uz učešće zapisničara </span><span class="span2">Škrelja Milene, u krivičnom predmetu protiv okrivljenog </span><span class="span2">Č.Ć.</span><span class="span2"> iz U</span><span class="span2">.</span><span class="span2">, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju Kt.br.27/16 od 11.03.2016.godine, nakon održanog glavnog i javnog pretresa dana 23.03.2016.godine u prisustvu zastupnika optužbe savjetnika u Osnovnom državnom tužilaštvu Ivane Franeta,okrivljenog i zakonskog zastupnika oštećene mldb. </span><span class="span2">K.A.</span><span class="span2">-majke </span><span class="span2">K.V.</span><span class="span2">, donio je </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">Č.Ć.</span><span class="span1">, od oca Ć</span><span class="span1">. i majke D.</span><span class="span1">, rođene P</span><span class="span1">.</span><span class="span1">, rođen </span><span class="span1">xxxxxxxx </span><span class="span1">godine, u B</span><span class="span1">.</span><span class="span1">, sa prebivalištem u U</span><span class="span1">.</span><span class="span1">, bul. M</span><span class="span1">.</span><span class="span1">T</span><span class="span1">.</span><span class="span1">, državljanin Crne Gore, fudbaler, neoženjen, pismen, sa završenom srednjom školom, lošeg imovnog stanja, neosuđivan. </span>
</p>
<p>
<span class="span1">                                                   K r i v  j e</span>
</p>
<p>
<span class="span1">Zato što je dana 23.02.2016.godine, oko 15,00 časova u bulevaru Bratstva jedinstva, u neposrednoj blizini knjižare "</span><span class="span1">E.</span><span class="span1">" u Ulcinju, upravljajući  u saobraćaju motociklom marke "</span><span class="span1">P.L.</span><span class="span1">", bez vozačke dozvole za upravljanje motornim vozilom A kategorije, ne pridržavajući se saobraćajnih propisa ugrozio saobraćaj i doveo u opasnost život oštećene mldb. </span><span class="span1">K.A.</span><span class="span1"> iz U</span><span class="span1">.</span><span class="span1">, iako je bio svjestan da može izazvati saobraćajnu nezgodu, na koju je pristao, na način što suprotno odredbi čl.17 st.1 i 3, čl.53 st.1 tač.2 i čl.176 st.1 Zakona o bezbjednosti saobraćaja na putevima nije obratio pažnju pješaka-oštećenu mldb. </span><span class="span1">K.A.</span><span class="span1"> koja je u tom trenutku prelazila kolovoz Bulevara od lijeve prema desnoj ivici kolovoza, odnosno od lijeve ivice desne kolovozne trake prema desnoj ivici kolovoza Bulevara u smjeru kretanja motocikla, iako je imao dovoljno prostorno vremenskih mogućnosti da pješaka uoči blagovremeno i da motocikl zaustavi prije mjesta kontakta sa pješakom i istoga upozori zvučnim signalom, pri čemu, obzirom da se kretao dijelom puta na kojem se kreću djeca i da je oštećena dijete, nije vozio sa naročitom opreznošću tako da </span><span class="span1">motocikl može blagovremeno zaustaviti, usled čega je došlo do fizičkog kontakta-nalijetanja prednjeg kraja motocikla na bočnu desnu regiju tijela, mldb. pješaka na prostoru desne saobraćajne trake desne kolovozne trake smjera kretanja motocikla, usled čega je došlo do odbačaja i pada pješaka na površinu kolovoza, usled čega je oštećena mldb. </span><span class="span1">K.A.</span><span class="span1"> zadobila laku tjelesnu povredu u vidu ogrebotina desne šake, nagnačenje desnog koljena i oguljotinu u predjelu zadnje strane trupa.</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st.1 Krivičnog zakonika Crne Gore.</span>
</p>
<p>
<span class="span1">Pa mu sud primjenom citiranog zakonskog propisa,te čl.4 st.2,13,16,32,36, 42,52,53 i 54 Krivičnog zakonika Crne Gore, te čl.226,229 st.1,239 st.2 i 374 Zakonika o krivičnom postupku,izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 60 (šezdeset) dana i istovremeno određuje da se ista neće izvršiti,ukoliko okrivljeni u roku od 1 (jedne) godine, po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 165,00 eura, kao i 30,00 na ime sudskog paušala, u roku od 15 dana po pravnosnažnosti na osnovu čl.226 i 229 Zakonika o krivičnom postupku.</span><span class="span1"></span>
</p>
<li>
<span class="span3">Imovinsko pravnog zahtjeva nije bilo.</span>
</li>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom Osnovnog državnog tužilaštva u Ulcinju Kt.br.27/16 od 11.03.2016.godine, okrivljenom  Č</span><span class="span1">.</span><span class="span1">Ć</span><span class="span1">.</span><span class="span1"> je stavljeno na teret izvršenje krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore. </span><span class="span2">Zastupnik optužbe je u završnoj riječi ostao pri podnijetom optužnom predlogu, smatrajući da je provedenim dokazima nesporno utvrđeno da je okrivljeni izvršio krivično djelo stavljeno mu na teret, pa je predložio sudu da ga oglasi krivim i osudi po zakonu.</span>
</p>
<p>
<span class="span2">Okrivljeni </span><span class="span2">Č.Ć.</span><span class="span2"> je priznao izvršenje krivičnog djela koje mu se stavlja na teret. Naime, dana 23.02.2016.godine, oko 13, 45 časova, sa svojim motociklom marke "</span><span class="span2">P.L.</span><span class="span2">" bez reg. oznaka, koje je njegovo vlasništvo, a koji je ku</span><span class="span2">pio od M.</span><span class="span2"> J</span><span class="span2">.</span><span class="span2">, te kritičnog dana  kretao se iz pravca "G</span><span class="span2">.</span><span class="span2">C</span><span class="span2">.</span><span class="span2">" u pravcu SO Ulcinj, bulevarom Bratstva jedinstva, te prolaskom pored gimnazije "B</span><span class="span2">.</span><span class="span2">J</span><span class="span2">.</span><span class="span2">" U</span><span class="span2">.</span><span class="span2">, u neposrednoj blizini knjižare "</span><span class="span2">E.</span><span class="span2">" jedno vozilo koje se kretalo ispred njega se zaustavilo, te je on isto zaobišao sdesne strane i nastavio naprijed, a u tom trenutku nije primjetio jednu djevojčicu  koja je prelazila njegov pravac kretanja tim bulevarom sa lijeve na desnu stranu gledano u pravcu </span><span class="span2">njegovog kretanja, te je isti sa prednjim djelom motocikla udario, od kog kontakta je oštećena pala na asvalt, a i  on je motociklom pao na kolovoz. U tom momentu kada je vidio da je djevojčica pala, odmah je pritrčao kako bi joj pružio pomoć i ponudio joj da je povede u HMP Ulcinj, stim što ista nije htjela već je insistirala da ide u školu. Djevojčica je krenula u pravcu škole "M</span><span class="span2">.</span><span class="span2">T</span><span class="span2">.</span><span class="span2">", a isti je cijelo to vrijeme pratio okom da se uvjeri da je zaista dobro. Nakon toga je sklonio motocikl sa ulice i odvezao ga kući, a potom je izašao sdrugom na lice  mjesta gdje se nezgoda dogodila, gdje je  vidio službenike policije, te je istima prijavio da je  on učestvovao u nezgodi sa motociklom. Istakao je, da mu je žao zbog svega što se desilo, te da mu je stvarno krivo što je djevojčica kritične prilike povrijeđena.  Takođe, dodao je je, da nema izdatu vozačku dozvolu za upravljanje motociklom, a kritične prilike se kretao normalnom brzinom 20-30 km/h.</span>
</p>
<p>
<span class="span2">U dokaznom postupku sud je izveo sledeće dokaze: saslušao  zakonskog zastupnika oštećene mldb. </span><span class="span2">K.A.</span><span class="span2">- majku K.</span><span class="span2">V</span><span class="span2">.</span><span class="span2">, pročitao zapisnik o uviđaju Uprave policije OB Ulcinj br. 9/16 od 24.02.2016.godine, nalaz i mišljenje vještaka saobraćajne struke Š</span><span class="span2">.</span><span class="span2">M</span><span class="span2">.</span><span class="span2"> od marta mjeseca 2016.godine, nalaz i mišljenje vještaka medicinske struke N</span><span class="span2">.</span><span class="span2">R</span><span class="span2">.</span><span class="span2"> od 08.03.2016.godine, izvršio uvid u skicu lica mjesta saobraćajne nezgode i izvod iz kaznene evidencije za okrivljenog.</span>
</p>
<p>
<span class="span2">Iz iskaza zakonskog zastupnika oštećene mldb. </span><span class="span2">K.A.</span><span class="span2">- majke </span><span class="span2">K.V.</span><span class="span2">, proizilazi da je ista dana 23.02.2016.godine, oko 14,15 časova pozvana od strane učiteljice njene kćerke A</span><span class="span2">.</span><span class="span2"> iz škole "M</span><span class="span2">.</span><span class="span2">T</span><span class="span2">.</span><span class="span2">", u U</span><span class="span2">.</span><span class="span2">, a koja joj je saopštila da je njena kćerka povrijeđena u saobraćajnoj nezgodi, koja se nekih pola sata prije dogodila ispred knjižare "</span><span class="span2">E.</span><span class="span2">" te da je njenu kćerku udario jedan motociklista. Ista je odmah otišla u školu i svoju kćerku povela HMP Ulcinj, gdje su joj konstatovali povrede u vidu ogrebotina na desnoj šaci, na desnom koljenu i leđima. Previli su je, nakon čega su otišli kući. Nije se pridružila krivičnom gonjenju, niti je postavila imovinsko pravni zahtjev.</span>
</p>
<p>
<span class="span2">Iz zapisnika o uviđaju Uprave policije OB Ulcinj br. 9/16 od 24.02.2016.godine, proizilazi da saobraćajna nezgoda koja se dogodila u bulevaru Bratsva Jedinstva, u blizini knjižare "</span><span class="span2">E.</span><span class="span2">", kolovozna traka namijenjena za kretanje vozila iz pravca "G</span><span class="span2">.</span><span class="span2">C</span><span class="span2">.</span><span class="span2">" u pravcu SO Ulcinj, koja je sačinjena od  dvije saobraćajne trake, dok je na drugoj stani označeno mjesto za parkiranje vozila. Širina kolovozne trake je 6,60 metara. Na sredini kolovoza se nalazi oivičeno razdjelno ostrvo, koje razdvaja  kolovozne trake namijenjene za kretanje vozila u suprotnim smjerovima. Kolovoz ravan, asfaltni, bez udarnih rupa, u momentu nezgode suv, vidljivost dobra (dnevna)</span>
</p>
<p>
<span class="span2">Iz nalaza i mišljenj</span><span class="span2">a vještaka saobraćajne struke Š.</span><span class="span2">M</span><span class="span2">.</span><span class="span2"> od marta mjeseca 2016.godine, proizilazi da je do nezgode  došlo usled propusta u vožnji od strane lica u funkciji vozača motocikla "</span><span class="span2">P.L.</span><span class="span2">" bez reg. oznaka. Ovo se ogleda u tome, što se ovo lice u funkciji vozača nije obratilo adekvatnu pažnju mldb. pješaka-djetetu koje je prelazilo kolovoz bulevara od lijeve prema desnoj strani ivici kolovoza bulevara u smjeru kretanja motocikla, te nije blagovremeno reagovao u pravcu preduzimanja </span><span class="span2">mjera prevencije-upozorenje zvučnim signalom mldb. pješaka kojega je mogao vidjeti i prije stupanja  na kolovoz desne kolovozne strake, a takođe nije blagovremeno preduzeo mjere zaustavljanja motocikla, kada je mogao da predvidi potencijalnu opasnost koja je rezultirala iz načina i smjera kretanja djeteta, usled čega je došlo do fizičkog kontakta-nalijetanja prednjeg kraja motocikla na bočnu desnu regiju tijela, mldb. pješaka na prostoru desne saobraćajne trake desne kolovozne trake bulevara Bratstva Jedinstva, smjera kretanja motocikla, nakon čega je došlo do odbačaja i pada mldb. i pješaka na površinu kolovoza, koji je ovom prilikom zaobio tjelesne povrede.</span>
</p>
<p>
<span class="span2">Iz nalaza i mišljenja vještaka medicinske struke N</span><span class="span2">.</span><span class="span2">R</span><span class="span2">.</span><span class="span2"> od 08.03.2016.godine, proizilazi da su kod oštećene dijagnostikovane tjelesne povrede i to: ogrebotina desne šake- navedena povreda je posledica dejstva tupine mehaničke sile i ista je mogla nastati usled pada i udara o tvrdu i neravnu podlogu. U vrijeme nanošenja, zadobijena povreda se kvalifikuje kao laka tjesna povreda; Nagnačenje desnog koljena-navedena povreda je posledica dejstva tupine mehaničke sile i ista je mogla nastati usled pada i udara o tvrdu i neravnu podlogu. U vrijeme nanošenja, zadobijena povreda se kvalifikuje kao laka tjesna povreda; Oguljotina u predjelu zadnje strane  trupa- navedena povreda je posledica dejstva tupine mehaničke sile i ista je mogla nastati ili usled  primarnog kontakta tijela pješaka i  motocikla, ili usled pada i udara o tvrdu i neravnu podlogu. U vrijeme nanošenja zadobijena se kvalifikuje kao laka tjesna povreda. Zbirno posmatrano, sve zadobijene povrede u vrijeme nanošenja se kvalifikuju kao laka tjelesna povreda.</span>
</p>
<p>
<span class="span2">Uvidom  u skicu lica mjesta saobraćajne nezgode utvrđen je pravac kretanja  motocikla "Piaggio" kojim je upravljao okrivljeni i pravac kretanja pješaka, te trag od motocikla na kolovozu, širinu kolovozne trake i podnožije  terase knjižare "</span><span class="span2">E.</span><span class="span2">".</span>
</p>
<p>
<span class="span2">Iz izvoda iz kaznene evidencije za okrivljenog  </span><span class="span2">Č.Ć.</span><span class="span2"> prozilazi da isti nije ranije osuđivan.</span>
</p>
<p>
<span class="span2">Cijeneći navode optužbe i odbranu okrivljenog, te izvedene dokaze, kako pojedinačno, tako i u njihovoj međusobnoj vezi, sud nalazi da je okrivljeni </span><span class="span2"></span><span class="span2">Č.Ć.</span><span class="span2">, izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore, na način, mjesto i vrijeme kako je to bliže opisano u izreci presude.</span>
</p>
<p>
<span class="span2">Imajući u vidu odbranu okrivljenog </span><span class="span2">Č.Ć.</span><span class="span2">, te dovodeći je u vezu sa provedenim dokazima, nesumnjivo se utvrđuje da je okrivljeni </span><span class="span1">kritičnog dana u neposrednoj blizini knjižare "</span><span class="span1">E.</span><span class="span1">" u Ulcinju, upravljajući  u saobraćaju motociklom marke "</span><span class="span1">P.L.</span><span class="span1">", bez vozačke dozvole za upravljanje motornim vozilom A kategorije, ne pridržavajući se saobraćajnih propisa ugrozio saobraćaj i doveo u opasnost život oštećene mldb. </span><span class="span1">K.A.</span><span class="span1"> iz Ulcinja, iako je bio svjestan da može izazvati saobraćajnu nezgodu, na koju je pristao, na način što suprotno odredbi čl.17 st.1 i 3, čl.53 st.1 tač.2 i čl.176 st.1 </span><span class="span1">Zakona o bezbjednosti saobraćaja na putevima nije obratio pažnju pješaka-oštećenu mldb. </span><span class="span1">K.A.</span><span class="span1">, koja je u tom trenutku prelazila kolovoz Bulevara od lijeve prema desnoj ivici kolovoza, odnosno od lijeve ivice desne kolovozne trake prema desnoj ivici kolovoza Bulevara u smjeru kretanja motocikla, iako je imao dovoljno prostorno vremenskih mogućnosti da pješaka uoči blagovremeno i da motocikl zaustavi prije mjesta kontakta sa pješakom i istoga upozori zvučnim signalom, pri čemu, obzirom da se kretao dijelom puta na kojem se kreću djeca i da je oštećena dijete, nije vozio sa naročitom opreznošću tako da motocikl može blagovremeno zaustaviti, usled čega je došlo do fizičkog kontakta-nalijetanja prednjeg kraja motocikla na bočnu desnu regiju tijela, mldb. pješaka na prostoru desne saobraćajne trake desne kolovozne trake smjera kretanja motocikla, usled čega je došlo do odbačaja i pada pješaka na površinu kolovoza, usled čega je oštećena mldb. </span><span class="span1">K.A.</span><span class="span1"> zadobila laku tjelesnu povredu u vidu ogrebotina desne šake, nagnačenje desnog koljena i oguljotinu u predjelu zadnje strane trupa, čime je izvršio krivično djelo iz čl. 339 st.1 Krivičnog zakonika Crne Gore.</span>
</p>
<p>
<span class="span2">Sud je prednje činjenično stanje utvrdio prvenstveno iz priznanja okrivljenog koji je u svojoj odbrani detaljno opisao način na koji je došlo do predmetne nezgode, a koje priznanje je sud u potpunosti prihvatio kao jasno, istinito i uvjerljivo, tim prije što je  isto  potkrijepljeno ostalim materijalnim dokazima- zapisnikom</span><span class="span2"> o uviđaju Uprave policije, te  skicom lica mjesta saobraćajne nezgode, a koje je </span><span class="span1">sud cijenio kao vjerodostojne jer su isti sačinjeni od strane službenika policije u skladu sa njihovim zakonskim ovlašćenjima, odmah nakon nastale nezgode na licu mjesta, a na osnovu njihovih zapažanja. Prednje navedeno,potvrđuje u konačnom i nalaz i mišljenje vještaka saobraćajne struke Š</span><span class="span1">.</span><span class="span1">M</span><span class="span1">.</span><span class="span1">, koji je svojim stručnim i argumentovanim mišljenjem otklonio svaku sumnju u uzrok nastanka ove saobraćajne nezgode, navodeći da je </span><span class="span2">do nezgode  došlo usled propusta u vožnji od strane okrivljenog jer isti nije obratio adekvatnu pažnju prema oštećenoj u momentu kada je ista prelazila ulicu, odnosno kolovoznu traku  u smjeru kretanja motocikla kojim je okrivljeni upravljao, te nije blagovremeno reagovao u pravcu preduzimanja mjera prevencije-upozorenje zvučnim signalom oštećenoj, koju je mogao vidjeti i prije stupanja  na kolovoz desne kolovozne strake, a takođe nije blagovremeno preduzeo mjere zaustavljanja motocikla, kada je mogao da predvidi potencijalnu opasnost koja je rezultirala iz načina i smjera kretanja oštećene, usled čega je i došlo do fizičkog kontakta. Ovakav nalaz je sud u cijelosti prihvatio, jer je njime na  </span><span class="span1">detaljan, logičan i potpun način analizirana predmetna nezgoda, a koji nalaz  je dat od strane kvalifikovanog lica za navedenu oblast vještačenja.</span><span class="span2"> </span><span class="span1">Nadalje, vrstu, težinu, mehanizam nastanka i kvalifikacije povrede oštećene sud je utvrdio iz nalaza i mišljenja vještaka medicinske struke N</span><span class="span1">.</span><span class="span1">R</span><span class="span1">.</span><span class="span1">, koji je sud ocijenio kao jasan, tačan i objektivan uradjen po pravilima struke i u cjelosti ga prihvatio, tim prije što ni stranke nisu imale primjedbe na isti.  Sud je cijenio i iskaz zakonskog zastupnika oštećene mldb. K</span><span class="span1">.</span><span class="span1">A</span><span class="span1">.-</span><span class="span1">majke </span><span class="span1">K.V.</span><span class="span1">, koja je u svom iskazu navela da joj je kritičnog dana </span><span class="span1">saopšteno od strane učiteljice,</span><span class="span2"> da joj je kćerka povrijeđena u saobraćajnoj nezgodi, nakon čega je istu povela u HMP Ulcinj gdje su joj konstatovali povrede u vidu ogrebotina na desnoj šaci, na desnom koljenu i leđima,  koji iskaz je  sud cijenio kao jasan tim prije što je isti u saglasnosti sa nalazom </span><span class="span1">vještaka medicinske struke, a po pitanju nastalih povreda kod oštećene prouzrokovanih predmetnom nezgodom.</span>
</p>
<p>&nbsp;</p>
<p>
<span class="span1">          Na osnovu ovakvog utvrđenog činjeničnog stanja, sud nalazi da su se radnjama okrivljenog </span><span class="span1">Č.Ć.</span><span class="span1">, stekli svi bitni elementi bića krivičnog djela ugrožavanje javnog saobraćaja iz čl.339 st.1 Krivičnog zakonika, jer je okrivljeni postupajući suprotno odredbama čl.17 st.1 i 3, čl.53 st.1 tač.2 i čl.176 st.1 Zakona o bezbjednosti saobraćaja na putevima, ugrozio saobraćaj i doveo  opasnost život i tijelo oštećene mldb. </span><span class="span1">K.A.</span><span class="span1">.</span>
</p>
<p>&nbsp;</p>
<p>
<span class="span1">          Okrivljeni je postupajući na naprijed navedeni način, bio svjestan</span><span class="span1"> svoga djela i htio je njegovo izvršenje, odnosno bio svjestan činjenice da ne pridržavajući se navedenih propisa i postupajući suprotno njima, time može</span><span class="span1"> ugroziti saobraćaj i dovesti u opasnost život i tjelo oštećene, pa je na to i pristao pri čemu se njegov psihički odnos prema učinjenom krivičnom djelu manifestuje kao eventualni umišljaj.</span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije u smislu odredbi čl.42 Krivičnog Zakonika,sud je cijenio sve olakšavajuće i otežavajuće okolnosti koje stoje na strani okrivljenog, pa je od olakšavajućih okolnosti cijenio njegovo priznanje, njegovu mladost, te njegovu raniju neosuđivanost, koju je sud utvrdio iz izvoda iz kaznene evidencije za okrivljenog, kao i  činjenicu da se zakonski zastupnik oštećene mldb. </span><span class="span1">K.A.</span><span class="span1">-njena majka </span><span class="span1">K.V.</span><span class="span1"> nije pridružila krivičnom gonjenju, dok otežavajućih okolnosti na strani okrivljenog nije bilo. </span><span class="span1">Imajući u vidu naprijed navedene olakšavajuće okolnosti,te odsustvo otežavajućih,stepen krivice i ličnost okrivljene,sud je istoj prethodno utvrdio kaznu zatvora u trajanju od 60 (šezdeset) dana i istovremeno odredio da se ista neće izvršiti, ako okrivljeni u roku od 1 (jedne) godine, po pravosnažnosti presude ne učini novo krivično djelo,</span><span class="span1"> nalazeći da će se i uslovnom osudom kao mjerom upozorenja postići svrha</span><span class="span1"> </span><span class="span1">čl. 52 Krivičnog zakonika Crne Gore i u dovoljnoj mjeri uticati na okrivljenog da ubuduće ne vrši krivična djela, odnosno da će se u svemu ostvariti svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore, zaključujući da je izrečena uslovna osuda adekvatna težini učinjenog krivičnog djela i stepenu krivice okrivljene.</span>
</p>
<p>
<span class="span2">Odluku o troškovima postupka sud je donio primjenom odredbe čl.226 i 229 Zakonika o krivičnom postupku, a isti se odnose na troškove vještačenja po vještaku saobraćajne struke u iznosu od 104,50 eura, te  vještačenja  po vještaku medicinske struke u iznosu od 60,50 eura, kao i paušala u iznosu od 30,00 eura, koji je odmjeren shodno složenosti i trajanju postupka, te imovnom  stanju okrivljenog.</span>
</p>
<p>
<span class="span2">Sa izloženog a na osnovu čl.</span><span class="span1">465 i 466 Zakonika o krivičnom postupku</span><span class="span2"> odlučeno je kao u izreci presude.</span>
</p>
<p style="text-align:center;">
<span class="span2">          OSNOVNI SUD U ULCINJU</span>
</p>
<p style="text-align:center;">
<span class="span2">           Dana&nbsp; 23.03.2016.godine</span>
</p>
<p>&nbsp;</p>
<p>
<span class="span2">ZAPISNIČAR,                                                                                          S U D I J A,</span>
</p>
<p>&nbsp;</p>
<p style="text-align:right">
<span class="span2">Škrelja Milena                                                                                      Mr Sanja Mirović</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude se može izjaviti žalba u roku od 8 dana od dana prijema prepisa iste, Višem sudu u Podgorici, preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
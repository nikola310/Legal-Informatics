<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="AleksandarCulafic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span class="s1">K.br. 3/13</span>
</p>
<p class="p3"></p>
<p class="p1"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span class="s1">	OSNOVNI SUD U BERANAMA</span><span>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv optuženog </span><span class="s1">D.Z.</span><span>, iz B., zbog krivičnog djela teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, po optužnici Osnovnog državnog tužilaštva u B.ma Kt.br. 256/2012 od 11.01.2013. godine, nakon održanog glavnog i javnog pretresa, u prisustvu Osnovnog državnog tužioca u B.ma Gorice Golubović, oštećene S.D.i optuženog i njegovog branioca adv. D.L., dana 19.02.2013. godine, donio je i javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">P R E S U D U</span>
</p>
<p class="p3">
<span> </span>
</p>
<p class="p3"></p>
<p class="p1">
<span class="s1">			</span><span>	</span>
</p>
<p class="p4">
<span>Optuženi </span><span class="s1">Z.D.</span><span>JMBG ..., od oca S.i majke V., rođene R., rođen .... godine, u B., sa prebivalištem u naselju D.L., opštine B., državljanin Crne Gore, pismen, sa završenom osnovnom školom, zaposlen, neoženjen, siromašnog imovnog stanja, neosuđivan. </span>
</p>
<p class="p3"></p>
<p class="p1"></p>
<p class="p1"></p>
<p class="p1">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	- Dana .... godine, oko ...časova, na lokalnom putu B- k., u naselju D.R., opština B., upravljao putničkim motornim vozilom marke "O.-C.", reg. oznaka BA... iz pravca B. u pravcu K., suprotno odredbama čl. 27 st. 1 i čl. 32 ZOBS-a na putevima ugrozio javni saobraćaj i doveo u opasnost život i tijelo ljudi, na način što se vozilom nije kretao desnom stranom kolovoza u smjeru kretanja i što je kroz naselje gdje važi opšte ograničenje brzine od ... km/h upravljao svojim vozilom brzinom od ...,. km/h pri čemu je preduzeo radnju kočenja i skretanja udesno, izgubio upravljivost nad vozilom, kada je došlo do zanošenja vozila, nakon čega je vozilom napustio kolovoz i zanošenjem po zemljinoj površini sa desne strane udario u betonski stub za rasvjetu od kojeg se odbio i rotirao zadnjim krajem u lijevo, te je prednjim lijevim vratima udario u N.D., iz D.R., koji je stajao u blizini stuba, a koji je tom prilikom zadobio teške tjelesne povrede, od kojih je preminuo.</span>
</p>
<p class="p3"></p>
<p class="p3">
<span>	- čime je izvršio krivično djelo teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika,</span>
</p>
<p class="p3"></p>
<p class="p3">
<span>	- pa ga sud primjenom citiranih zakonskih propisa te čl. 4, 32, 36, 42, 45 i 46 Krivičnog zakonika i čl. 229, 239 i 374 ZKP-a, </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">O S U Đ U J E</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span>	Na kaznu zatvora u trajanju od 6 (šest) mjeseci.</span>
</p>
<p class="p3"></p>
<p class="p3">
<span>	Optuženi se obavezuje da plati sudu na račun Državnog trezora Crne Gore br. 907 - 83001 - 19 na ime paušala iznos od 50,00 €, kao i na ime troškova krivičnog postupka iznos od .... €, a sve prednje u roku od 15 dana po pravosnažnosti presude pod prijetnjom posledica prinudnog izvršenja.</span>
</p>
<p class="p3"></p>
<p class="p3">
<span>	Oštećena S.D., radi ostvarivanja imovinsko pravnog zahtjeva upućuje se na parnični postupak.</span>
</p>
<p class="p1"></p>
<p class="p1"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p3"></p>
<p class="p3">
<span>	Optužnicom Osnovnog državnog tužilaštva u B.ma Kt.br. 256/2012 od 11.01.2013. godine, optužen je Z.D., iz B., zbog krivičnog djela teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika. </span>
</p>
<p class="p3">
<span>	</span>
</p>
<p class="p3">
<span>	Glavni pretres je održan i zaključen u prisustvu ODT-a u B. Gorice Golubović, oštećene S.D.,  optuženog Z.D.i njegovog branioca adv. D.L.. </span>
</p>
<p class="p3"></p>
<p class="p3">
<span>	Osnovni državni tužilac u B., u završnoj riječi je izjavila da iz priznanja optuženog D.Z., kao i svih izvedenih dokaza, utvrđeno je da je optuženi izvršio krivično djelo stavljeno mu na teret, pa je predložila sudu da optuženog oglasi krivim i izrekne kaznu zatvora u trajanju od 1 godine za izvršeno krivično djelo. </span>
</p>
<p class="p3"></p>
<p class="p3"></p>
<p class="p3">
<span>	Oštećena S.D., u završnoj riječi, istakala je da se ne pridružuje krivičnom gonjenju protiv optuženog, a zadržava pravo da imovinsko pravni zahtjev ostvari u parničnom postupku.</span>
</p>
<p class="p3"></p>
<p class="p3">
<span>	Optuženi Z.D.u svojoj odbrani, u bitnom je istakao da je dana .... godine, upravljao PMV marke "O.C.", reg. oznaka BA...i kretao se lokalnim putem B.- D.R., brzinom većom od dozvoljene. Dolaskom naspram seoskog groblja primijetio je putničko motorno vozilo marke "P.", vlasništvo D.R.</span><span class="s1">,</span><span> koje se sa lijeve strane uključilo na lokalni put i tom prilikom mu napravilo prepreku. Kada ga je primijetio uplašio se da ne dođe do sudara, pa je kočio nekoliko metara, smotao u desno, prešao na zemljani put i prednjim dijelom udario u betonski stub od struje. Tada se onesvijestio. Kada je došao svijesti, D.B.ga je izvadio iz kola. Tada je primijetio čovjeka koji leži pored puta, pa je pitao B. zašto je čovjek na putu, a on mu je rekao da ga je malo zakačio i nije mu objašnjavao ništa više, već mu je samo rekao da mora da ga odveze u bolnicu. Kasnije su mu kazali da je udario u nekog čovjeka. Kada su ga hirurški zbrinuli u bolnici, kazali su mu da je D.N., kojeg je udario, preminuo. Po njegovoj procjeni kretao se brzinom od oko ... do ... km/h. </span>
</p>
<p class="p3"></p>
<p class="p3">
<span>	U završnoj riječi je izjavio da se osjeća krivim zbog izvršenog krivičnog djela, kaje se i molio je porodicu pokojnog D.N.da mu oprosti i da u trenutcima kada je vidio prepreku na putu nije razmišljao šta će biti sa njegovim životom, već je htio da izbjegne da do nezgode dođe i u potpunosti je prihvatio završnu riječ svog branioca, koji je istakao da u trenutku kada je optuženi upravljao svojim vozilom, isto nije prilagodio brzinu svog vozila uslovima puta i krećući se većom brzinom od dozvoljene došlo je do saobraćajne nezgode, nažalost sa tragičnom posledicom. Nemajući namjeru da optuženog abolira za krivicu koju je i sam prizano, optuženi je zbog straha od izenenadne prepreke pritisnuo kočnicu, krećući se brzinom kako to stoji u optužnici. Kada je izgubio kontrolu nad vozilom isto se zanijelo u desnu starnu, a kada su točkovi vozila bili van kolovozne trake, zbog same konfiguracije terena i zemljišta koje je tu „šoderskog karaktera“, optuženi više nije mogao upravljati na način kako bi to inače mogao da spriječi, te je na taj način jakim udarcem u stub, a nakon toga nažalost i u pokojnog D., skrivio događaj koji mu se optužbom stavlja na teret. Odbrana ni na koji način nema namjeru abolirati optuženog za nešto što je priznao, ali je molio sud da ima u vidu okolnosti da je optuženi zbog iznenadne prepreke i straha da udari u drugo vozilo izgubio kontrolu i vozilom pričinio ono što mu se optužbom stavlja na teret. Zamolio je sud da ima u vidu prilikom odmjeravanja visine kazne iznjetu odbranu, iskreno kajanje, priznanje krivice, te da mu shodno tome, koliko je to u zakonskoj mogućnosti, ublaži kaznu koju mu izrekne. </span>
</p>
<p class="p3">
<span class="s1"> </span>
</p>
<p class="p3">
<span class="s1">	</span><span>Provjeravajući navode optužnog akta i odbranu optuženog, sud je na glavnom pretresu izveo dokaze: saslušao svjedoke D.B., D.R., V.D., R.D.; pročitao zapisnik o uviđaju ODT-a u B.ma Kt.br. 256/2012 od .... godine; izvršio uvid u foto dokumentaciju  lica mjesta sa skicom lica mjesta; pročitao zapisnik o vršenju tehničkog pregleda za vozilo registarskih oznaka BA..od .... godine; pročitao spoljni opis leša dat od strane dr D.V.od .... godine; pročitao nalaz i mišljenje stalnog sudskog vještaka saobraćajne struke D. Z., dat na zapisniku kod ODT-a u B.ma Kt.br. 256/12 od 07.12.2012. godine; pročitao nalaz i mišljenje vještaka mašinske struke R. P.od .... godine, sa dopunom nalaza od .... godine; pročitao obdukcioni zapisnik KBC CG S.br. ...od .... godine, te pribavio i izvršio uvid u izvod iz KE na ime optuženog. </span>
</p>
<p class="p3"></p>
<p class="p3">
<span>	Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedan sa drugim i u kontekstu sa navodima odbrane optuženog, sud je utvrdio činjenično stanje, na osnovu kojeg je nesumnjivo utvrdio da je optuženi izvršio krivično djelo stavljeno mu na teret javnom optužbom, te da je za isto kriv. </span>
</p>
<p class="p3"></p>
<p class="p3">
<span>	Sud je činjenično stanje utvrdio prvenstveno na osnovu izvedenih dokaza tokom postupka i to iskaza svjedoka D.B., D.R. i V.D., na osnovu nalaza i mišljenja vještaka D. Z., kao i ostalih pisanih dokaza.</span>
</p>
<p class="p3"></p>
<p class="p3">
<span>	Iz iskaza svjedoka D.B., sud je utvrdio da se dana .... godine, oko ...časova, vozilom "P." kojim je upravljao njegov sin R. D., uputio u pravcu grada, a sa njima je bila i njegova snaha. Dolaskom blizu raskrsnice vidio je pokojnog D.N.kako čita oglasnu tablu na betonskom stubu. Dolaskom na raskrsnicu njegov sin je stao sa svojim vozilom i dok je stajao čuo je škripu vozila koje je bilo sa njihove desne strane. To vozilo je počelo da koči, skrenulo sa asfalta na makadam, što ga je zanijelo i udarilo je u betonski stub. Nakon što je udarilo u betonski stub to vozilo se odbilo i udarilo pok. D. N., koji je pokušao da bježi. Dok se sve ovo dešavalo, njegov sin nije bio uključen na put prema B., već je stajao ispred raskrsnice. Izašao je da bi pomogao povrijeđenima i kazao svom sinu da parkira svoje vozilo na glavni put, sa njegove desne strane, kako bi izašli da pruže pomoć. Pošao je prvo do N. i pošto je vidio da se ne pomjera nije htio da ga dira, jer se bojao da ne dođe do većih povreda, da ne bi pogoršao njegovo zdravstveno stanje, pa je pošao do vozila koje je udarilo u stub. Vidio je da je tim vozilom upravljao Z.D., koji mu je komšija, a koji je tada bio u nesvjesnom stanju, pa je počeo je da mu ukazuje pomoć. Na mjestu nesreće je bilo još ljudi, koji rade na brenti kod J.M, koja je udaljena oko ... m od mjesta nesreće, a koji su dotrčali kada su čuli za udes, pa su prebacili u bolnicu povrijeđenog D.Z., dok su radnici ostali sa D.N.m, koji je umro nakon što je prebačen u bolnicu. Sud je u potpunosti prihvatio iskaz ovog svjedoka, cijeneći ga kao jasan, objektivan i ničim doveden u pitanje, a radi se o licu koje je bilo očevidac kritičnih dešavanja, a koji iskaz je saglasan sa iskazima svjedoka D.R. i V.D.. </span>
</p>
<p class="p3">
<span>	</span>
</p>
<p class="p3">
<span>	Iz iskaza svjedoka D.R., sud je utvrdio da se kritičnog dana kretao svojim vozilom marke "P.", reg. oznaka BA...iz zaseoka "B." u pravcu grada. Sa njim u vozilu je bio njegov otac B. D., koji je sjedio na mjestu suvozača i supruga D. V., koja je bila na zadnjem sjedištu. Kada je došao ispred raskrsnice, zaustavio je svoje vozilo da bi pogledao da li ima vozila sa lijeve ili desne strane. Tada je primijetio pok. D.N.kod betonskog stuba. Kada se okrenuo u desnu stranu, pošto se radilo o pravom putu, na udaljenosti od oko ... do ... m primijetio je vozilo"O.C.", sive boje, koje se skrenulo sa asfaltnog puta na makadam, a onda prednjom lijevom stranom udarilo u betonski stub, odbilo se od stuba, još malo se izokrenulo u lijevu stranu i udarilo u pok. N.D., kojeg je bacilo na put, koji vodi prema D. M.. Kritičnom prilikom njihovo vozilo je stajalo ispred raskrsnice i nije se uključivao na glavni put. Dok je stajao ispred raskrsnice njegov otac je izašao iz vozila da bi pomogao povrijeđenima, a on je pomjerio svoje vozilo i nakon toga i on izašao da pomogne povrijeđenima. Njegov otac je prvo otišao prema Novu, a nakon toga došao kod D.Z., kojeg su uzeli i prebacili do bolnice. Pokojnog D.N.nijesu dirali, jer su se plašili da ne dođe do većih povreda. Odmah nakon udesa dotrčali su radnici koji rade na pilani, tako da je tu bilo ...., ... a možda i više ljudi.</span><span class="s1"> </span><span>Sud je u potpunosti prihvatio iskaz ovog svjedoka, cijeneći ga kao jasan, objektivan i ničim doveden u pitanje, a radi se o licu koje je bilo očevidac kritičnih dešavanja, a čiji iskaz je saglasan sa iskazima svjedoka D.B. i V.D.. </span>
</p>
<p class="p3"></p>
<p class="p3">
<span>	Iz iskaza svjedoka V.D., sud je utvrdio da se kritičnog dana kretala vozilom "P." kojim je upravljao njen muž. Na mjestu suvozača sjedio je njen svekar B. D., dok je ona bila na zadnjem sjedištu. Kretali su se u pravcu grada. Kada su došli do raskrsnice kod seoske kapele, njen muž je zaustavio vozilo kako bi pogledao lijevo i desno ima li drugih vozila na putu. Kako je kucala poruke na telefonu, podigla je glavu i primijetila je sa desne strane u pravcu B. dosta daleko od njih jedno vozilo sivkaste boje. Kada je to vozilo počelo da koči, poN. je podigla glavu i vidjela da je to vozilo skrenulo sa puta, udarilo u betonski stub i odbilo se u stranu. Njen muž se sa svojim vozilom tada nije bio uključio na glavni put, već je stajao ispred raskrsnice. Tada su izašli iz vozila kako bi pomogli povrijeđenima. Nije vidjela trenutak kada je to vozilo udarilo u D. N.. Sud je u potpunosti prihvatio iskaz ovog svjedoka, cijeneći ga kao jasan, objektivan i ničim doveden u pitanje, a radi se o licu koje je bilo očevidac kritičnih dešavanja, a koji iskaz je saglasan sa iskazima svjedoka D.R. i V.D.. </span>
</p>
<p class="p3"></p>
<p class="p3">
<span>	Iz iskaza svjedoka R.D., sud nije mogao utvrditi pravno relevante činjenice vezane za kritični događaj, osim da je kritičnog dana pješke išao u pravcu seoskog groblja iz M. Č.. Tada je primijetio pok. D. N., koji se nalazio pored betonskog stuba. Pošto je u njegovom pravcu bio put do zaseoka "B.", primijetio je da se iz tog pravca kreće vozilo "P.". Tada je vidio da se to vozilo kretalo minimalnom brzinom, ali nije vidio da li je stalo, odnosno misli da je polako ušlo u krivinu, pa pošto je u njegovom pravcu bila jedna gomila šljunka, nije vidio vozilo kojim je upravljao D. Z., kao ni trenutak kontakta sa pok. D.N.m, samo je čuo škripu vozila. Vozilo "P." kojim je upravljao D.mogao je da vidi samo ... do ... m od raskrsnice kada se uključivalo. Bio je udaljen oko ... m od mjesta gdje se nalazilo vozilo "P.", koje se uključivalo iz pravca "B." i vidio je trenutak kada se ono približavalo minimalnom brzinom, ali zbog gomile šljunka nije mogao da vidi trenutak kada se ono uključilo na glavni put, odnosno da li je u tom trenutku zauzelo drugu kolovoznu traku, svoju kolovoznu traku ili zemljanu površinu na njegovoj desnoj strani, ali je nakon toga čuo škripu kočnica, pa kako nije vidio D.Z., mislio je da je to auto D.R., te da isto starta. Kada je čuo škripu odmah nakon toga je uslijedio jak udarac, a nakon toga je vidio pokojnog D.N.kako pada na put kojim se on kretao. Odmah su došli D.i i nekoliko osoba koje rade na pilani koja se nalazi u blizini mjesta nesreće. Kada je došao do vozila kojim je upravljao D., primijetio je da je vozilo "P." bilo parkirano oko ... m od raksrsnice u pravcu B. i bilo je na asfaltu, a pored vozila "P." je bila parkirana velika kamionska prikolica. </span>
</p>
<p class="p3"></p>
<p class="p3">
<span>	Iz zapisnika o uviđaju saobraćajne nezgode ODT-a u B.ma Kt.br. 256/2012 od .... godine, utvrđeno je da je isti sačinjen povodom saobraćajne nezgode, koja se dogodila na lokalnom putu B.- D.R., u blizini seoskog groblja, te da je u saobraćajnoj nezgodi učesvovalo PMV "O.C." reg. oznaka BA..., kojim je upravljao iz pravca naselja D. L. u pravcu sela Z. D. Z., koji je izgubio kontrolu nad vozilom, skrenuo udesno, kada je vozilo udarilo u betonski stub lociran sa njegove desne strane, gledano iz pravca naselja Donje Luge, od kojeg se odbilo i lijevom stranom svog vozila udarilo u pješaka D. N., koji je zadobio teške tjelesne povrede i koji je nakon toga prebačen u bolnicu, radi ukazivanja ljekarse pomoći, gdje je podlegao povredama i preminuo na hirurškom odjeljenju. </span>
</p>
<p class="p3"></p>
<p class="p3">
<span>	Iz foto dokumentacije sa skicom lica mjesta br. ... od .... godine, čiju vjerodostojnost je potvrdio optuženi, ustanovljeno je kako izgleda mjesto saobraćajne nezgode i položaj zatečenog vozila, nakon saobraćajne nezgode. </span>
</p>
<p class="p3"></p>
<p class="p3">
<span>	Iz nalaza o spoljašnjem opisu leša pok. N.D., dat od strane dr D.V.od .... godine, utvrđeno je da je smrt najvjerovatnije nastupila zbog traumatičnog šoka, ali se tačan uzrok smrti jedino može utvrditi obdukcijom. </span>
</p>
<p class="p3"></p>
<p class="p3">
<span>	Iz obdukcionog zapisnika KBC P. S.br. ... od .... godine, sud je utvrdio da je kod pok. D.N.smrt nastupila usled iskrvavljenja iz razorenja lijevog bubrega i slezine, rascjepa jetre i pluća, te raskidanih krvnih sudova oko višestrukih preloma rebara. Prelomi rebara, razorenje lijevog bubrega i slezine, rascjepi jetre i pluća, kao i druge, spolja i unutra opisane, povrede posledica su dejstva tupog, teškog i jako zamahnutog mehaničkog oruđa. U vrijeme umiranja nije postojalo stanje alkoholisanosti. Sud je u potpunosti prihvatio obdukcioni zapisnik prof. dr M. Š., cijeneći ga kao jasan, objektivan i dat po praivlima struke i nauke. </span>
</p>
<p class="p3"></p>
<p class="p3">
<span>	Iz zapisnika o vršenju tehničkog pregleda vozila reg. oznaka BA..., od .... godine, sud je utvrdio da se zbog većeg stepena havarije na vozilu nije mogao izvršiti vanredni tehnički pregled. </span>
</p>
<p class="p3"></p>
<p class="p3">
<span>	Iz nalaza i mišljenja vještaka mašinske struke R. P. od .... godine i dopune od .... godine, sud je utvrdio na vozilu "O.C." reg. oznaka BA..., koje je učestvovalo u saobraćajnoj nezgodi koja se desila .... godine, da su pneumatici odgovarajući za ovo doba godine, sa potrebnom dubinom šare na gazećem sloju. Vizuelnim pregledom crijeva i cjevovoda kočionoih instalacija i kočionih aparata na prednjim točkovima nijesu uočeni tragovi curenja kočione tečnosti, niti bilo kakve deformacije koje bi ukazivale na neipsravnost radne kočnice vozila prije nezgode. Vizuelni pregled kočionih instalacija ne može biti mjerodavan za utvrđivanje stanja radne kočnice na vozilu, te da za ocjenu ispravnosti i pouzdanosti kočionog sistema vozila, mjerodavno je jedino mjerenje kočione sile na valjcima za tehnički pregled, što u ovom slučaju nije bilo moguće uraditi. Sistem za upravljanje je sa servo pojačivačem. Funckionalnost servo uređaja, sistema za upravljanje moguće je provjeriti samo ako motor vozila radi, što u ovom slučaju nije bilo moguće. Pri pomjeranju točkova upravljača lijevo - desno, vidi se pomjeranje upravljačkih točkova, ali tada servo ne radi. Prilikom pregleda vozila nije bilo moguće otvoriti prednju haubu vozila (obezbijediti pristup sistemu za upravljanje), pa zbog ovoga nijen bilo moguće dati kompletan nalaz i mišljenje vezan za stanje ispravnosti sistema za upravljanje prije nezgode. Sud je prihvatio dati nalaz i mišljenje kao objektivni pokazatelj stanja na vozilu nakon saobraćajne nezgode.</span>
</p>
<p class="p3"></p>
<p class="p3">
<span>	Iz nalaza i mišljenja vještaka saobraćajne struke D. Z., sud je utvrdio se saobraćajna nezgoda dogodila danju, u uslovima suvog kolovoza, u blizini pregledne raskrsnice, gdje se put pruža u pravcu, kada je vozač putničkog vozila "O.", koji se kretao iz pravca B. prema K., preduzeo radnju kočenja i skretanja u desno, usled čega je izgubio upravljivost nad vozilom, pri čemu je došlo do zanošenja vozila na kolovozu puta, zadnjim krajem u lijevo, nakon čega je vozilo u daljem kretanju napustilo kolovoz i zanošenjem po zemljanoj površini sa desne strane puta naletjelo na betonski stub, od kojeg se odbilo i rotiralo zadnjim krajem u lijevo, prilikom čega je prednjim lijevim vratima nalijetjelo na pješaka koji je stajao u blizini stuba, odbacivši ga na daljinu od oko ... m. Prema iskazu vozača vozila ".O., vozilo "P." se uključivalo sa lijeve strane, na lokalni put, pa je radi izbjegavanja čeonog sudara sa tim vozilom preuzeo radnju kočenja i skretanja, pri čemu je sletio sa kolovoza na zemljano proširenje i zatim naletio na betonski stub. Vozač vozila "P." u svom iskazu navodi da se kretao iz pravca "B.", pa je dolaskom u zonu raskrsnice zaustavio svoje vozilo kako bi propustio nailazeće vozilo sa svoje desne strane, koje se tada zanijelo i slijetjelo sa puta, udarilo u betonski stub i bočnom stranom udarilo pješaka. Preduzimanje radnje kočenja i skretanja u desno od strane vozača "O.", bila je reakcija na pojavu opasne situacije na putanju njegovog kretanja, u cilju izbjegavanja saobraćajne nezgode. Opasna situacija je nastala pojavom pokretne prepreke na putu ispred vozila "O.". Imajući u vidu njegov iskaz ta prepreka je mogla biti vozilo "P.", koje se uključivalo sa sporednog puta sa lijeve strane, ispred nailazećeg vozila "O.". Ukoliko je vozač vozila "P.", koji se približavao raskrsnici iz pravca "B." preduzeo radnju skretanja udesno, radi uključivanja na put, kojim se u tom trenutku kretalo vozilo "O.", tada je u fazi skretanja mogao angažovati dio polovine kolovoza, koja je u vožnji pripadala vozilu "O.", čime je stvorio opasnu situaciju za vozača vozila "O.", na koju je reagovao kočenjem i skretanjem, a u tom slučaju na strani vozača vozila "P." stoji propust uzročno vezan za stvaranje opasne situacije. Vremensko - prostornom analizom je utvrđeno da zaustavni put vozila "O.", pri brzini od ... km/h iznosi  ... m. Mjesto reagovanja vozača vozila "O." na stvorenu opasnu situaciju, udaljeno je od raskrsnice ..,. m, iz čega proističe da je vozač vozila "O." imao mogućnost zaustavljanja ispred raskrsnice, preduzimanjem radnje intenzivnog kočenja uz zadržavanje vozila na kolovozu puta, pri čemu nije isključena mogućnost nastanka kontakta ovih vozila u zoni rakrsnice. Vozač vozila "P." je imao razloga da očekuje pojavu vozila u zoni rasksrsnice, pa je bio dužan da prati odvijanje saobraćaja na putu u zoni raskrsnice, pa da svojim kretanjem ne izazove opasnu siutaciju po ostale učesnike u saobraćaju. Isti je bio u mogućnosti da uoči nailazak "O.a" sa desne strane, jer je put u zoni raskrsnice pregledan, pa da kretanje svog vozila prilagodi tim uslovima i bezbjedno se uključi u raskrsnicu, propuštajući nailazeće vozilo i na taj nači izbjegne stvaranje opasne situacije na putu. Vremensko prostorna analiza pokazuje da je postojala mogućnost izbjegavanja slijetanja vozila sa kolovoza puta, a time i nalijetanja na betonski stub i pješaka od strane vozača vozila "O.", preduzimanjem intenzivnog kočenja u slučaju da se prije nastale opasnosti kretao brzinom manjom od .,. km/h. Propust vozača vozila "O."ogleda se u tome što je na dijelu puta kroz naselje, gdje važi opšte ograničenje od ... km/h vozio svoje vozilo brzinom od ..,. km/h, angažujući u svom kretanju i dio lijeve polovine kolovoza, namijenjene za kretanje vozila iz suprotnog smejra. Nezgodu je mogao izbjeći u slučaju da je vozio brzinom dozvoljenom za vožnju kroz naselje. U ovakvoj saobraćajnoj situaciji na strani vozača vozila "O.", stoje propusti uzročno vezani za nastanak saobraćajne nezgode. U ovoj nezgodi nije došlo do kontakta vozila "P." i "O.". Ukoliko je vozač vozila "P." stajao ispred raskrsnice i čekao da prođe vozilo "O.", tada na strani vozača vozila "P." nije bilo propusta za nastanak opasne situacije. U tom slučaju razlog gubljenja upravljivosti vozača vozila "O.", može biti posledica pogrešne procjene, nepažnje ili posledica drugih subjektivnih razloga, pa na njegovoj starni stoje propusti koji su u urzočnoj vezi sa nastankom nezgode. Pješak se nalazio na zemljanom proširenju u neposrednoj blizini betonskog stuba. Svojim položajem nije uticao na nastajanje saobraćajne nezgode. Vozilo je na pješaka naletjelo u fazi zanošenja i istog vozač nije mogao izbjeći, zbog gubljenja upravljivosti nad vozilom. Vozač vozila "O." je imao mogućnost da zvučnim signalnom upozori pješaka na nastalu opasnost, koji je na sudarnoj poziciji mogao biti okrenut leđima ili bokom prema nailazećem vozilu, tako da isto nije mogao primijetiti. Prema izjavi očevidaca čitao je plakte okačene na stub. Sud je u potpunosti prihvatio nalaz datog vještaka, jer je isti dat po osnovu pravila struke i nauke i po osnovu zapisnika o uviđaju sa lica mjesta saobraćajne nezgode i skice lica mjesta, kao objektivnih pokazatelja stanja zatečenog neposredno nakon saobraćajne nezgode. Imajući u vidu dati nalaz koji ostavlja alternativne mogućnosti u pogledu doprinosa vozača vozila "P." nastanku saobraćajne nezgode, sud je iz iskaza svjedoka D.B., D.R. i V.D., utvrdio da je vozilo "P." stajalo ispred raskrsnice i čekalo da prođe vozilo kojim je upravljao optuženi, pa je u tom dijelu prihvatio nalaz vještaka da na strani vozača vozila "P." nije bilo propusta za nastanak opasne situacije, te da je gubljenje upravljivosti nad vozilom optuženog posledica njegove pogrešne procjene, pa na njegovoj strani stoje propusti koji su u uzročnoj vezi sa nastankom nezgode. </span>
</p>
<p class="p3"></p>
<p class="p3">
<span>	Analizirajući odbranu optuženog D.Z., sud je imao u vidu da optuženi nije negirao da je kritičnom prilikom upravaljo vozilom marke "O.C. "reg. oznake BA ... ... iz pravca B. u pravcu K., da je vozio većom brzinom od dozvoljene, te da je izgubio upravljivost nad vozilom, kada je došlo do zanošenja vozila, nakon čega je vozilo udarilo u betonski stub za rasvjetu, od kog se odbilo i udarilo D.N.koji je stajao u blizini stuba, a koji je tada zadobio teške tjelesne povrede, od kojih je preminuo i prihvatio je njegovu odbranu u tom dijelu. Citirani navodi odbrane optuženog ocijenjeni su kao jasni, potpuni, logični, neprotivurječni i saglasni izvedenim dokazima. </span>
</p>
<p class="p3"></p>
<p class="p3">
<span>	Sud nije prihvatio navode odbrane optuženog da se vozilo "P.", sa lijeve strane uključilo na lokalni put i tom prilikom mu napravilo prepreku.  U tom dijelu sud je odbranu optuženog cijenio kao sračunatu na umanjenje krivične odgovornosti, s obzirom da su ovakvi navodi obezvrijeđeni iskazima sjevdoka D.B., D.R. i V.D., koji su u svojim iskazima naveli da se vozilo "P.", u kojem su se oni nalazili, konkretnom prilikom nije uključilo na glavni put, već da je stajalo ispred raskrsnice. </span>
</p>
<p class="p3"></p>
<p class="p3">
<span>	Na osnovu svih izvedenih dokaza, cijeneći ih pojedinačno i u sveukupnosti,  dovodeći u vezu jedan sa drugim i sa navodima iz odbrane optuženog, sud je utvrdio sledeće činjenično stanje - kritičnog dana na lokalnom putu B- k., u mjestu D.R., optuženi Z.D.se nije kretao desnom stranom kolovoza u smjeru kretanja i kroz naselje gdje važi ograničenje brzine ... km/h upravljao je svojim vozilom brzinom od ... km/h, pri čemu je zbog pogrešne procjene preduzeo radnju kočenja i skretanja udesno, izgubio upravljivost nad vozilom, kada je došlo do zanošenja vozila, nakon čega je vozilo napustilo kolovoz i udarilo u betonski stub od kojeg se odbilo, rotiralo i prednjim lijevim vratima udarilo u D. N., koji je stajao blizu stuba, a koji je tom pirlikom zadobio teške tjelesne povrede od kojih je preminuo. Dakle, upravljajući vozilom protivno odredbama čl. 27 st. 1 ZOBS-a na putevima, po kojima je bio dužan da se kreće desnom stranom kolovoza u smjeru kretanja i istovremeno suprotno odredbama čl. 32 istog Zakona, po kome vozač na putu u naselju ne smije vozilom da se kreće većom brzinom od ... km /h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio, optuženi je na ovaj način ostvario obilježje krivičnog djela iz čl. 384 st. 4 u vezi čl. 339 st. 3 u vezi st. 1 Krivičnog zakonika, s tim što je u odnosu kako na osnovno djelo, tako i na posledicu izvršenja ovog krivičnog djela - nastupanja smrti kod sada pok. D. N., postupao sa nehatom, jer je bio svjestan da upravljanjem vozilom protivno čl. 27 i 32 ZOBS-a na putevima, može dovesti do povređivanja ljudi - učesnika u saobraćaju, ali je olako držao da takva posledica neće nastupiti. </span>
</p>
<p class="p3"></p>
<p class="p3">
<span>	Za krivično djelo teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, predviđena je kazna zatvora od 1 do 8 godina. </span>
</p>
<p class="p3"></p>
<p class="p3">
<span>	Prilikom odlučivanja o vrsti i visini kazne, sud je cijenio okolnosti iz čl. 42 Krivičnog zakonika, koje se odnose na odmjeravanje kazne, pa je od olakšavajućih okolnosti kod optuženog našao da se radi o mladom čovjeku, siromašnog imovnog stanja, licu koje do sada nije kažnjavano, što ukazuje da nije sklon vršenju krivičnih djela, licu koje je izrazilo kajanje, po ocjeni suda iskreno, s tim što je sud kao posebno olakšavajuću okolnost imao u vidu da se oštećena nije pridružila krivičnom gonjenju, pa u nedostatku otežavajućih okolnosti, sud je mišljenja da sve olakšavajuće okolnosti na strani optuženog predstavljaju osobito olakšavajuće okolnosti, koje kao takve mogu biti osnov ublažavanja predviđene kazne, te da će se i sa ublaženom kaznom postići svrha kažnjavanja, pa je sud optuženog osudio na kaznu zatvora u trajanju od 6 (šest) mjeseci, cijeneći da će se i sa takvom vrstom i visinom kazne, postići se svrha kažnjavanja predviđena u čl. 32 Krivičnog zakonika. </span>
</p>
<p class="p3"></p>
<p class="p4">
<span>Odluka o troškovima postupka  donijeta je na osnovu odredbe čl. 226 st. 2 i čl. 229 Zakonika o krivičnom postupku, pri čemu je sud u pogledu troškova postupka obuhvatio troškove na ime vještačenje vještaka saobraćajne struke D. Z. u iznosu od ... €, na ime vještačenja od vještaka med. sturke prof. dr M. Š. u iznosu od .. €, na ime vještačenja od strane vještaka dipl. ing R. P. u iznosu od ... €, na ime vještačenja od strane dr D.V.u iznosu od ... €, na ime naknade troškova povodom prevoza leša pok. D. od B. do Kliničkog centra u P., u iznosu od  ... €, na ime nagrade i naknade za rad branioca po službenoj dužnosti adv. D.L. iznos od ... €, što sve ukupno iznosi  ... €, kao i da plati na ime paušala iznos od ... €, pri čemu je sud vodio računa o složenosti i trajanju krivičnog postupka, kao i o imovinskim prilikama optuženog. </span>
</p>
<p class="p4"></p>
<p class="p4">
<span>U smislu čl. 239 ZKP-a, zakonska zastupnica pok. D. N., S.D., radi ostvarivanja imovinsko pravnog zahtjeva upućuje se na parnični postupak. </span>
</p>
<p class="p4"></p>
<p class="p4">
<span>Sa iznijetih razloga shodno čl. 374 ZKP-a, odlučeno je kao u izreci presude. </span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span class="s1">OSNOVNI SUD U BERANAMA</span>
</p>
<p class="p5">
<span class="s1">Dana, 19.02.2013. godine</span>
</p>
<p class="p5"></p>
<p class="p3"></p>
<p class="p3"></p>
<p class="p3">
<span class="s1">Zapisničar                                                                                                S U D I J A</span>
</p>
<p class="p3">
<span class="s1">Mirosava Lekić                                                                         Aleksandar Ćulafić</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA: </span>
</p>
<p class="p3">
<span>Protiv ove presude nezadovoljna stranka</span>
</p>
<p class="p3">
<span>ima pravo žalbe u roku od 15 (petnaest) dana </span>
</p>
<p class="p3">
<span>od dana prijema presude, preko ovog suda </span>
</p>
<p class="p3">
<span>za Viši sud u Bijelom Polju.</span>
</p>
<p class="p6"></p>


</body>
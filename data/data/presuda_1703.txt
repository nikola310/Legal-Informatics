<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>K.br. 100/10</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;
<div style="text-align: center">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA</strong><br>
	&nbsp;<br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U KOLAŠINU, </strong>kao prvostepeni krivični, po predsjedniku suda Popović Arsenu, uz učešće zapisničara Mrdak Ljiljane, u krivičnom predmetu protiv optužene B. R. iz K., zbog krivičnog djela kradje iz čl. 239 st. 1 Krivičnog zakonika, po optužnom predlogu ODT iz Kolašina, Kt.br. 56/10 od 3.09.2010.godine, nakon održanog glavnog I javnog pretresa dana 18.01.2011. godine, u prisutvu ODT – Kolašin Grujić Vojislava I optužene B.R., donio je I javno objavio –<br>
&nbsp;<br>
&nbsp;<br>
&nbsp;
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>P R E S U D U</strong><br>
	&nbsp;<br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OPTUŽENA:</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; B.R.,&nbsp; od oca M. I majke M. rodjene Ć., &nbsp;rodjena … .godine u K., gdje je I nastanjena – &nbsp;&nbsp;pismena, završina osnovnu školu, udata majka dvoje djece, nezaposlena, državljanka Crne Gore, lošeg imovnog stanja osudjivana, </strong><br>
&nbsp;<br>
&nbsp;
<div style="text-align: center">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K r i v a&nbsp; j e</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je:</strong><br>
&nbsp;<br>
U periodu od 07.06.2009 do 07.06.2010.godine u mjestu ,,O.,, - Opština K., u namjeri da sebi pribavi protivpravnu imovinsku korist oduzela električnu energiju vlasništvo oštećene Elektrodistribucije – K., na način što je svoj stambeni objekat priključila na elektro mrežu kablom presjeka 3 x 1,5 mm2 direktno sa elektro mreže bez mogućnosti mjerenja utroška električne energije I time pribavila protivpravnu imovinsku korist u vrijednosti od 220,26 €ura, na štetu Elektrodistribucije – K.,<br>
&nbsp;<br>
<ul>
	<li>
		čime je izvršila krivično djelo kradje iz čl. 239 st. 1 Krivičnog zakonika.</li>
</ul>
&nbsp;<br>
Pa joj sud primjenom citirane zakonske odredbe te čl. 52, 53&nbsp; I 54 Krivičnog Zakonika I čl. 364 ZKP-a,&nbsp; I z r i č e –<br>
&nbsp;<br>
&nbsp;
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>USLOVNU OSUDU</strong><br>
	&nbsp;<br>
	Kojom okrivljenoj <strong>UTVRDJUJE kaznu zatvora u trajanju od 3 /tri</strong>/ mjeseca I istovremeno odredjuje da se ista neće izvršiti ukoliko okrivljena u roku od 1 /jedne/ godine ne počini novo krivično djelo.</div>
&nbsp;<br>
<strong>OBAVEZUJE SE </strong>okrivljena na plaćanje sudskog paušala u iznosu od 30,00 €ura, koje će uplatiti na žiro račun br. 832-196-94 u roku od 15 dana od pravosnažnosti ove presude pod prijetnjom prinudnog izvršenja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OBAVEZUJE SE</strong> okrivljena da na ime imovinsko pravnog zahtjeva oštećenoj Elektrodistribuciji – K.uplati iznos od 220,26 €.<br>
&nbsp;
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT – Kolašin je optužnim predlogom Kt.br. 56/10 od 03.09.2010.godine stavio na teret optuženoj B. R. da je počinila krivično djelo kradja iz čl. 239 st. 1 Krivičnog zakonika. Pri podnijetom optužnom predlogu do okončanja postupka ostao je ODT Grujić Vojislav. U završnoj riječi predložio je da sud okrivljenu oglasi krivom I osudi po Zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljena B. R. u svojoj odbrani &nbsp;na glavnom pretresu održanom 18.01.2011.godine , priznala je izvršenje krivičnog djela koje joj je stavljeno na teret navodeći da su tačni navodi iz optužnog predloga I činjenica da je u svojoj kući u mjestu O. – Opština K. bila stavila kabal direktno sa elektro stuba do njene kuće I tako koristila električnu energiju, medjutim, istakla je da nije neki potrošač, te da je koristila neka sijalična mjesta. Navela je da u kući ne posjeduje ni elektro brojilo, te da je inače spremna da uredno plaća struju samo da joj se postavi strujomjer u kuću. Istakla je da je napravila grešku koja se ubuduće neće ponoviti, te da od juna 2010.godine od kada su došli kod nje u kontrolu, pa do današnjeg dana nema struje. U završnoj riječi je navela da ostaje pri odbrani datoj na glavnom pretresu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom na činjenicu da je okrivljena u potpunosti priznala izvršenje krivičnog djela za koje se tereti, te kako nije bilo razloga da se posumnja u istinitost njenog priznanja, a obzirom da su stranke&nbsp; saglasne da se ne provode predloženi &nbsp;dokazi, to je sud shodno čl. 454 st. 2 ZKP-a donio rješenje da se ne izvode dokazi koji su optužnim predlogom predloženi od strane ODT-a sem onih dokaza od kojih zavisi vrsta I mjera krivične sankcije za krivično djelo koje je ovdje u pitanju. &nbsp;Tako je sud izvršio uvid u izvod iz KE izdat na ime okrivljene B.R. izdatog od strane Uprave policije – Ispostave – K. od 18.10.2010.godine iz kojeg je utvrdio da&nbsp; B. R. &nbsp;prolazi kroz kaznenu evidenciju ove Ispostave, tj. da je osudjivana presudom Osnovnog suda K. K.br. ...od … god. ,za krivično djelo iz člana 37 st 2. KZCG.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu naprijed navedenog sud je uvjerenja da je okrivljena B. R. u periodu od 07.06.2009.godine do 07.06.2010 godine u mjestu O. – Opština K., u namjeri da sebi pribavi protivpravnu imovinsku korist oduzela električnu energiju vlasništvo oštećene Elektrodistribucije – K., na način što je svoj stambeni objekat priključila na elektro mrežu bez mogućnosti mjerenja utroška električne energije I time pribavila protivpravnu imovinsu korist u vrijednosti od 220,26 €ura, &nbsp;na štetu Elektrodistribucije – K., te da je na opisani način postupala sa umišljajem ostvarujući sve elemente bića krivičnog djela kradja iz čl. 384 st. 1 Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje, a odnose se na okrivljenu I krivično djelo koje joj je stavljeno na teret, pa je na strani okrivljene od olakšavajućih okolnosti cijenio činjenicu da je ista priznala izvršenje krivičnog djela, da se radi o porodičnoj osobi – majci &nbsp;dvoje djece, da je lošeg imovnog stanja, te da se korektno vladala pred sudom.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okolnost da je okrivljena do sada osudjivana, sud nije uzeo kao otežavajuću okolnost iz razloga što je od ranije osude protekao period od 17 godina.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći navedene okolnosti sud je našao da postoje uslovi za izricanje uslovne osude smatrajući da će zaprijećenom kaznom zatvora u trajanju od tri mjeseca dovoljno uticati na okrivljenu da ubuduće ne vrši krivična djela, a da je uslovljeni period od jedne godine dovoljno dug u cilju provjere okrivljene, te da je izrečena uslovna osuda srazmjerna težini učinjenog krivičnog djela i da će se njome postići svrha kako specijalne tako I generalne prevencije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 199 ZKP-a okrivljena je obavezna na plaćanje sudskog paušala u iznosu od 30,00 €ura, koji iznos je srazmjeran dužini trajanja postupka I imovinskim prilikama okrivljene.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno članu 212 st.2 ZKP-a, obzirom da je okrivljena priznala navode iz optužnog predloga, ista je obavezana na plaćanje imovinskopravnog zahtjeva u iznosu od 220,26 € oštećenoj Elektrodistrubuciji – K.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu naprijed navedenog, a primjenom citiranih zakonskih odredbi, odlučeno je kao u izreci presude.<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U KOLAŠINU,</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Dana, 18.01.2011.godine.</strong><br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana &nbsp; s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Popović Arsen s.r.</strong><br>
&nbsp;<br>
&nbsp;<br>

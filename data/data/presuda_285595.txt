<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li>
<span></span>
</li>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 538/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog </span><span class="span1">M. L.</span><span class="span1">, zbog krivičnog djela teška tjelesna povreda, iz čl. 151 st. 1 Krivičnog zakonika Crne Gore, rješavajući po optužnom predlogu ODT Podgorica, Kt. br. 801/17 od 26. 07. 2017. godine, nakon glavnog i javnog pretresa održanog dana 21. 03. 2018. godine, u prisustvu zastupnika optužbe Marka Mugoše, okrivljenog i njegovog branioca advokata </span><span class="span1">D. M., </span><span class="span1">donio je i dana 22. 03. 2018. godine javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M. L.</span><span class="span1">, JMB </span><span class="span1">xxxxxxxxxxxxx</span><span class="span1">, od oca Č</span><span class="span1">.</span><span class="span1"> i majke R</span><span class="span1">.</span><span class="span1">, rođene R</span><span class="span1">.</span><span class="span1">, rođen </span><span class="span1">xx</span><span class="span1">. </span><span class="span1">xx</span><span class="span1">. </span><span class="span1">xxxx</span><span class="span1">. godine u P</span><span class="span1">.</span><span class="span1">, sa prebivalištem u mjestu rođenja, državljanin Crne Gore, pismen, završio srednju školu, inkasant, neoženjen, bez djece, srednjeg imovnog stanja, osuđivan presudom Osnovnog suda u Podgorici K. br. 458/11 od 04. 01. 2012. godine, zbog krivičnog djela teška tjelesna povreda iz čl. 151 st. 1 Krivičnog zakonika Crne Gore - 6 (šest) mjeseci zatvora uslovno na 2 (dvije) godine.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 17. 06. 2017. godine, oko 14:00 časova, u Podgorici, u Ul. Ljubljanskoj, na rampi Kliničkog centra Crne Gore, svjestan svog djela čije je izvršenje htio i znajući da je njegovo djelo zabranjeno, teško tjelesno povrijedio oštećenog </span><span class="span1">V. M.</span><span class="span1">, na način što mu je, nakon kraće rasprave, pesnicom zadao više udaraca u predjelu glave, kojom prilikom je oštećeni zadobio tešku tjelesnu povredu u vidu otoka obje polovine donjoviličnog predjela, praćenih dvostrukim prelomom donjovilične kosti, nagnječenje u lijevoj polovini čeonog predjela, nagnječenje u desnom čeono  tjemenom predjelu, nagnječenje kapka lijevog oka i više oguljotina u predjelu lica,</span>
</p>
<p>
<span class="span1"> - čime je izvršio krivično djelo teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenog </span><span class="span1">M. L.</span><span class="span1"> primjenom citiranih zakonskih propisa, te članova 4 st. 2, 32, 41, 42 Krivičnog zakonika Crne Gore i čl. 226, 227, 229, 239 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu rad u javnom interesu, u trajanju od 300 (tristotine) časova, koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>
<span class="span1">Oštećeni </span><span class="span1">V. M.</span><span class="span1"> se radi ostvarivanja imovinskopravnog zahtjeva upućuje na parnični postupak.</span>
</p>
<p>
<span class="span1">Obavezuje se okrivljeni da na ime troškova krivičnog postupka plati iznos od 90,50 eura u roku od 15 dana po pravosnažnosti presude, pod prijetnjom prinudnog izvršenja, </span><span class="span2">dok će sud o troškovima koji se odnose na nagradu i nužne izdatke oštećenog i njegovog punomoćnika odlučiti posebnim rješenjem</span><span class="span1">.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt. br. 801/17 od 26. 07. 2017. godine, okrivljenom </span><span class="span1">M. L.</span><span class="span1"> je stavljeno na teret izvršenje krivičnog djela teška tjelesna povreda iz čl. 151 st. 1 Krivičnog zakonika Crne Gore. U završnoj riječi zastupnik optužbe je ostao pri podnijetom optužnom predlogu, nalazeći da je u toku postupka, prije svega iz odbrane okrivljenog, kao i provedenih dokaza, nesporno utvrđeno da je okrivljeni izvršio krivično djelo koje mu je stavljeno na teret. U konačnom je predložio sudu da okrivljenog oglasi krivim i osudi u granicama propisanim zakonom.</span>
</p>
<p>
<span class="span1">Okrivljeni </span><span class="span1">M. L.</span><span class="span1"> je u svojoj odbrani, u prethodnom postupku, priznao da je  izvršio krivično djelo koje mu je stavljeno na teret. Navodi da je dana 17. 06. 2017. godine, oko 14:00 časova, bio kod svojih drugarica N</span><span class="span1">.</span><span class="span1"> i M</span><span class="span1">.</span><span class="span1"> T</span><span class="span1">.</span><span class="span1">, koje su ga zamolile da Maju prebaci do KBC-a, a njenu sestru Nikolinu u City kvart. Kada su došli do KBC-a, zaustavio se ispred rampe i tu je M</span><span class="span1">.</span><span class="span1"> izašla, a on je razgovarao sa N</span><span class="span1">.</span><span class="span1"> pa nije obratio dovoljno pažnje i krenuo je da se uključi u saobraćaj, kako bi krenuo u pravcu Medicinske škole. Tada je naišlo vozilo, koje se takođe kretalo u pravcu Medicinske škole koje je zakočilo, tako da su izbjegli sudar. Vidio je da je u vozilu marke “Mercedes” bilo jedno muško lice, koje je granalo rukama, kada mu je on takođe gestikulacijom rekao da je sve u redu i da produži dalje. Međutim, vozač tog vozila je izašao i stao ispred njegovog auta, zbog čega je i sam izašao. Pitao je ovog momka zašto grana rukama, na šta mu je on uzvratio isto pitanje i mahinalno ga gurnuo u predjelu grudi, zbog čega je bio izrevoltiran, pa ga je udario pesnicom u predjelu glave, odnosno vilice, od kojeg udarca se on zateturao, ali nije pao, već se zaletio da ga udara. Udario ga je pesnicom u predjelu usne, zbog čega mu je uzvratio još nekoliko udaraca pesnicom u predjelu glave, od kojih udaraca je oštećeni pao, počela je da mu toči krv, pri čemu su prišli neki momci da ih razdvoje, koji su oštećenog poveli, kako bi mu se ukazala ljekarska pomoć. Posle toga je ušao u vozilo i sa N</span><span class="span1">.</span><span class="span1"> se udaljio u pravcu Medicinske škole, dalje u pravcu Union bridge-a i u pravcu Čepuraka. Istakao je da mu je strašno žao što je do svega došlo i samo se nada da lice koje je udario nema ozbiljne povrede. Nakon događaja je zvao KBC kako bi se interesovao za zdravlje oštećenog, kada su mu saopštili da je zadobio teške tjelesne povrede. Izrazio je veliko kajanje zbog svega što se desilo i obećao da ubuduće sigurno neće vršiti krivična djela. Na glavnom pretresu je, ponavljajući odbranu, dodao da ga je oštećeni, kada je pitao zašto grana rukama, uhvatio u predjelu grudi  te da na licu mjesta nije vidio službenike policije, niti u neposrednoj blizini. Na licu mjesta je vidio svog poznanika L</span><span class="span1">.</span><span class="span1"> D</span><span class="span1">.</span><span class="span1">, koji im je prišao, pa je zamolio L</span><span class="span1">.</span><span class="span1"> da oštećenog skloni od njega, a kada je vidio da je povrijeđen, rekao je L</span><span class="span1">.</span><span class="span1"> da ga povede u Urgentni centar. Naveo je da je nakon događaja bio kući, te da je njegov brat V</span><span class="span1">.</span><span class="span1"> L</span><span class="span1">.</span><span class="span1"> lično zvao </span><span class="span1">V. M.</span><span class="span1"> i pričao s njim putem telefona, koji mu je tom prilikom predložio da se dogovore u vezi tog slučaja, nakon čega su se njegova dva brata vidjela sa M</span><span class="span1">.</span><span class="span1">, ali se nisu dogovorili. Ne može da se sjeti kada je njegov brat stupio u kontakt sa oštećenim i kada su se tačno vidjeli. Pojasnio je da, kada je rekao kod tužioca da ga je oštećeni gurnuo u predjelu grudi, a na glavnom pretresu da ga je uhvatio u predjelu grudi, misli da je to isto, jer ga je u isto vrijeme uhvatio i gurnuo. U završnoj riječi je naveo da se pridružuje završnoj riječi svog branioca i ukazao da mu je žao što se sve desilo i da je pričao samo istinu. Saglasio se da mu sud izrekne kaznu rad u javnom interesu.</span>
</p>
<p>
<span class="span1">Branilac okrivljenog </span><span class="span1">M. L.</span><span class="span1">, advokat D</span><span class="span1">.</span><span class="span1"> M</span><span class="span1">.</span><span class="span1">, je u završnoj riječi, naveo da, kako je okrivljeni već pred tužiocem priznao izvršenje krivičnog djela, bez namjere i želje da bilo </span><span class="span1">šta prikrije, sakrije i prećuti, opovrgava sve navode koje je iskazao punomoćnik oštećene porodice, a koji se ogleda u tome da se krio, da je bježao od policije i slično. Ono što je bitno u postupku je to da sud treba da uvidi samu krivicu oštećenog u nemilom događaju, a koje se ogleda u tome da je prvi izašao iz kola i prišao kolima okrivljenog, što je imalo za posledicu usmenu raspravu, a kasnije i fizički kontakt. Ukazao je da je porodica okrivljenog, preko punomoćnika oštećenog, išla u Ulcinj, te da je sam okrivljeni pred ODT-om i pred sudom izjavljivao kajanje i izvinjavao se oštećenom i njegovoj porodici, ali su oštećeni i  njegov punomoćnik već u samom startu napravili zid odbojnosti, tako što su od okrivljenog i njegove porodice tražili 15.000,00 eura, kako bi se povukli iz cijelog predmeta. Smatra da će sud, nakon svestrane ocjene spisa, dokaza i riječi na raspravama, donijeti odluku koja će da bude isključivo u cilju pravde i istine.</span>
</p>
<p>
<span class="span1">Sud je u dokaznom postupku saslušao svjedoka oštećenog </span><span class="span1">V. M.</span><span class="span1">, svjedoke N</span><span class="span1">.</span><span class="span1"> T</span><span class="span1">.</span><span class="span1">, N</span><span class="span1">.</span><span class="span1"> T</span><span class="span1">.</span><span class="span1"> i N</span><span class="span1">.</span><span class="span1"> Š</span><span class="span1">.</span><span class="span1">, po saglasnom predlogu stranaka pročitao nalaz i mišljenje sudskog vještaka medicinske struke dr N</span><span class="span1">.</span><span class="span1"> R</span><span class="span1">.</span><span class="span1"> od 16. 07. 2017. godine i pročitao uvjerenje iz kaznene evidencije na ime okrivljenog </span><span class="span1">M. L.</span><span class="span1"> od 12. 09. 2017. godine. </span>
</p>
<p>
<span class="span1">Svjedok oštećeni </span><span class="span1">V. M.</span><span class="span1"> je u svom iskazu u prethodnom postupku naveo da se dana 17. juna 2017. godine, vozilom marke “Mercedes 124” kretao Ulicom Ljubljanskom, iz pravca semafora u pravcu Američke ambasade. Dok se kretao, vidi</span><span class="span1">o je sa svoje desne strane biciklističku patrolu policije, a dolaskom u blizini rampe, koje se nalazi ispred Kliničkog centra, vidio je sa svoje desne strane zaustavljeno vozilo marke “BMW”, koje je u jednom trenutku, bez davanja svjetlosnog znaka, naglo skrenulo ulijevo i prepriječilo mu put, zbog čega je morao da se zaustavi, dok se to vozilo zaustavilo prednjim dijelom vozila ispred njegovog. Zbog položaja vozila, nije mogao da nastavi kretanje, niti da ga zaobiđe, a u jednom trenutku je vidio vozača tog vozila kako viče, psuje u njegovom pravcu i gestikulira u smislu da je podizao ruke, odnosno pozivao ga da dodje u njegovom pravcu. Na to nije reagovao, osim što je podigao ruke u smislu da ga pita o čemu se radi. Nakon toga, to lice je otvorilo vrata u namjeri da izađe iz vozila, pa je i on istovremeno izašao i krenuo iza svog vozila u namjeri da priđe pomenutoj policijskoj patroli. To lice je prošlo sa desne strane njegovog vozila, susreli su se u dijelu iza vozila i to lice mu je odjednom zadalo više udaraca pesnicama u predjelu glave. Nije mu uzvratio udarce, pri čemu nije gubio svijest, ali se ne sjeća koliko je udaraca bilo. U jednom trenutku, osjetio je nekakav nepravilan položaj u predjelu donje vilice, a kada je rukom prešao preko iste osjetio je da mu je vilica slomljena. Odmah su im prišli službenici policije, koji su bili u blizini i poveli ga u Urgentni centar, a lice koje mu je zadalo udarce je ušlo u vozilo i udaljilo se sa lica mjesta. Pridružio se krivičnom gonjenju protiv okrivljenog i postavio imovinskopravni zahtjev. Na glavnom pretresu je, ponavljajući iskaz, pojasnio da je okrivljeni, kada je zadobio prvi udarac, bio u poziciji bočno sa njegove lijeve strane, dok je on bio okrenut ka policiji, tako da ga nije gledao u tom momentu. Od udarca nije pao, niti je padao tokom cijelog događaja, a nije se ni u jednom trenutku zalijetao u pravcu okrivljenog. Dodao je da mu niko nije ukazivao pomoć, jer mu je odmah prišla policija i oni su ga poveli u Urgentni. Naveo je da, dok se liječio, niti okrivljeni, niti bilo ko sa njegove strane nije zvao da pita kako je, niti ga je kontaktirao, a kada je započelo suđenje, tokom decembra mjeseca, telefonom ga je kontaktirala osoba i predstavila se kao brat okrivljenog L</span><span class="span1">.</span><span class="span1">, koji mu je predložio da se nađu i dogovore oko ovog slučaja, na šta je pristao, nakon čega su dva brata okrivljenog došla u Ulcinj, gdje su razgovarali i dogovorili se da ga posjete roditelji </span><span class="span1">M. L.</span><span class="span1">, kako bi se dogovorili oko dalje procedure. Istakao je da kritičnom prilikom nijedan udarac nije zadao okrivljenom, niti je imao vremena za to, pošto je sve trajalo nekih 15 - 20 sekundi, te da nije gubio svijest, ali je bio pod stresom. U završnoj riječi je izjavio da se pridružuje završnoj riječi svog punomoćnika.</span>
</p>
<p>
<span class="span1">Punomoćnik oštećenog, advokat A</span><span class="span1">.</span><span class="span1"> M</span><span class="span1">.</span><span class="span1">, je u završnoj riječi naveo da se pridružuju završnoj riječi zastupnika optužbe i posebno ukazao na činjenicu da protiče skoro godinu dana, a da okrivljeni i njegova porodica nisu našli za shodno da traže prijem kod porodice oštećenog i da se izvine, te da niko ne negira činjenicu da su braća okrivljenog uoči prvog </span><span class="span1">pretresa stupili u kontakt sa oštećenim. Međutim, i tada je rečeno da je nužno da se roditelji sastanu, kao što daje običajno pravo naših krajeva, ali i pored toga nisu uputili porodici oštećenog izraze izvinjenja. Oštećeni je primjerenog ponašanja, nikada nije bio u sukoba sa zakonom, potiče iz ugledne i cijenjene porodice i nikada ne bi dopustio sebi da dodje u takvu situaciju da nekoga napadne ili postupa na način kako je to opisao okrivljeni.  U takvoj situaciji, za sve pretrpljene bolove, prvenstveno za uvredu časti oštećenog, postavio je imovinskopravni zahtjev u visini od 15.000,00 eura i tražio troškove postupka. Ukazao je na činjenicu da je okrivljeni, ne samo što je pobjegao policajcima sa lica mjesta, nego je isti šest dana bio nedostupan, jer ga nisu mogli pronaći, pokušavajući da izbjegne svaki mogući način odgovornosti. Osvrćući se na završnu riječ branioca okrivljenog je naveo da je netačno da su oštećeni, njegova porodica i punomoćnik tražili 15.000,00 eura da se povuku iz postupka, već je rečeno da će oštećeni kao svjedok na sudu govoriti istinu, a na ime obeštećenja tražiti navedeni iznos. </span>
</p>
<p>
<span class="span1">Svjedokinja N</span><span class="span1">.</span><span class="span1"> T</span><span class="span1">.</span><span class="span1"> je u svom iskazu, u prethodnom postupku, navela da je dana 17. juna 2017. godine kod nje i njene sestre došao njihov drug </span><span class="span1">M. L.</span><span class="span1">, te da su posle izvjesnog vremena zamolile M</span><span class="span1">.</span><span class="span1"> da nju prebaci do drugarice, a njenu sestru M</span><span class="span1">.</span><span class="span1"> do KBC-a. Ispred KBC-a M</span><span class="span1">.</span><span class="span1"> se zaustavio neposredno ispred rampe i njena sestra je izašla iz vozila a kada su krenuli da se uključe u saobraćaj, tu je zamalo došlo do udesa, odnosno neko vozilo ih je zamalo udarilo. Na sreću, nije došlo od udesa, pa je M</span><span class="span1">.</span><span class="span1"> signalizirao tom čovjeku rukom da nastavi put dalje, ali u smislu da je u redu, jer se nisu sudarili. Međutim, vozilo se zaustavilo i vozač je izašao iz svog i prišao M</span><span class="span1">.</span><span class="span1"> vozilu. Ona je i dalje ostala da sjedi u vozilu, a kada je taj muškarac prišao M</span><span class="span1">.</span><span class="span1">, odgurnuo ga je rukom, pri čemu se ne može izjasniti da li ga je udario ili samo odgurnuo. Nakon toga, vidjela je da se M</span><span class="span1">.</span><span class="span1"> sa tim čovjekom pobio, odnosno da mu je pesnicama zadavao udarce, pri čemu je i taj čovjek pokušavao da udari M</span><span class="span1">.</span><span class="span1">, ali misli da nije uspio u tome. Nije vidjela kuda je M</span><span class="span1">.</span><span class="span1"> udarao tog čovjeka, jer je i dalje bila u autu. Kada se završila tuča, izašla je iz vozila, jer je bila u panici i nije znala šta se dešava a nakon što je tuča prestala M</span><span class="span1">.</span><span class="span1"> i ona su ušli u auto i nastavili dalje u pravcu Medicinske škole. Na glavnom pretresu je, ponavljajući svoj iskaz, pojasnila da  je sve vrijeme bila u vozilu, na mjestu suvozača, i tuča se desila sa njene lijeve strane, kod M</span><span class="span1">.</span><span class="span1"> vozila, pri čemu je oštećeni prišao do M</span><span class="span1">.</span><span class="span1"> vrata i onda je M</span><span class="span1">.</span><span class="span1"> izašao iz vozila. Vidjela je da je V</span><span class="span1">.</span><span class="span1"> gurnuo Marka, nakon čega ga je i udario, a onda su se pomjerili do gepeka M</span><span class="span1">.</span><span class="span1"> vozila. Dodala je da je vidjela da je ispred KBC-a bila policija, koja je bila udaljena od njih nekih 10 - 15 metara, ali nije vidjela da je ista prilazila V</span><span class="span1">.</span><span class="span1"> u bilo kojem trenutku, jer je gledala samo u M</span><span class="span1">.</span><span class="span1">.</span>
</p>
<p>
<span class="span1">Svjedok N</span><span class="span1">.</span><span class="span1"> T</span><span class="span1">.</span><span class="span1"> je u svom iskazu naveo da su se kritičnom prilikom kolega Š</span><span class="span1">.</span><span class="span1"> i on nalazili na dužnosti i bili u sastavu ekipe biciklističke patrole. Nalazili su se u blizini Kliničkog centra, tačnije na raskrsnici koja vodi ka Atlas centru, misli da je u pitanju Ljubljanska ulica, kada su ispred Kliničkog centra vidjeli tuču između dva lica. Odmah su pošli ka tom mjestu i vidjeli kako su se dva momka obračunavala i odmah su rekli “Stoj, policija!” Tom prilikom je vidio da su na licu mjesta stajala dva auta koja su bila otvorena, pa dok su oni ostavili bicikla i prišli im, jedno od ta dva lica je sjelo u auto i udaljilo se, a drugo lice je bilo povrijeđeno, pa su ga poveli u Urgentni blok radi ukazivanja medicinske pomoći. Pojasnio je da, kada je rekao da je vidio tuču, vidio je guranje i vjerovatno razmjenu udaraca, što ne može da tvrdi sigurno, jer je prošlo izvjesno vrijeme od događaja, ali da je sigurno bilo guranja. Niko ih nije dozivao kritičnom prilikom, slučajno su prolazili, vidjeli da se nešto događa i krenuli su ka licu mjesta. Zna da su se na licu mjesta nalazila dva vozila koja su bila otvorena i da je jedno od lica ušlo u vozilo i napustilo lice mjesta, ali se ne može izjasniti o tačnom položaju lica u odnosu na vozila, jer se toga ne sjeća. Dok su prolazili, glasno su govorili “Stoj, policija!” i lice koje je napustilo lice mjesta moglo je čuti njihovu komandu, a pretpostavlja i da ih je vidio i napustio lice mjesta. Pojasnio je da su se nalazili kod središnje rampe KBC-a, koja se nalazi otprilike na 150 m od mjesta gdje su se nalazila lica i kako su prilazili vidjeli su da se nešto dešava, a misli da su se bili okupili građani. Koliko se sjeća, momka koji je bio povrijeđen su on i kolega Š</span><span class="span1">.</span><span class="span1"> </span><span class="span1">poveli do Urgentnog centra, gdje mu je ukazana pomoć, a misli da mu niko drugi nije prilazio. Kada je vidio lica, nije vidio da je došlo do obostrane razmjene udaraca, jer je bio udaljen, bila je i gužva i rekao je da je vidio tuču, što pretpostavlja jer je bilo guranja, a kada su povikali “Stoj, policija!”, oni su se razišli. Ne zna gdje se nalazilo lice koje je bilo povrijeđeno u odnosu na vozilo koje je ostalo na licu mjesta i ne može se sjetiti kakav je bio položaj vozila kada su se vratili. Pojasnio je da je kolega Š</span><span class="span1">.</span><span class="span1"> poveo oštećenog do Urgentnog, dok je on sa jednom gospođom njihova bicikla prevezao do Urgentnog da ih neko ne bi otuđio, da bi se nakon toga pridružio kolegi i povrijeđenom, s tim što su, nakon što su povrijeđenog predali doktoru, izašli kako bi pomjerili vozilo koje je ostalo na ulici.</span>
</p>
<p>
<span class="span1">Svjedok N</span><span class="span1">.</span><span class="span1"> Š</span><span class="span1">.</span><span class="span1"> je u svom iskazu naveo da je kritičnom prilikom sa kolegom T</span><span class="span1">.</span><span class="span1"> obavljao patrolnu djelatnost, te da su se kretali iz pravca “Delte” ka Američkoj ambasadi. U jednom trenutku, u blizini kapije Kliničkog centra, su primjetili da je došlo do ugrožavanja javne bezbjednosti tučom, i to u blizini kapije Kliničkog centra. Izdali su naređenje licima da prekinu sa tučom i jedno lice se odmah udaljilo sa lica mjesta, a drugo lice su poveli u Klinički centar radi ukazivanja pomoći. Odmah su preko radio veze obavijestili Dežurnu da je došlo do narušavanja javnog reda i mira. Pojasnio je da, kada su vidjeli događaj, nalazili su se negdje od prilike na 30 - 40 metara udaljenosti. Bili su prošli središnju kapiju i nalazili su se bliže glavnoj kapiji KCCG, a sve vrijeme su bili na biciklima i kretali se. Kada su prilazili, vidio je da jedno lice udara drugo lice, koje su kasnije poveli radi ukazivanja pomoći, a to lice je, koliko se sjeća, stajalo u gardu, odnosno sa podignutim rukama i koliko se sjeća, lice je zadalo jedan udarac oštećenom rukom, ali ne zna da li je to bilo u predjelu glave ili negdje drugo. Nije vidio da je tom prilikom bilo razmjene udaraca. Sjeća se da je na licu mjesta bilo vozilo “BMW”, kao i vozilo “Mercedes”, čijeg se položaja ne sjeća, ali se odlično sjeća položaja vozila “BMW”, koje je bilo okrenuto prednjim dijelom u pravcu Američke ambasade, odnosno u pravcu parka, što je sa desne strane posmatrano od izlaza iz KCCG. Drugo vozilo je bilo negdje u blizini, a ne zna u kom pravcu je bilo okrenuto. Lice koje je bilo povrijeđeno je poveo u Urgentni blok, a kolega je došao ubrzo posle toga, možda nakon dva minuta. Pojasnio je da kada su prišli, povrijeđeno lice je stajalo iza vozila “BMW”, a dok je prilazio, mogao je da vidi cijelu figuru i povrijeđenog i momka koji ga je udario. Ne može precizno da odgovori koliko su se nalazili udaljeno od lica kada su naredili da stanu, možda oko 20 m. Naredba je data jasno i glasno i lica su svakako mogla da ih čuju, nakon čega se jedno od lica udaljilo, a drugo su poveli radi ukazivanja pomoći. </span>
</p>
<p>
<span class="span1">Iz nalaza i mišljenja sudskog vještaka medicinske struke dr N</span><span class="span1">.</span><span class="span1"> R</span><span class="span1">.</span><span class="span1"> od 16. 07. 2017. godine, sud je utvrdio da je oštećeni</span><span class="span3"> </span><span class="span1">V</span><span class="span1">.</span><span class="span1"> M</span><span class="span1">.</span><span class="span1">, kritičnom prilikom zadobio povrede u vidu nagnječenja u lijevoj polovini čeonog predjela, nagnječenje u desnom čeono - tjemenom predjelu, nagnječenje kapka lijevog oka i otok nosa, koje povrede su posledica dejstva tupine mehaničke sile i iste su nastale usled najmanje četvorokratnog direktnog dejstva aktivno zamahnutog mehaničkog oruđa - najmanje četiri udarca, tipično pesnicom, a u vrijeme nanošenja se kvalifikuju kao lake tjelesne povrede; otok obje polovine donjoviličnog predjela, praćeni dvostrukim prelomom donjovilične kosti, koje su posledica dejstva tupine mehaničke sile i iste su nastale usled najmanje jednokratnog, a moguće i dvokratnog direktnog dejstva aktivno zamahnutog mehaničkog oruđa - najmanje jednog, a moguće i dva udarca, tipično pesnicom, koje povrede se u vrijeme nanošenja kvalifikuju kao teška tjelesna povreda, kao i više oguljotina u predjelu lica, vrata, ruku i po drugim djelovima tijela, koje povrede su lake tjelesne povrede. U konačnom, vještak nalazi da se zbirno posmatrano, sve zadobijene povrede u vrijeme nanošenja kvalifikuju kao teška tjelesna povreda.</span>
</p>
<p>
<span class="span1">Cijeneći provedene dokaze, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni </span><span class="span1">M. L.</span><span class="span1">, dana 17. 06. 2017. godine, oko 14:00 časova, u Podgorici, u Ul. Ljubljanskoj, na rampi Kliničkog centra Crne Gore, svjestan svog djela čije je izvršenje htio i znajući da je njegovo djelo zabranjeno, teško tjelesno povrijedio oštećenog </span><span class="span1">V. M.</span><span class="span1">, na </span><span class="span1">način što mu je, nakon kraće rasprave, pesnicom zadao više udaraca u predjelu glave, kojom prilikom je oštećeni zadobio tešku tjelesnu povredu u vidu otoka obje polovine donjoviličnog predjela, praćenih dvostrukim prelomom donjovilične kosti, nagnječenje u lijevoj polovini čeonog predjela, nagnječenje u desnom čeono - tjemenom predjelu, nagnječenje kapka lijevog oka i više oguljotina u predjelu lica, čime je izvršio krivično djelo teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvrdio iz provedenih dokaza, a prevashodno iz iskaza svjedoka oštećenog </span><span class="span1">V. M.</span><span class="span1">, koji jasno, određeno i dosljedno tokom cijelog postupka navodi da se kritičnog dana, svojim vozilom marke “Mercedes 124” kretao Ulicom Ljubljanskom iz pravca semafora u pravcu Američke ambasade, te dok se kretao vidio je sa svoje desne strane biciklističku patrolu policije, a dolaskom u blizini rampe, koja se nalazi ispred Kliničkog centra, vidio je sa svoje desne strane zaustavljeno vozilo marke “BMW”, koje je u jednom trenutku, bez davanja svjetlosnih signala, naglo skrenulo ulijevo i prepriječilo mu put. S obzirom na takav položaj vozila, morao je da se zaustavi, jer nije mogao da nastavi kretanje, niti da zaobiđe vozilo. U jednom trenutku je vidio vozača tog vozila kako psuje i viče, na šta je on odreagovao podizanjem ruke u smislu da istog pita o čemu se radi, nakon čega je to lice otvorilo vrata svog auta u namjeri da izađe, a istovremeno je i on izašao iz vozila u namjeri da priđe biciklističkoj patroli. Okrivljeni je tada prošao sa desne strane njegovog vozila i susreli su se iza vozila, kada mu je zadao više udaraca pesnicama u predjelu glave, pri čemu on nije uzvratio udarce. Nakon što je zadobio povrede, niko mu od prisutnih nije ukazao pomoć, jer je odmah prišla policija i oni su ga poveli u Urgentni centar. Navodi oštećenog, potvrđeni su nalazom i mišljenjem sudskog vještaka medicinske struke, iz kojeg je sud utvrdio kako vrstu, tako i mehanizam nanošenja povreda, pa je nesumnjivo utvrđeno da je oštećeni kritičnom prilikom zadobio tešku tjelesnu povredu usled više udaraca u predjelu glave, tipično pesnicom. Nadalje, iskaz o</span><span class="span1">štećenog potvrđuju i svjedoci N.</span><span class="span1"> Š</span><span class="span1">.</span><span class="span1"> i N</span><span class="span1">.</span><span class="span1"> T</span><span class="span1">.</span><span class="span1">, kojima je sud poklonio punu vjeru, a koji su bili u sastavu biciklističke patrole nedaleko od lica mjesta, pa svjedok N</span><span class="span1">. </span><span class="span1">Š</span><span class="span1">.</span><span class="span1"> navodi da je, dok je prilazio sa kolegom prema licu mjesta, vidio da jedno lice udara drugo lice rukama u predjelu glave, koje lice su kasnije poveli radi ukazivanja pomoći u Urgentni centar, dok drugo lice, za to vrijeme, stoji u gardu, sa podignutim rukama, te kritičnom prilikom nije vidio da je bilo razmjene udaraca. Sjeća se da je na licu mjesta bilo dva vozila, vozilo “Mercedes” i vozilo “BMW”, koje je bilo okrenuto prednjim dijelom u pravcu Američke ambasade, odnosno u pravcu parka, posmatrano sa desne strane od izlaza KCCG, a povrijeđeno lice -  oštećenog, dok su prilazili, su zatekli iza vozila “BMW”. Svjedok N</span><span class="span1">.</span><span class="span1"> T</span><span class="span1">.</span><span class="span1"> potvrđuje da su vidjeli otvorena dva auta, kao i guranje, iako kritičnom prilikom nije vidio razmjenu udaraca, pa su pošli ka licu mjesta, govoreći “Stoj, policija!”, nakon čega je okrivljeni ušao u vozilo i ubrzano napustio lice mjesta, dok su oštećenog, koji je bio povrijeđen, poveli u Urgentni centar, radi ukazivanja pomoći, jer mu niko drugi nije prilazio.</span>
</p>
<p>
<span class="span1">Sud nalazi da je postupajući na naprijed opisani način okrivljeni bio svjestan</span><span class="span1"> da udaranjem pesnicama u predjelu glave oštećenog, može ugroziti njegov tjelesni integritet, te ga teško tjelesno povrijediti ili mu zdravlje teško narušiti, što je očigledno i htio, znajući da je njegovo djelo zabranjeno, pa se u njegovim ranjama kao subjektivni odnos prema izvršenom krivičnom djelu manifestuje direktni umišljaj.</span>
</p>
<p>
<span class="span1">Sud je cijenio navode odbrane okrivljenog, u kojoj iako priznaje izvršenje krivičnog djela, ukazuje da je oštećeni, nakon predhodne saobraćajne situacije, granao rukama, na šta mu je gestikulacijom rekao da je sve u redu i da nastavi dalje, ali je on izašao i stao ispred njegovog auta, zbog čega je i on izašao, da bi ga oštećeni gurnuo u predjelu grudi, a na glavnom pretresu navodi i da ga je počupao u predjelu grudi, zbog čega ga je izrevoltiran, udario pesnicom u predjelu glave, odnosno vilice, nakon čega mu je oštećeni uzvratio udarac u predjelu usne, zbog čega mu je zadao još nekoliko udaraca u predjelu glave, iz čega bi proizilazilo da je oštećeni započeo sukob, pa sud ovakve navode odbrane okrivljenog nije prihvatio, ocijenivši ih kao sračunato date u cilju umanjenja krivice, a ovo </span><span class="span1">imajući u vidu jasan i određen iskaz svjedoka oštećenog, koji tokom cijelog postupka navodi da, kada je okrivljeni otvorio vrata u namjeri da izađe iz vozila, on uradio to isto i krenuo iza svog vozila u namjeri da priđe policijskoj patroli, koja je bila u blizini, te jasno navodi da mu je okrivljeni odjednom zadao više udaraca pesnicom u predjelu glave. Iskaz svjedoka oštećenog potvrđen je iskazom svjedoka N</span><span class="span1">.</span><span class="span1"> Š</span><span class="span1">.</span><span class="span1">, koji navodi da, kada su prišli, povrijeđeno lice su zatekli iza vozila “BMW”, </span><span class="span1">a dok je prilazio, mogao je da vidi cijelu figuru i povrijeđenog i momka koji ga je udario, </span><span class="span1">što je suprotno navodima odbrane okrivljenog da je oštećeni prišao i stao ispred njegovog auta. Nadalje, svjedok N</span><span class="span1">.</span><span class="span1"> Š</span><span class="span1">.</span><span class="span1"> detaljno navodi da je, kada su prilazili licu mjesta, vidio da jedno lice udara drugo lice, koje su kasnije poveli u Urgentni centar, dok je drugo lice stajalo u gardu, sa podignutim rukama. U konačnom, sve povrede koje je konkretnom prilikom zadobio oštećeni potvrđene su nalazom i mišljenjem sudskog vještaka medicinske struke, dok povrede kod okrivljenog nisu konstatovane, budući da je isti napustio lice mjesta prije dolaska policije, iako su isti prilikom prilaska izdali naredbu “Stoj, policija!”, pa je nelogično i životno neprihvatljivo da bi okrivljeni napustio lice mjesta, u momentu kada su prišli službenici policije, da se događaj desio onako kako to on opisuje, te nelogično zašto se i on nije javio radi ukazivanja pomoći i konačno registrovanja povrede, da je zaista zadobio udarac. Iz navedenih razloga sud nije prihvatio ni iskaz svjedokinje N</span><span class="span1">.</span><span class="span1"> T</span><span class="span1">.</span><span class="span1">, koja u pogledu nastanka sukoba u cjelosti potvrđuje navode odbrane okrivljenog, a u želji da mu olakša položaj u postupku dolazi u kontradiktornost pa u predhodnom postupku navodi da je oštećeni, kada je prišao M</span><span class="span1">.</span><span class="span1"> vozilu, odgurnuo M</span><span class="span1">.</span><span class="span1"> rukom, pri čemu se ne može izjasniti da li ga je udario ili samo odgurnuo, nakon čega mu je M</span><span class="span1">.</span><span class="span1"> pesnicama zadavao udarce, pri čemu je i oštećeni pokušavao da udari M</span><span class="span1">.</span><span class="span1">, ali misli da nije uspio u tome, dok na glavnom pretresu navodi da je, kada je prišao, oštećeni gurnuo M</span><span class="span1">.</span><span class="span1">, nakon čega ga je i udario. Imajući</span><span class="span1"> u vidu sve navedeno, sud zaključuje da se događaj desio upravo onako kako to dosljedno opisuje oštećeni, dok je okrivljeni u svojoj odbrani očigledno pokušao da ublaži svoju krivicu, a svjedok N</span><span class="span1">.</span><span class="span1"> T</span><span class="span1">.</span><span class="span1">, kao drugarica, olakša položaj okrivljenog u postupku.</span>
</p>
<p>
<span class="span1">Imajući u vidu nesumnjivo utvrđeno činjenično stanje, sud je odbio predlog punomoćnika oštećenog da se od Uprave policije pribavi podatak koliko dana su tragali za okrivljenim, kao nepotreban, te je rješenjem na glavnom pretresu od 21. 03. 2018. godine stavio van snage rješenje sa glavnog pretresa od 21. 02. 2018. godine, da se u svojstvu svjedoka sasluša L</span><span class="span1">.</span><span class="span1"> D</span><span class="span1">.</span><span class="span1">, koji je kako je to sud utvrdio, prisustvovao na glavnom pretresu od 31. 01. 2018. godine, kada su saslušani okrivljeni, oštećeni i svjedokinja N</span><span class="span1">.</span><span class="span1"> T</span><span class="span1">.</span><span class="span1">.</span>
</p>
<p>
<span class="span1">Prilikom odlučivanja o kazni, </span><span class="span1">sud je na strani okrivljenog, u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je kao olakšavajuću okolnost cijenio mladost okrivljenog i ispoljeno kajanje, dok je kao otežavajuću okolnost cijenio njegovu raniju osuđivanost za istovrsno djelo, što je sud utvrdio iz </span><span class="span1">uvjerenja iz kaznene evidencije na ime okrivljenog od 12. 09. 2017. godine</span><span class="span1">, pri čemu je sud imao u vidu da je od ranije osude prošao period od pet godina, pa je sud okrivljenog, shodno čl. </span><span class="span1">41 Krivičnog zakonika Crne Gore, a uz njegovu saglasnost, osudio na kaznu rada u javnom interesu, u trajanju od 300 (tristotine) časova, koja kazna će se izvršiti za vrijeme od 6 (šest) mjeseci, s tim, što ne može biti duža od 60 (šezdeset) časova u toku 1 (jednog) mjeseca.  Ukoliko okrivljeni ne bude vršio rad u javnom interesu, navedena kazna će se shodno čl. 41 st. 6 Krivičnog zakonika Crne Gore zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca. Ovako odmjerena i izrečena kazna </span><span class="span2">će po uvjerenju suda dovoljno uticati na okrivljenog da ubuduće ne čini krivična djela, a pored toga će uticati i na druge da ne čine ova i slična krivična djela, </span><span class="span1">a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Oštećeni </span><span class="span1">V. M.</span><span class="span1"> je, radi ostvarivanja imovinskopravnog zahtjeva, shodno čl. 239 Zakonika o krivičnom postupku, upućen na parnični postupak, obzirom da podaci ovog postupka ne pružaju pouzdan osnov ni za potpuno, ni za djelimično presuđenje.</span>
</p>
<p>
<span class="span1">Odluku o troškovima krivičnog postupka, sud je donio shodno čl. 226 u vezi sa čl. 229 Zakonika o krivičnom postupku, pa je okrivljeni obavezan da plati troškove postupka u iznosu od 90,50 eura, od čega se iznos od 60,50 eura odnosi na ime naknade za vještačenje po vještaku sudsko medicinske struke, a iznos od 30,00 eura na ime paušala kao dijela troškova krivičnog postupka, koji je odmjeren shodno dužini trajanja krivičnog postupka, složenosti predmeta i imovnom stanju okrivljenog, dok će sud </span><span class="span2">o troškovima koji se odnose na nagradu i nužne izdatke oštećenog i njegovog punomoćnika odlučiti posebnim rješenjem, shodno čl. 227 st. 2 Zakonika o krivičnom postupku</span><span class="span1">.</span>
</p>
<p>
<span class="span2">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span2">                        OSNOVNI SUD U PODGORICI, dana 22. 03. 2018. godine</span>
</p>
<p>&nbsp;</p>
<p>
<span class="span2">ZAPISNIČARKA:                                                            SUTKINJA:</span>
</p>
<p>
<span class="span2">Danijela Rajković, s.r.                                                   Željka Jovović, s.r.</span>
</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span2">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span2">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">           DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  braniocu,</span>
</p>
<p>
<span class="span1">- Oštećenom i punomoćniku po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">   </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 816/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenih L. D. i B. N., oba iz P.,  zbog krivičnog djela nedozvoljeno držanje oružja i eksplozivnih materija iz člana 403 st. 1 Krivičnog zakonika, odlučujući o optužnom predlogu ODT-a Podgorica Kt.br. 1507/12 od 15.03.2013. godine, koga je na glavnom pretresu zastupala Snežana Šišević, državni tužilac u ODT-u Podgorica, nakon glavnog i javnog pretresa održanog dana 09.05.2016. godine u prisustvu stranaka i odsustvu uredno obaviještenog branioca okrivljenog L. D. advokata A. L. Iz Podgorice, donio je, a dana 11.05.2016. godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">L. D., od oca I. i majke V., rođene V., rođen .... godine u P.i, gdje mu je i prebivalište – ulica M. bb, crnogorski državljanin, razumije i govori crnogorskim jezikom, strudent II godine Ekonomskog fakulteta u Podgorici, neoženjen, pismen, završio srednju školu, lošeg imovnog stanja, ranije neosuđivan,</span>
</p>
<p>&nbsp;</p>
<p>
<span class="span1">B. N. od oca M. I majke S., rođene Č., rođen .... godine u P.i, gdje mu je i prebivalište – ulica P. L. br. .., crnogorski državljanin, razumije i govori crnogorskim jezikom, završio srednju elektrotehničku školu, nezaposlen, neoženjen, pismen, dobrog imovnog stanja, ranije neosuđivan,</span>
</p>
<p>&nbsp;</p>
<p>
<span class="span1">Na osnovu člana 373 st. 1 tač. 2 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">OSLOBAĐAJU SE OD OPTUŽBE</span>
</p>
<p>&nbsp;</p>
<p>
<span class="span1"> Kojom je predstavljeno da su:</span>
</p>
<p>&nbsp;</p>
<p>
<span class="span1">Dana .. o xxx. godine, oko ... sati, u P., u naselju M., u ulici I P. B. ispred brojeva x i x, svjesni svog djela čije su izvršenje htjeli znajući da je njihovo djelo zabranjeno, suprotno čl. 11 Zakona o oružju neovlašćeno nosili na javnom mjestu vatreno oružje i to okrivljeni L. D. ispravni pištolj nepoznate marke kalibra 7,65 mm, a okrivljeni B. N. ispravni pištolj nepoznate marke kalibra 9 mm</span>
</p>
<p>&nbsp;</p>
<p>
<span class="span1">-čime bi izvršili krivično djelo nedozvoljeno držanje oružja i eksplozivnih materija iz člana 403 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava Crne Gore. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 1507/12 od 15.03.2013. godine okrivljenima L. D. i B. N. stavljeno je na teret da su izvršili krivično djelo izazivanje opšte opasnosti iz čl. 327 st. 1 Krivičnog zakonika  u sticaju sa krivičnim djelom nedozvoljeno držanje oružja i eksplozivnih materija iz člana 403 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi ostala pri podnijetom optužnom predlogu i predložila je da Sud okrivljene oglasi krivim i osudi po zakonu, obzirom da je dokazima sprovedenim u ovom postupku dokazano da su izvršili krivično djelo stavljeno im na teret.</span>
</p>
<p>&nbsp;</p>
<p>
<span class="span1">Okrivljeni L. D. je u odbrani tokom postupka naveo da je predmetnog dana oko ..:00 časova pošao svojim autom marke „Golf V“ crvene boje iz pravca Z. u pravcu grada, pa dok je prolazio ulicom I P. sa svoje lijeve strane iz pravca poligona „J.“ začuo je glasne povike „Stani, stani pičko“. U prvi mah nije znao o čemu se radi, pa je zaustavio svoje vozilo i parkirao ga na obližnji trotoar, a kada je izašao vidio je tri muške osobe kako prelaze bulevar i prvi od njih bio je P. M., iza njega B. N., dok je treći nepoznati momak bio u koloni iza njih. Sva trojica su mu govorila da stane, P. je prešao bulevar i došao je na desnu stranu kolovoza na koju je on parkirao auto, a kada im je rekao „možemo li da razgovaramo“ B. N., koji je stajao na zelenoj površini koja dijeli bulevar, malo ukoso u odnosu na njega, je izvadio pištolj i desnom rukom ga uperio u njegovom pravcu govoreći mu „ubiću te, ovoga puta mi nećeš pobjeći“. Kada je vidio da je B.uperio pištolj u njegovom pravcu, on je iz torbice koja mu je bila okačena o desno rame izvadio pištolj nepoznate marke kalibra 7,65 sive boje sa okvirom od 7 metaka i plašeći se za svoju bezbjednost usmjerio ga je u vazduh i opalio dva metka. Odmah nakon ovoga B.je u njegovom pravcu ispalio dva metka, ali ne zna kuda su meci prošli, da li sa njegove lijeve ili desne strane. U momentu kada je B.pucao već se nalazio negdje na desnoj traci bulevara, dakle pomjerio sa sa zelene površine, i kretao se prema njemu, dok se treći momak nalazio odmah iza njega. Kada je B.ispalio hice u njegovom pravcu, on je morao da čučne kako bi se zaštitio, a kada je vidio da ga je promašio, pridigao se i ponovo u vazduh opalio dva metka, a onda otišao u pravcu grada. Pištolj koji je toga dana nosio kod sebe u torbici posudio je od prijatelja, a tačno je da je dvadesetak dana prije ovog incidenta imao nesporazum sa P.M.jer je u diskoteci „Mint“ došlo do međusobne tuče, a poslije toga je čuo da ga je tražio B.N. iako tada sa njim nije imao nikakav kontakt. Dvije večeri prije kritičnog događaja njega je na raskrsnici kod hotela „Bambis“ motociklom sreo B. N. i odmah se uhvatio za pištolj, ali njegov prijatelj Ž.Đ. je tada smirio situaciju. Okrivljeni je dalje naveo da je poslije događaja od 11.10.2012. godine pištolj bacio u Moraču, da se dobro sjeća da je B. prilikom prvog repertiranja ispao metak, a konkretnom prilikom osjetio je strah za svoj život obzirom da se B. kretao u njegovom pravcu  sa pištoljem u ruci. </span>
</p>
<p>&nbsp;</p>
<p>
<span class="span1">Okrivljeni je u završnoj riječi izjavio da u svemu ostaje pri navodima svoje odbrane, kojoj nema šta dodati. </span>
</p>
<p>&nbsp;</p>
<p>
<span class="span1">Okrivljeni B. N je u odbrani tokom postupka naveo da D. L. poznaje oko 3-4 godine i to iz viđenja, a dana 11.10.2012. godine je sa svojim drugom M. P. sjedio na fudbalskom poligonu u mjesnoj zajednici „J.“ u M., kada je u jednom momentu P. bulevaru vidio L. D.koji je upravljao crvenim golfom i pošao je prema njemu govoreći mu da stane. L.je zaustavio svoje vozilo na trotoatru, pa kada su on i P. prešli na površinu trotoara gdje je L. parkirao svoje vozilo isti je za vrijeme dok je stajao pored lijeve strane vozila, odnosno gepeka, počeo da puca u njihovom pravcu. Naveo je da je vidio da je pištolj izvadio iz pravca vozačevih vrata, ali ne zna da li se isti nalazio u torbici, a kada je L.počeo da </span><span class="span1">puca on se nalazio na oko 30 metara od njega na trotoaru, okrenuti jedan prema drugom licem u lice, dok se P.nalazio na desetak metara ispred njega. Dok je pucao čuo je da je pištolj opalio 6 puta, a pištolj je bio usmjeren pravo prema njegovom tijelu i tijelu M.P. zbog čega su oni morali da pobjegnu u dvorište jedne kuće. Predmetnog dana on kod sebe nije imao pištolj, kao ni M. P., pa zbog toga nije ni tačno da su pucali na L.. Okrivljeni je dalje naveo da je sa L.imao jedan konflikt koji se desio 20-ak dana prije ovoga događaja u jednoj kafani u M., kada ga je isti napao sa osam drugova i tukao ga drškom od pištolja po glavi, ali ovaj incident nije prijavio. Kada je L. usmjerio pištolj u njegovom pravcu i ispalio hice on nije osjetio nikakav strah za svoj život.</span>
</p>
<p>
<span class="span1">U završnoj riječi okrivljeni je ostao pri navodima svoje odbrane.</span>
</p>
<p>&nbsp;</p>
<p>
<span class="span1">Sud je u dokaznom postupku:  na saglastan predlog stranaka pročitao svjedočke iskaze: svjedoka P.M. sa zapisnika o glavnom pretresu od 02.12.2014 godine, svjedoka P. M. sa zapisnika o glavnom pretresu od 23.01.2015 godine, svjedoka P. S. sa zapisnika o glavnom pretresu od 02.03.2015 godine, pročitao potvrdu o privremeno oduzetim predmetima UP PJ Podgorica na ime P. M. od 11.10.2012. godine, pročitao potvrdu o privremeno oduzetim predmetima UP PJ Podgorica na ime L. D. od 12.10.2012. godine, pročitao zapisnik o uviđaju UP PJ Podgorica Ku.br. 799/12 od 13.10.2012. godine, pročitao izvještaj Forenzičkog centra o analizi video zapisa br. 4625, pročitao izvještaj Forenzičkog centra o analizi parafinskih rukavica br. 4269/12, izvještaj Forenzičkog centra o analizi br. 4628/12 sa fotografijama garderobe, izvještaj Forenzičkog centra o analizi 4386/12, izvještaj Forenzičkog centra o analizi parafinskih rukavica br. 4387/12, izvještaj Forenzičkog centra o balističkoj analizi br. 4266-1/12 sa uvidom u kovertu oznake „čaure - 6 kom, metak - 1 kom“, pročitao balističko vještačenje po vještaku B.B.u br. B-01/13 od 01.03.2013. godine sa priloženim skicama i istog saslušao na glavnom pretresu, pročitao izvod iz registra kaznenih evidencija Ministarstva pravde za okrivljenog L. D. Ke.br.286/15 od 03.03.2015. godine, izvod iz registra kaznenih evidencija Ministarstva pravde za okrivljenog B. N. Ke.br.286/15 od 03.03.2015. godine, izvod iz registra kaznenih evidencija Ke.br.474/2015 za okrivljenog B. N., izvršio uvid u rješenje Ovog suda Km.br.10/41 od 01.12.2010. godine, rješenje Ovog suda Km.br. 11/2 od 15.03.2011. godine, rješenje Ovog suda Km.br. 25/12 od 04.03.2013. godine, rješenje Višeg suda Km.br. 4/2012 od 30.04.2015. godine, izvršio uvid u potvrdu o privremeno oduzetim predmetima UP PJ Podgorica na ime B. N. od 11.10.2012. godine,  izvršio uvid u fotodokumentaciju UP PJ Podgorica br. 20-28-244-1448/2344 od 11.10.2012. godine, izvršo uvid u fotografije i skicu lica mjesta UP PJ Podgorica i izvršio uvid u CD sa video snimkom. </span>
</p>
<p>&nbsp;</p>
<p>
<span class="span1">Svjedok P. M.je u iskazu tokom postupka naveo da je dana 11.10.2012. godine u popodnevnim časovima stajao sa svojim drugom N. B. na poligonu za fudbal mjesne zajednice „J.“ u naselju M.. U jednom momentu na nekih 20-ak metara vidio je L. D.koji je upravljao golfom crvene boje iz pravca Zlatice u pravcu grada, poslije čega mu je mahnuo rukom kako bi ga zaustavio. L. je poslije jedno 300 metara zaustavio svoje vozilo, a on je potrčao prema njemu zajedno sa B.koji se nalazio iza njega i kada su došli na udaljenost nekih 10-ak metara od L isti je izašao iz auta sa uperenim pištoljem i u njegovom pravcu je ispalio 4-5 metaka, koji su ga promašili. Naveo da ni on ni B. tom prilikom nijesu imali pištolj, da su bila samo njih dvojica, da je na sebi nosio potpuno bijelu majcu kratkih rukava, donji dio crne trenerke sa zelenim štraftama, dok je B. nosio donji dio trenerke crne boje. Svjedok je dalje naveo da L. poznaje iz viđenja, da je sa njim imao sukob u diskoteci „Mint“ kada ga je ovaj napao sa svojim društvom, a zbog čega ga je dana 11.10.2012. godine zaustavio na ulici kako bi se potukli „na fer“. </span>
</p>
<p>&nbsp;</p>
<p>
<span class="span1">Svjedok P. M. je u svom iskazu naveo da se predmetnom prilikom zajedno sa svojom majkom P. D. nalazio u svom autu pored hotela „H“ na magistralnom putu Podgorica – Kolašin. Kada je izašao na magistralu autom primijetio je da sa njegove lijeve strane trče dva-tri momka, od kojih je jedan bio nekih 20-ak metara ispred ovog drugog. Ovaj momak koji je prvi trčao bio je obučen u bijelu majcu kratkih rukava i u šorc, a u rukama nije imao pištolj koliko je mogao da vidi, pa je ubrzo mahnuo rukom i jedan crveni golf V se zaustavio na trotoaru. Kada je autom mimoišao ovaj "Golf" vidio je da vozač u desnoj ruci drži pištolj i da se sprema da izađe iz vozila, ali je on sa svojim autom produžio dalje i u retrovizoru je vidio da su ovi momci pretrčali na stranu na kojoj se nalazio crveni golf, dok je vozač golfa stajao iza svog auta na nekih desetak metara sa pištoljem koji je bio u spuštenom položaju okrenut ka zemlji. Odmah zatim je čuo dva pucnja koji su djelovali kao da su istog zvuka, a onda je vidio kao se ovaj vozač golfa vraća u svoje auto i odlazi u pravcu centra grada. Naveo je da je odmah pozvao policiju, da ne poznaje nikoga od učesnika događaja i da tom prilikom nije primijetio slučajne prolaznike u blizini lica mjesta. U rukama ovih momaka koji su trčali prema golfu on nije vidio bilo šta, a koliko mu se čini momak koji je izašao iz golfa je prilikom izlaska ispod sjedišta izvadio nešto što mu je ličilo na pištolj.</span>
</p>
<p>&nbsp;</p>
<p>
<span class="span1">Svjedok P. S. je u iskazu tokom postupka naveo da nema nikakva saznanja o kritičnom događaju, obzirom da je toga dana bio kod svog druga V. D. koji živi u ulici G. D.. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP PJ Podgorica na ime P. M. od 11.10.2012. godine proizilazi da je od istog oduzeta majica bijele boje NN marke i trenerka marke „Adidas“ crne boje, sa tri uzdužne zelene pruge.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP PJ Podgorica na ime B. N. od 11.10.2012. godine proizilazi da su od istog oduzeti majca plave boje sa aplikacijom slova F na prednjoj strani, trenerka crne boje, NN marke sa aplikacijom „Limited“ na lijevoj nogavici na prednjem dijelu.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP PJ Podgorica na ime L. D. od 12.10.2012. godine proizilazi da su od istog oduzeti golf V crvene boje, reg.oznaka PG ...i ključ od istog vozila.  </span>
</p>
<p>&nbsp;</p>
<p>
<span class="span1">Iz zapisnika o uviđaju UP PJ Podgorica Ku.br. 799/12 od 13.10.2012. godine, koji je praćen fotodokumentacijom UP PJ Podgorica br. 20-28-244-1448/2344 od 11.10.2012. godine, proizilazi da je ekipa za uviđaje UP izlaskom na lice mjesta u ulici I P. B.ispred brojeva x i x konstatovala da je došlo do upotrebe vatrenog oružja. Lice mjesta se nalazi na dijelu desne kolovozne trake i trotoaru gledano iz pravca naselja Z. u pravcu grada, a pregledom su pronađene dvije ispaljene čaure, označene markerom 1 i 2 na dijelu asfaltnog parkinga i trotoara, u pravcu grada na nekih 15 metara zatečen je neispaljeni projektil označen markerom 3, dok su kod ivičnjaka kolovoza zatečene dvije ispaljene čaure označene markerom 4 i 5 koje se razlikuju od kalibra ispaljenih čaura i projektila označenih markerima 1, 2 i 3. Dalje su na licu mjesta u pravcu grada na središnjem dijelu kolovozne trake zatečene čaure označene markerima 6 i 7, a iste su identične sa čaurama označenim markerima 4 i 5. Kako se lice mjesta nalazi pod video nadzorom, jer isto pokrivaju kamere od kuće vlasništvo M.M., to je od njega izuzet risiver sa koga će biti narezan CD. </span>
</p>
<p>&nbsp;</p>
<p>
<span class="span1">Iz izvještaja Forenzičkog centra o analizi parafinskih rukavica br. 4269/12 proizilazi da nakon izvršenih ispitivanja na samoljepljivim folijama skinutim sa šaka P. M., P. S. i B. </span><span class="span1">N. nijesu dokazane barutne čestice. Neprisustvo barutnih čestica znači da se ne može pretpostaviti mogućnost da su ova lica bila povezana sa procesom opaljenja metka iz vatrenog oružja prije skidanja „parafinskih rukavica“.  </span>
</p>
<p>&nbsp;</p>
<p>
<span class="span1">Iz izvještaja Forenzičkog centra o analizi br. 4628/12 proizilazi da nakon ispitivanja na dostavljenoj garderobi: majici kratkih rukava i donjem dijelu trenerke vlasništvo P. M. i na majci kratkih rukava i donjem dijelu trenerke vlasništvo B. N. nije dokazano prisustvo barutnih čestica.</span>
</p>
<p>&nbsp;</p>
<p>
<span class="span1">Iz izvještaja Forenzičkog centra o analizi br. 4386/12 proizilazi da nakon ispitivanja na dostavljenom gornjem dijelu trenerke, donjem dijelu trenerke i majci kratkih rukava vlasništvo L. D. kao i na samoljepljivim folijama skinutim iz unutrašnjosti vozila golf V vlasništvo L. D. nije dokazano prisustvo barutnih čestica. </span>
</p>
<p>&nbsp;</p>
<p>
<span class="span1">Iz izvještaja Forenzičkog centra o analizi parafinskih rukavica br. 4387/12 proizilazi da nakon izvršenih ispitivanja na samoljepljivim folijama skinutim sa šaka L. D. nije dokazano prisustvo barutnih čestica. Neprisustvo barutnih čestica znači da se ne može pretpostaviti mogućnost da je ovo lice bilo povezano sa procesom opaljenja metka iz vatrenog oružja prije skidanja „parafinskih rukavica“.  </span>
</p>
<p>&nbsp;</p>
<p>
<span class="span1">Iz izvještaja Forenzičkog centra o balističkoj analizi br. 4266-1/12 proizilazi da od dostavljenih 6 čaura i jednog metka, 4 čaure koje su u zapisniku o uviđaju označeni markerima 4,5,6,7 su kalibra 7,65 mm i ispaljene su iz istog pištolja odgovarajućeg kalibra, dok su metak i čaure broj 1 i 2 kalibra 9 mm i ispaljene su iz istog pištolja odgovarajućeg kalibra.</span>
</p>
<p>&nbsp;</p>
<p>
<span class="span1">Iz izvještaja o balističkom vještačenju po vještaku B. B. br. B-01/13 od 01.03.2013. godine proizilazi da je vještačenjem utvrđeno da su na licu mjesta pronađene čaure 1 i 2 kalibra 9 mm-K i čaure br.4,5,6 i 7 kalibra 7,65 mm, dok je metak kalibra 9 mm-K. Od čaure broj 2 (kal. 9mm-K) do najbliže čaure kalibra 7,65 mm (broj 4) je 23,8 metara, pa je rastojanje između stajnih tačaka lica koja pucaju jedno na drugo manja od ovog rastojanja za nekih 5-7 metara (zavisno od pištolja). Čaure broj 1 i 2, kalibra 9 mm-K, su ispaljene u kratkom razmaku sa približno dvije bliske stajne tačke lica koje puca, dok su čaure kalibra 7,65 mm ispaljene sa dvije stajne tačke lica koje puca i to br.4 i 5 sa jednog mjesta, a čaure 6 i 7 sa drugog mjesta. Rastojanja na koja ispadaju čaure nakon ispaljenja projektila su različita za različite modele pištolja, a obzirom da su čaure pronadjene na asfaltnoj podlozi, onda su one nakon kontakta sa podlogom odskočile do njihovog konačnog zaustavljanja, pa kako nije poznata marka i tip pištolja iz kojeg su čaure ispaljene to se ne može precizno utvrditi stajna tačka lica koja pucaju. Na priloženim fotografijama koje su izuzete sa video zapisa se vidi položaj okrivljenog L. u momentu pucanja, gdje mu je ruka ispružena naprijed i paralelno sa tlom-trotoarom na kojem stoji, tako da njegov položaj odgovara mjestu pronalaženja čaure kalibra 7,65 mm. Od ovako ispaljenih projektila od strane L. mogla su biti ugrožena lica koja su se našla na balističkim putanjama projektila, a kako se na fotografijama ne vidi lice koje je  isplalilo čaure kalibra 9 mm, to se ne može utvrditi pravac i smjer ispaljenih projektila, ali ukoliko je to bilo prema L. onda je za njega i za bilo koga ko se našao na balističkoj putanji pozadi njega postojala opasnost . </span>
</p>
<p>
<span class="span1">Saslušan na glavnom pretresu vještak je, nakon odgledanog CD snimka, naveo  da je uočio lice koje se kreće trotoarom nakon izlaska iz vozila, da ispruža ruku i najvjerovatnije ispaljuje projektil u tom trenutku, ali na snimku se ne može uočiti kako je  usmjerena uzdužna osa cijevi pištolja. Ruka je ispružena približno palaleno sa trotoarom </span><span class="span1">kojim se lice kreće i prilikom kretanja lice se naglo zaustavlja i mijenja smjer tako da se on u jednom trenutku savio u gornjem dijelu tijela, ali se ne može pretpostaviti da li je to zbog nagle promjene pravca kretanja  ili zbog izbjegavanja projektila ispaljenih u njegovom pravcu. Ukoliko je uzdužna osa cijevi  bila usmjerena prema gore, onda lica koja su se nalazila na relativno bliskom rastojanju od njega nijesu mogla biti ugrožena od ispaljenog projektila, već eventualno lica koja su se nalazila na mjestu pada projektila. Činjenica da je uzdužna osa pištoja bila usmjerena na gore ne bi uticala na mjesto nalaženja čaura, jer ruka u konkretnom slučaju nije bila podignuta u vis ali i zbog toga što čaure nakon kontakta sa tvrdom podlogom odskaču, a nije utvrdjena stajna tačka lica prilikom ispaljenja projektila.</span>
</p>
<p>&nbsp;</p>
<p>
<span class="span1">Uvidom u fotografije, skicu lica mjesta UP PJ Podgorica i uvidom  u CD sa video snimkom, vidi se okrivljeni L. D. kako izlazi iz auta i kako u ruci drži pištolj sa rukom ispruženom naprijed i paralelno sa trotoarom na koji stoji, ali bez precizno usmjerenog položaja cijevi pištolja. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore za okrivljenog L. D. Ke.br.286/15 od 03.03.2015. godine proizilazi da isti ranije nije osudjivan. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore Ke.br.286/15 od 03.03.2015. godine i izvoda iz registra kaznenih evidencija Ke.br.474/2015 za okrivljenog B. N.proizilazi da nijesu dostavljeni podaci o vrsti i visini krivične sankcije koje su izrečene okrivljenom.</span>
</p>
<p>&nbsp;</p>
<p>
<span class="span1">Uvidom u rješenje Osnovog suda u Podgorici Km.br.10/41 od 01.12.2010. godine, proizilazi da je maloljetnom B. N. zbog izvršenje krivičnog djela iz čl.239 st.1 KZ izrečena vaspitna mjera pojačan nadzor od strane organa starateljstva. </span>
</p>
<p>&nbsp;</p>
<p>
<span class="span1">Uvidom u rješenje Osnovnog suda u Podgorici Km.br.11/2 od 15.03.2011. godine, proizilazi da je maloljetnom B. N. zbog izvršenja krvičnog djela iz čl.253 st.1 u vezi čl.49 KZ-a izrečena vaspitna mjera uključivanje u pojedinačni ili grupni tretman u zdravstvenoj ustanovi ili savjetovalištu.</span>
</p>
<p>&nbsp;</p>
<p>
<span class="span1">Uvidom u rješenje Osnovnog suda u Podgorici Km.br. 25/12 od 04.03.2013. godine, proizilazi da je maloljetnom B.N. zbog izvršenja krvičnog djala iz čl.151 st.1 u vezi čl.23 st.2 KZ-a izrečena vaspitna mjera pojačan nadzor od strane organa starateljstva.</span>
</p>
<p>&nbsp;</p>
<p>
<span class="span1">Uvidom u rješenje Višeg suda u Podgorici Km.br. 4/2012 od 30.04.2015. godine proizilazi da je maloljetnom B. N. zbog izvršenja krivičnog djela iz čl.153 KZ izrečena vaspitna mjera pojačan nadzor od strane organa starateljstva.</span>
</p>
<p>&nbsp;</p>
<p>
<span class="span1">Članom 11 Zakona o oružju je propisano da je zabranjeno nošenje oružja na javnom mjestu, te da se javnim mjestom u smislu tog Zakona smatra mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod odredjenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto odredjeno da služi za ovakve namjene (mjesto na kojem se održava javni skup, sportska ili druga priredba i sl.)</span>
</p>
<p>&nbsp;</p>
<p>
<span class="span1">Presudom Višeg suda u Podgorici Kž.br. 1123/15 od 26.11.2015 godine, potvrdjena je presuda Ovog suda K.br. 279/13 od 25.05.2015 godine u odnosu na okrivljene L. D. i B. </span><span class="span1">N. zbog izvršenja krivičnog djela izazivanje opšte opasnosti iz čl. 327 st. 1 Krivičnog zakonika Crne Gore, tako da Sud u odnosu na navedeno krivično djelo ocjenu dokaza smatra bespredmetnim i izlišnim, tim prije što je Viši sud u Podgorici u odnosu na krivično djelo izazivanje opšte opasnosti iz čl. 327 st. 1 Krivičnog zakonika Crne Gore potvrdio presudu Ovog suda. </span>
</p>
<p>&nbsp;</p>
<p>
<span class="span1">U odnosu na krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore koje se okrivljenima L. D. i B. N. činjeničnim navodima optuženja stavljaju na teret, Ovaj sud je stanovišta da u odnosu na citirano krivično djelo nema dovoljno dokaza koji bi opravdavali donošenje osudjujuće presude u odnosu na oba okrivljena. Naime, činjenica je da je okrivljeni L. D. u navodima odbrane predstavljao da je kritičnom prilikom nakon što je okrivljeni B. uperio pištolj u njegovom pravcu, iz torbice koja mu je bila okačena o desno rame izvadio pištolj nepoznate marke kalibra 7,65mm, sive boje, sa okvirom od 7 metaka, i plašeći se za svoju bezbjednost usmjerio ga je u vazduh, i nakon toga opalio dva metka. Sa druge strane, okrivljeni B. N. je negirao tokom postupka da je odnosnom prilikom kod sebe imao pištolj, već je predstavljao da je predmetnom prilikom vidio okrivljenog L. kako je izvadio pištolj iz pravca vozačevih vrata, nakon čega je čuo da je pištolj opalio šest puta, i isti je bio usmjeren pravo prema njegovom tijelu i tijelu P. M., zbog čega su oni morali da pobjegnu u dvorište jedne kuće. </span>
</p>
<p>&nbsp;</p>
<p>
<span class="span1">Dosledno tome, Sud ne prihvata iskaz svjedoka P. M. koji je tokom postupka svjedočio da kritičnom prilikom ni on, ni B. N. nijesu imali pištolj, već da je okrivljeni L. tom prilikom izašao iz auta sa uperenim pištoljem i u njegovom pravcu ispalio 4-5 metaka koji su ga promašili. Evidentno je da je svjedok P. M. u prijateljskim, odnosno drugarskim odnosima sa okrivljenim B. N. i isti je, po ocjeni Suda, pokušao da mijenjanjem, naknadnim dodavanjem i neutemeljenim objašnjavanjem pomogne i olakša procesni položaj okrivljenom B. N., pokušavajući da istog abolira od aktivnog učešća u predmetnom krivičnom dogadjaju, i kao isključivog krivca personalizuje samo okrivljenog L.D.. Sud istinitim cijeni iskaz svjedoka P. M., ali sa stanovišta odlučnih i pravno relevantnih činjenica bez uticaja na drugačije zaključivanje Suda, obzirom da je ovaj svjedok u svom svjedočenju opisivao dogadjaj na deskriptivan način, navodeći da je kritičnom prilikom, kada je izašao na magistralu autom primijetio kako sa njegove lijeve strane trče dva - tri momka, da momak  koji je prvi trčao je bio obučen u bijelu majicu kratkih rukava i šorts i koji nije imao pištolj, i kada je mahnuo rukom nakon što se zaustavio crveni "Golf V" na trotoaru vidio je da vozač u desnoj ruci drži pištolj, ali je on svojim autom produžio dalje i u retrovizoru je vidio da su ti momci pretrčali na stranu na kojoj se nalazio crveni "Golf" dok je vozač "Golfa" stajao iza svog auta na nekih 10-ak metara sa pištoljem koji je bio u položaju okrenutom ka zemlji, nakon čega je začuo dva pucnja i vidio kako se taj vozač "Golfa" vraća u svoje auto i odlazi u pravcu Centra grada. Jasno je da ovaj svjedok nije vidio sam trenutak upotrebe vatrenog oružja, već je samo čuo kako i sam navodi dva pucnja, da ovaj svjedok ne poznaje nikog od učesnika dogadjaja, a njegovo opisivanje šta su na sebi od garderobe imali momci koje je on označio kao aktere predmetnog dogadjaja, samo za sebe, ne mogu predstavljati uporište na bazi kojeg bi Sud gradio svoje činjenično utvrdjenje, niti na takvom svjedočenju zasnivao svoju zakonitu odluku. Takodje, u tom smislu, Sud irelevantnim cijeni iskaz svjedoka P. S., koji je tokom postupka naveo da je predmetnog dana bio kod svog druga V. D., i da nema bilo kakvih saznanja o kritičnom dogadjaju, ali je Sud poštujući načelo materijalne istine sadržano u čl. 16 Zakonika o krivičnom postupku, bio u obavezi da sa jednakom pažnjom ispituje i utvrdjuje sve činjenice i okolnosti </span><span class="span1">predmetnog životnog dogadjaja, kako one koje terete okrivljene, tako i one koje im idu u korist. </span>
</p>
<p>&nbsp;</p>
<p>
<span class="span1">Potrebno je naglasiti da je radnja izvršenja krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika alternativnog karaktera, što dalje znači da se radnja izvršenja sastoji u izradi, prodaji, nabavljanju, vršenju razmjene, nošenju ili držanju vatrenog oružja, municije i eksplozivnih materija. Da bi neko lice u smislu ove upitne inkriminacije moglo biti oglašeno krivim neophodno je da se neki od naprijed citiranih alternativnih oblika predmetnog krivičnog djela na jasan i nedvosmislen način podudare sa životnim dogadjajem koji je predmet optužbe, i to na način kako je taj dogadjaj i opisan dispozitivom činjeničnih navoda optuženja. Kod činjenice da se okrivljenima L. D. i B. N. na teret stavlja da su neovlašćeno nosili na javnom mjestu oružje, bilo je neophodno, po ocjeni Ovog suda, utvrditi jesu li isti nosili ili držali vatreno oružje. </span>
</p>
<p>&nbsp;</p>
<p>
<span class="span1">Materijalna dokazna sredstva u vidu zapisnika o uvidjaju omogućavaju da se na jasan način utvrdi lice mjesta predmetnog dogadjaja, da se fiksiraju i označe ispaljene čaure nastale kao rezultat upotrebe vatrenog oružja, pa za sud nema nikakve sumnje da je zatečeno činjenično stanje od strane ovlašćenih policijskih službenika, a u okviru zapisnika o uvidjaju UP PJ Podgorica Ku.br. 799/12 od 13.10.2012 godine, sa fotodokumentacijom UP PJ Podgorica  br. 20-28-244-1448/2344 od 11.10.2012 godine, utvrdjeno na nedvosmislen način, tim prije što je poznato da dokazni kredibilitet uvidjaja počiva na njegovom heurističkom svojstvu, odnosno mogućnosti da organ koji preduzima radnju vršenja uvidjaja neposredno na licu mjesta opaža i prikuplja tragove koji su od značaja za vodjenje krivičnog postupka. Potvrde o privremeno oduzetim predmetima UP PJ Podgorica na ime P. M. od 11.10.2012 godine, te potvrde o privremeno oduzetim predmetima UP PJ Podgorica na ime B. N. od 11.10.2012 godine, kao i potvrde o privremeno oduzetim predmetima UP PJ Podgorica na ime L. D. od 12.10.2012 godine, svjedoče o tome da su policijski službenici, vršeći svoje aktivnosti, izdavanjem navedenih potvrda označenim licima, morali izuzeti predmete koji su kasnije bili predmet vještačenja od strane za to stručne ustanove. </span>
</p>
<p>&nbsp;</p>
<p>
<span class="span1">Da bi postojala kategorička i nedvosmislena konkluzija po pitanju krivice odredjenog lica, neophodno je da iz provedenih dokaza u okviru dokaznog postupka na glavnom pretresu ne proizilazi ni najmanji stepen sumnje u odnosu na odlučne činjenice, čime se, po ocjeni Ovog suda, štite temeljna prava okrivljenog, sadržana u čl. 1 Zakonika o krivičnom postupku, a to je da niko nevin ne bude osudjen. U konkretnom slučaju, a kako to proizilazi iz izvještaja Forenzičkog centra o analizi parafinskih rukavica br. 4269/12, te izvještaja Forenzičkog centra o analizi br. 4628/12, te izvještaja Forenzičkog centra o analizi br. 4386/12, kao i izvještaja Forenzičkog centra o analizi parafinskih rukavica br. 4387/12, da na rukama, odnosno šakama okrivljenih L. D. i B. N., kao i na njihovoj garderobi nije dokazano prisustvo barutnih čestica, to Ovaj sud uvjerava da nije bilo moguće upotrebu vatrenog oružja dovesti u direktnu uzročnu vezu sa okrivljenima L. D.i B. N.. Takodje, iz citiranih izvještaja proizilazi da neprisustvo barutnih čestica znači da se ne može pretpostaviti mogućnost da su ta lica bila povezana sa procesom opaljenja metka iz vatrenog oružja prije skidanja "parafinskih rukavica", što dalje znači da se na pretpostavkama, poluutvrdjenim ili potpuno neutvrdjenim činjenicama, niti može, niti smije zasnivati odluka u pogledu postojanja krivice bilo kog lica. Dakle, odnosno krivično djelo mora se dokazati oduzimanjem vatrenog oružja, koje lice ili lica neovlašćeno nose ili drže, upravo iz razloga što se nakon oduzimanja mora utvrditi, odnosno takvo se oružje mora podvrgnuti ocjeni njegove funkcionalnosti, odnosno </span><span class="span1">ispravnosti, jer u suprotnom krivično djelo neovlašćeno držanje oružja i eksplozivnih materija iz čl. 403 st. 1 Krivičnog zakonika, ne može ni postojati. Kako u konkretnom slučaju oružje koje su okrivljeni L. i B. nosili na javnom mjestu nije pronadjeno, i nije oduzeto od istih, i pored kazivanja okrivljenog L.D. i činjenica utvrdjenih iz njegove odbrane, da je odnosnom prilikom on upotrijebio vatreno oružje, Sud je stanovišta da samo držanje pištolja, bez detaljne provjere njegove funkcionalnosti, od za to kompetentnog lica, istovremeno ne znači i izvršenje predmetnog krivičnog djela. Okrivljeni u okviru krivičnog postupka ima pravo u skladu sa odredbama Zakonika o krivičnom postupku da se brani na način koji njemu najbolje odgovara, što dalje znači da okrivljeni u navodima odbrane ne mora govoriti istinu, i za to, za razliku od svjedoka  koji je dužan govoriti istinu, ne može snositi nikakve krivično - pravne konsekvence, tako da Sud na navodima odbrane okrivljenog L. D. nije mogao zasnivati svoja činjenična utvrdjenja po pitanju krivice, kod okolnosti da oružje koje je predmetnom prilikom upotrijebljeno, nije oduzeto, niti podvrgnuto ocjeni pitanja njegove funkcionalnosti. Sud istinitim cijeni i izvještaj o balističkom vještačenju br. B-01/13 od 01.03.2013 godine, te neposredno izjašnjenje vještaka balističara sa glavnog pretresa, medjutim, vještak balističar dao je upravo zbog nepostojanja vatrenog oružja koje je kritičnom prilikom upotrijebljeno, samo doprinos u pogledu čaura, njihovih kalibara koje su na licu mjesta pronadjene, kao posljedica upotrebe vatrenog oružja. I pored uvida u fotografije, skicu lica mjesta UP PJ Podgorica i uvida u CD sa video snimkom iz kojih proizilazi, odnosno iz kojih se vidi, kako L. D. izlazi iz auta i u ruci drži pištolj sa rukom ispuženom naprijed, i paralelno sa trotoarom na koji stoji, Sud, niti drugi organi pred kojima se vodi postupak, ne mogu bez fizičkog prisustva eventualno oduzetog oružja, te provjere njegove funkcionalnosti, utvrdjivati da li je došlo do izvršenja konkretnog krivičnog djela. </span>
</p>
<p>&nbsp;</p>
<p>
<span class="span1">Kako se sve činjenice u krivičnom postupku u odnosu na postojanje krivice okrivljenog moraju na potpuno jasan, precizran i nedvosmislen način utvrditi, i to tako da ne ostane ni najmanji stepen sumnje, Ovaj sud zaključuje da nema dovoljno dokaza da su okrivljeni L. D. i B. N. izvršili krivično djelo naovlašćeno držanje oružja i eksplozivnih materija iz čl. 403 st. 1 Krivičnog zakonika, zbog čega je Sud, na dosljedan način, primijenio pravni princip In dubio pro reo sadržan u čl. 3 st. 3 Zakonika o krivičnom postupku, a potom primjenom čl. 373 st. 1 tač. 2  Istog zakonika, okrivljene L. D. i B. N. oslobodio od optužbe. </span>
</p>
<p>&nbsp;</p>
<p>
<span class="span1">Odluku da troškovi krivičnog postupka padaju na teret budžetskih sredstava Crne Gore, Sud je donio primjenom čl. 230 Zakonika o krivičnom postupku. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 11.05.2016 godine</span>
</p>
<p>&nbsp;</p>
<p>
<span class="span1">       ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA,</span>
</p>
<p>
<span class="span1">Vukašinović Valentina, s.r.</span><span class="span1"></span><span class="span1"></span><span class="span1">               Larisa Mijušković - Stamatović, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pisanog otpravka, Višem sudu u Podgorici, </span>
</p>
<p>
<span class="span1">a preko Ovog suda.</span>
</p>
</div>
</div>


</body>
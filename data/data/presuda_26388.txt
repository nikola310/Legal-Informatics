<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{font-weight:bold;font-style:italic;}
.s3{font-weight:bold;}
.p1{margin-right:-0.125in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.125in;text-align:justify;hyphenate:auto;font-family:Arial;font-size:12pt;}
.p3{margin-right:-0.125in;text-align:center;hyphenate:auto;font-family:Arial;font-size:12pt;}
.p4{text-indent:0.375in;margin-right:-0.125in;text-align:justify;hyphenate:auto;font-family:Arial;font-size:12pt;}
.p5{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p6{text-indent:0.41666666in;margin-left:-0.16666667in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p7{text-indent:0.39375in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p8{margin-right:-0.052083332in;text-align:start;hyphenate:auto;font-family:Arial;font-size:12pt;}
.p9{margin-right:-0.052083332in;text-align:center;hyphenate:auto;font-family:Arial;font-size:12pt;}
.p10{margin-right:-0.125in;text-align:start;hyphenate:auto;font-family:Arial;font-size:12pt;}
.p11{margin-right:-0.12986112in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Arial;font-size:12pt;}
.p13{text-align:center;hyphenate:auto;font-family:Arial;font-size:12pt;}
.p14{text-align:end;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="Željka Jovović" name="author">
</head>
<body class="b1 b2">
<p class="p1">
<span class="s1">K. br. 420/13</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog M. Đ., zbog krivičnog djela nasilje u porodici ili porodičnoj zajednici iz čl. 220 st. 1 Krivičnog zakonika, odlučujući po optužnom predlogu ODT-a Podgorica Kt. br. 398/13 od 23. 04. 2013. godine, nakon održanog glavnog i javnog pretresa, dana 14. 06. 2013. godine, u prisustvu zastupnika optužnog predloga Biljane Medenice, branioca okrivljenog, adv. Z. Đ. iz Podgorice, i okrivljenog, donio je i istog dana javno objavio,</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span class="s2">	</span><span>Okrivljeni   </span>
</p>
<p class="p2">
<span class="s3">	</span><span>M. Đ., JMB xxxxxxxxxxxxx, od oca K. i majke D., rođene B., rođen xx. xx. xxxx. godine u Podgorici, sa prebivalištem u Podgorici ul. Gavra Vukovića bb, državljanin Crne Gore, penzioner, oženjen, otac dvoje djece, srednjeg imovnog stanja, neosuđivan</span>
</p>
<p class="p2"></p>
<p class="p3">
<span>Kriv je</span>
</p>
<p class="p2"></p>
<p class="p2">
<span class="s3">	</span><span>Što je:</span>
</p>
<p class="p5">
<span>	Dana 26. marta 2013. godine, u Podgorici, u ulici Gavra Vukovića bb, u svom stambenom objektu, svjestan svog djela čije izvršenje je htio, znajući da je to djelo zabranjeno, primjenom grubog nasilja narušio tjelesni i duševni integritet člana svoje porodice - supruge, oštećene V. M. M., na način što je, nakon prepirke sa oštećenom, prišao istoj i sa obje ruke je ošamario u predjelu lica, te ogrebao po licu, u kojem trenutku ga je oštećena odgurnula od sebe, da bi okrivljeni ponovo nasrnuo na oštećenu i zadao joj više udaraca otvorenom šakom u predjelu glave - lica, od čega je oštećena zadobila laku tjelesnu povredu u vidu od po dva krvna podliva ispod oba oka, oguljotine ispod lijevog oka i dvije oguljotine ispod desnog oka, </span>
</p>
<p class="p5">
<span>	</span>
</p>
<p class="p5">
<span>        - čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika. </span>
</p>
<p class="p6"></p>
<p class="p7">
<span>	Pa ga Sud na osnovu citirane zakonske odredbe te čl. 4 st.2, 32, 39, 42, 45 st. 1 tač. 3 Krivičnog zakonika, te čl. 226, 229, 239 i 374 Zakonika o krivičnom postupku,</span>
</p>
<p class="p8"></p>
<p class="p9">
<span>O S U Đ U J E</span>
</p>
<p class="p5"></p>
<p class="p2">
<span>        Na novčanu kaznu u iznosu od 700,00 € (sedamstotina eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p2"></p>
<p class="p2">
<span>	Obavezuje se okrivljeni da plati na ime troškova krivičnog postupka iznos od 90,50€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Oštećena V. M. M., se radi ostvarivanja imovinskopravnog zahtjeva upućuju na parnični postupak.</span>
</p>
<p class="p10"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>        Optužnim predlogom ODT- a Podgorica Kt. br. 398/13 od 23. 04. 2013. godine, stavljeno je na teret okrivljenom M. Đ. da je izvršio krivično djelo nasilje u porodici ili porodičnoj zajednici iz čl. 220 st. 1 KZ. Zastupnik optužbe Biljana Medenica je na glavnom pretresu precizirala optužni akt, a u završnoj riječi je u cjelosti ostala pri predhodno preciziranom optužnom predlogu i predložila sudu da okrivljenog oglasi krivim i kazni po zakonu.</span>
</p>
<p class="p2">
<span>	Okrivljeni M. Đ. je u svojoj odbrani, datoj u prethodnom postupku naveo da je prije braka sa M. V., živio u braku sa svojom prvom suprugom 52 godine a prije tri godine se vjenčao sa M.V., nakon čega su počeli da zajedno žive u dvosobnom stanu u ulici Gavra Vukova. Kritičnog dana, prije 7 časova ujutru, je ustao, izveo psa u šetnju, a zatim vozilom pošao do prodavnice, dok je za to vrijeme M. ostala da spava. Dosta brzo se vratio u stan i krenuo sebi da sprema doručak, pa pošto je vidio da unučad njegove druge supruge nemaju mlijeka za doručak, ponovo je otišao do prodavnice. Kada se vratio oko 8 časova, vidio je da je njegova supruga ustala, uzela ključeve od kola i otišla negdje napolje, da bi se vratila nakon dvadesetak minuta, a u trenutku njenog dolaska ležao je na kauču u predsoblju. Pošto je predhodno bio otvorio vrata od spavaće sobe, kako bi se prostorija provjetrila, M. je malo jače zatvorila vrata, i procjenio je da je to učinila u bijesu. Ustao je sa kauča i ponovo otvorio vrata, ali mu je supruga prišla, i objema rukama strgla naočare sa lica, uz prijetnju da će ga ubiti. Kada mu je strgla naočare ogrebala ga je ispod nosa, sa lijeve strane, od čega mu je potekla krv, a zatim je gađala njima o zid iznad kauča i polomila ih. Nakon toga lijevom rukom je odgurnuo od sebe, a desnom otvorenom šakom – šamarom, udario je u predjelu njene lijeve strane lica, a to je učinio u afektu. Osim ovog šamara, nije joj zadao više udaraca, a moguće je da je prilikom šamara ogrebao po licu. Na glavnom pretresu je pojasnio da je pokrenut postupak za razvod braka između njega i V. M., po njenoj tužbi, a postupak još nije okončan. Ovo nije bila prva nesuglasica između njega i M., a tokom trajanja bračne zajednice imao je prijetnje od oštećene u smislu da će ga ubiti, ali on te prijetnje nije shvatao ozbiljno, i smatrao je da su rečene u afektu prilikom nekih svađa. Kritičnom prilikom supruga i on su bili sami, a M. unuci su bili u sobi. U završnoj riječi je naveo da se pita ko je kriv za ovaj događaj, on ili oštećena.</span>
</p>
<p class="p2">
<span>          Branilac okrivljenog je u završnoj riječi navela da je na osnovu sprovedenih dokaza nesumnjivo dokazano da se nisu stekli elementi bića krivičnog djela koje se okrivljenom stavlja na teret, te da je nesumnjivo dokazano da je oštećena kritičnom prilikom napala okrivljenog, takođe mu nanijela povrede, pa je predložila da sud okrivljenog oslobodi krivice, a ukoliko odluči drukačije da izrekne novčanu kaznu, vodeći računa o besporočnom životu okrivljenog i godinama starosti. </span>
</p>
<p class="p2">
<span>          U dokaznom postupku sud je saslušao svjedoka oštećenu M. V. M., pročitao medicinsku dokumentaciju na ime oštećene, saslušao vještaka medicinske struke prof. dr M. Š. koji je na glavnom pretresu dao nalaz i mišljenje, te pročitao Izvještaj Uprave policije PJ Podgorica iz kazene evidencije na ime okrivljenog M. Đ. od 30. 04. 2013.  godine.</span>
</p>
<p class="p2">
<span>	Svjedok oštećena M. V. M. je u svom iskazu navela da je sa M. Đ. formalno zaključila brak novembra 2009. godine, a godinu prije su počeli da žive zajedno. Vrlo brzo nakon početka zajedničkog života, počeo je da pokazuje znake patološke ljubomore, konstantno je optužujući da ima nekog drugog. Zbog takve njegove naravi, i ljubomore, nekoliko puta je verbalno maltretirao, ali je do kritičnog dana nikada nije udario. Dana 26. 03. 2013. godine, ujutru oko 9 sati, izašla je iz stana u ulici Gavra Vukovića, gdje živi sa M. Đ., kako bi pošla u prodavnicu i kupila hljeb i mlijeko. Vratila se brzo, a nakon 10 ili 15 minuta, kada je ušla u stan, zatekla je Đ. kako sjedi na kauču u dnevnom boravku, dok su vrata od njihove spavaće sobe bila otvorena. Dok je držala kesu u ruci, drugom rukom je zatvorila vrata od spavaće sobe, jer je ranije više puta govorila Đ. da ih ne otvara, da ne bi ulazio dim iz dnevne sobe. Vrata je zatvorila, moguće malo nervoznije, ali njima nije lupala i nije ih jako zatvorila. Đ. u tom trenutku nije ništa govorila, ali je on odmah ustao sa kauča, prišao joj, i dok se kretala prema kuhinji, prišao joj je sa lica, uhvatio sa obje ruke, i objema rukama ošamario po licu, a zatim zadržao ruke u stegnutom položaju na njenom licu, i onda snažno počeo da je prstima grebe po oba obraza. U tom trenutku ga je odgurnula od sebe, kako bi se odbranila, i u samoodbrani mu skinula naočare i bacila ih. Istakla je da ga ona nije prva napala niti mu prijetila da će ga ubiti. Pošto mu je bacila naočare, zadao joj je još tri udarca otvorenom šakom lijeve ruke u predjelu desnog obraza, da bi u tom trenutku ustala njena srednja unuka, koja je spavala u drugoj spavaćoj sobi, koja je inače stara 12 godina, pa je Đ. prestao da je šamara, i gurnuo je u sobu. Vrlo brzo nakon toga, pozvala je svoju kćerku telefonom, da bi prvo došla najstarija unuka, a zatim i njena kćerka, koja je telefonom zvala policiju i obavjestila ih o kritičnom događaju. Ubrzo su došla dva policajca na stan i pitali je hoće li da podnosi prijavu, pa kada je rekla da hoće, kazali su Đ. da pođe sa njima, a nakon toga je pošla i podnijela pismenu prijavu protiv supruga. Odmah nakon podnošenja prijave, otišla je u Hitnu pomoć i KBC, gdje su joj konstatovane tjelesne povrede. Nakon toga se preselila da živi kod svoje kćerke. Na glavnom pretresu je pojasnila da kada je došla u stan, zatvorila je vrata od sobe, a kada je pošla da uđe u dnevnu sobu sa trosjeda je skočio njen suprug, prišao joj, uhvatio za obje ruke, grebao po licu a tom prilikom je i udarao, na način što je šamarao. Suprug je cijelo vrijeme šamarao, a nije je udarao stisnutom pesnicom. Navodi da joj je suprug stalno pravio ljubomorne scene, u smislu da kada pođe do prodavnice, optuživao je da se nalazila sa ljubavnikom, zbog čega im brak nije bio srećan. Kritičnog dana nije bio izazvan na ovakvu reakciju, osim što je zatvorila vrata, što ga je iznerviralo, a sukob je postojao zbog toga što nije dozvoljavala da pas ulazi u spavaću sobu. Nije tačno da je dva tri puta otvarala i zatvarala vrata, već je to učinila samo jednom, i nije ogrebala okrivljenog. Pridružila se krivičnom gonjenju, a imovinskopravni zahtjev će ostvariti u drugom postupku.          </span>
</p>
<p class="p2">
<span>	Iz medicinske dokumentacije na ime oštećene, na kojoj je zasnovan nalaza i mišljenja sudskog vještaka medicinske struke prof. dr. M. Š. dat na glavnom pretresu, sud je utvrdio da je oštećena M. V. u Hitnoj medicinskoj pomoći pregledana dana 26.03.2013. godine u 10:48 časova, od strane nadležnog ljekara, te da je nakon pregleda upućena na specijalističke preglede (hirurgu i psihijatru). Istoj je data terapija, te konstatovana dijagnoza na latinskom jeziku, koja znači: dva krvna podliva ispod lijeve očne duplje promjera 2x1 cm, oguljotina ispod lijeve očne duplje promjera 1x0,2 cm, dva krvna podliva ispod desne očne duplje promjera 1,5x0,5 cm, dvije oguljotine ispod desne očne duplje dužine 0,5 cm, nagnječenje glave, glavobolja, te reakcija na stres. Istog dana u 11:40 časova, oštećena V. M., pregledana je u KC Crne Gore i ustanovljeno je „više kožnih oguljotina i krvnih podliva ispod oba oka“, te data terapija (obloge, lijekovi po potrebi protiv bolova) i konstatovane dijagnoze na latinskom jeziku, koje znače: krvni podliv ispod obje očne duplje, oguljotine kože ispod obje očne duplje, te reakcija na stres. Nakon ovoga, u 12:06 časova, oštećena V. M., pregledana je od strane nadležnog ljekara i data joj terapija, savjet, i navedena šifra (F43) koja znači: reakcija na stres i problemi sa adaptacijom. Iz kritičnog događaja Vukasović Mirjani su ustanovljene povrede u vidu, po dva krvna podliva i oguljotine i to (jedna ispod lijevog oka i dvije ispod desnog). Navedene povrede posljedica su dejstva tupog, teškog i zamahnutog mehaničkog oruđa, moguće i prsti šake, mehanizmom direktnog dejstva sile na odgovarajuće predjele tijela. Ove povrede predstavljaju i pojedinačno i u svom zbiru laku tjelesnu povredu. U vrijeme odigravanja predmetnog događaja V. M. je zadobila laku tjelesnu povredu, a usljed učestvovanja u predmetnom događaju kod V. M. se pojavila glavobolja i stres.</span>
</p>
<p class="p2">
<span>	Iz izvještaja Uprave policije PJ Podgorica na ime okrivljenog M. Đ. od 30. 04. 2013. godine, sud je utvrdio da se isti ne nalazi u kaznenoj evidenciji.</span>
</p>
<p class="p2">
<span>	Cijeneći provedene dokaze pojedinačno i u njihovoj međusobnoj povezanosti, i dovodeći ih u vezu sa odbranom okrivljenog, sud je nesumnjivo utvrdio da je okrivljeni izvršio krivično djelo nasilje u porodici ili porodičnoj zajednici iz čl. 220 st.1 Krivičnog zakonika, na način u vrijeme i u mjestu kako je to opisano izrekom presude </span>
</p>
<p class="p2">
<span>	Činjenično stanje sud je utvrdio iz iskaza svjedoka oštećene M. V. M., u kome navodi da je okrivljeni kritičnog dana prišao i ošamario je u predjelu lica, a zatim ogrebao po licu, da bi nakon što ga je odgurnula od sebe ponovo nasrnuo na nju i zadao joj je tri ili četiri udarca otvorenom šakom u predjelu lica. Njen iskaz je u saglasnosti  sa medicinskom dokumentacijom i nalazom i mišljenjem vještaka medicinske struke, u kojem su navedene povrede koje je zadobila oštećena konkretnom prilikom, i iz koga je sud utvrdio vrstu i mehanizam nanijetih tjelesnih povreda, koji nalaz je sud prihvatio ocijenivši ga kao jasan i objektivan, i dat prema pravilima struke, a i sam okrivljeni u svojoj odbrani navodi da je okrivljenu jednom ošamario i da je moguće da je tom prilikom ogrebao po licu.    </span>
</p>
<p class="p11">
<span>	Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan svog djela i znao da je isto zabranjeno, pri čemu je, po nalaženju suda, bio svjestan da kada je suprugu sa objema rukama ošamario u predjelu lica, te ogrebao po licu, a zatim kada ga je oštećena odgurnula od sebe ponovo nasrnuo na nju i zadao joj više udaraca otvorenom šakom, primjenio grubo nasilje prema članu svoje porodice i na taj način narušio njen tjelesni i duševni integritet, što je u konkretnom slučaju i htio, pa se kao subjektivni elemenat bića krivičnog djela u radnjama okrivljenog manifestuje direktni umišljaj.</span>
</p>
<p class="p2">
<span>	Sud je cijenio odbranu okrivljenog u kojoj navodi da oštećenoj nije zadao više udaraca, već je samo odgurnuo i zadao jedan udarac otvorenom šakom u predjelu lica, pa sud istu nije prihvatio, jer je u suprotnosti kako sa iskazom oštećene, tako i nalazom i mišljenjem vještaka medicinske struke, iz koga je nesumnjivo utvrđeno, da je oštećena zadobila više povreda, koje su posledica više udaraca. Sud je cijenio i navode okrivljenog i branioca da je kritičnom prilikom oštećena napala okrivljenog i nanijela mu povrede, pa sud iste nije prihvatio, a ovo imajući u vidu jasan i određen iskaz oštećene u kome navodi da okrivljeni kritičnog dana nije bio izazvan na ovakvu reakciju, osim što je zatvorila vrata, što ga je iznerviralo, te da je braneći se samo odgurnula oštećenog i bacila mu naočare a nije ga grebala, pri čemu okrivljeni ne posjeduje medicinsku dokumentaciju, niti navodi da se obratio ljekaru zbog navodnih povreda.  </span>
</p>
<p class="p2">
<span>         Odlučujući o krivičnoj sankciji koju će izreći okrivljenom, sud je u smislu čl. 42 st. 1 Krivičnog zakonika, kao olakšavajuće okolnosti na strani okrivljenog cijenio njegovo ranije dobro vladanje i s tim u vezi njegovu raniju neosuđivanost, što je sud utvrdio uvidom u izvod iz kaznene evidencije na ime okrivljenog, stariju životnu dob, porodičnost, činjenicu da je otac dvoje djece, dok otežavajućih okolnosti na strani okrivljenog sud nije našao, pa je cijeneći prednje olakšavajuće okolnosti primjenom čl. 45 st. 1 tač. 3 Krivičnog zakonika okrivljenom izrekao novčanu kaznu, kao blažu vrstu kazne, te shodno čl. 42 st. 2 Krivičnog zakonika, vodeći računa o materijalnim prilikama okrivljenog, koje su po nalaženju suda srednje, a i sam okrivljeni tako predstavlja svoje imovno stanje, navodeći da posjeduje stan u ul. Gavra Vukovića, dva vozila, kuću u Cetinju, te penziju od 1300,00 €, sud okrivljenog osudio na novčanu kaznu u iznosu od 700,00 € (sedamstotina eura), nalazeći da ovakva kazna neće uticati na njegove imovinske prilike, tj. da ista neće ugroziti njegovu ličnu egzistenciju i egzistenciju njegove porodice. Sud je uvjerenja da će se ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cjelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p2">
<span>         Shodno čl. 39 st. 5 Krivičnog zakonika Sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, s tim što je shodno čl. 39 st. 6 krivičnog zakonika odredio da ukoliko okrivljeni ne plati novčanu kaznu u navedenom roku ista će se zamijeniti kaznom zatvora, s tim što će se za svakih započetih 25 € (dvadesetpet eura) novčane kazne, odrediti 1 (jedan) dan kazne zatvora, određujući da kazna zatvora ne može biti duža od 6 (šest) mjeseci.</span>
</p>
<p class="p2">
<span>        Kako je okrivljeni oglašen krivim, obavezan je da na ime troškova krivičnog postupka plati iznos od 90,50€, od čega se inos od 60, 50€ odnosi na nagradu vještaku medicinske struke, a iznos od 30€ na ime sudskog paušala, kao dijela troškova krivičnog postupka, koji paušal je određen shodno složenosti i trajanju postupka uz ocjenu imovinskih prilika okrivljenog, a sve shodno čl. 226 i 229 Zakonika o krivičnom postupku.</span>
</p>
<p class="p2">
<span>	Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p class="p10"></p>
<p class="p3">
<span>OSNOVNI SUD U PODGORICI,  dana 14. 06. 2013. godine</span>
</p>
<p class="p12">
<span>          </span>
</p>
<table class="t1">
<tbody>
<tr class="r1">
<td class="td1" colspan="2">
<p class="p12">
<span>             ZAPISNIČAR:</span>
</p>
</td><td class="td2" colspan="2">
<p class="p13">
<span>S U D I J A:</span>
</p>
</td>
</tr>
<tr class="r1">
<td class="td1" colspan="2">
<p class="p13">
<span>Danijela Rajković,s.r.</span>
</p>
<p class="p12"></p>
</td><td class="td2" colspan="2">
<p class="p13">
<span>Željka Jovović,s.r.</span>
</p>
<p class="p12"></p>
</td>
</tr>
<tr class="r1">
<td class="td3">
<p class="p14">
<span>PRAVNA POUKA:</span>
</p>
</td><td class="td4" colspan="2">
<p class="p12">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p13"></p>
</td>
</tr>
</tbody>
</table>
<p class="p13">
<span>ZTO Danijela Rajković</span>
</p>
<p class="p12"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<table class="t1">
<tbody>
<tr class="r1">
<td class="td1">
<p class="p10">
<span>                ZAPISNIČAR:</span>
</p>
</td><td class="td2">
<p class="p3">
<span>                                     S U D I J A</span>
</p>
</td>
</tr>
<tr class="r1">
<td class="td1">
<p class="p3">
<span>Rajković Danijela</span>
</p>
<p class="p10"></p>
</td><td class="td2">
<p class="p3">
<span>                                    Jovović Željka</span>
</p>
<p class="p10"></p>
</td>
</tr>
</tbody>
</table>
<p class="p2">
<span>DN-a: Po primjerak presude dostaviti:</span>
</p>
<p class="p2">
<span>- ODT Podgorica,</span>
</p>
<p class="p2">
<span>- Okrivljenom,</span>
</p>
<p class="p2">
<span>- Braniocu</span>
</p>
<p class="p2">
<span>- oštećenoj po pravosnažnosti</span>
</p>
<p class="p2">
<span>- A/a.</span>
</p>
<p class="p2">
<span>Postupljeno dana ______________</span>
</p>
<p class="p2">
<span>Radnik suda __________________</span>
</p>
<p class="p3"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p15"></p>
<p class="p15"></p>
<p class="p15"></p>
<p class="p15"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>									 K.br.264/11</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog D. Š.iz P. koga brani advokat M. J. iz istog mjesta zbog krivičnog djela uništenje i oštećenje javnih uredjaja iz čl.328.st. 1. Krivičnog zakonika, po optužnom predlogu ODT Pljevlja Kt.br.265/11 od 19.12.2011. godine, nakon odžanog glavnog i javnog pretresa u prisustvu zamjenika ODT Pljevlja Tomčić Milivoja, okrivljenog, njegovog branioca i zastupnika oštećenog JP "G." V. M., dana 12.12.2012. godine, donio je i javno objavio </span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">D. Š.</span><span>,  JMBG  ..., od oca M. i majke A. rodjena T., rodjen 02.09.1949. godine u P., gdje i živi ul. V. br. 24, državljanin CG, govori crnogorskim jezikom, penzioner, oženjen, otac troje djece, pismen, završio osnovnu školu, srednjeg imovnog stanja, ranije osudjen presudom ovog Suda K.br.148/2004 od 20.08.2004. godine, zbog krivičnog djela iz čl.154. KZ RCG, izrečena mu novčana kazna i presudom ovog suda K.br. 272/07 od 15.09.2008. godine, zbog krivičnog djela iz čl.328.st.1. Krivičnog zakonika izrečena mu novčana kazna.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v  j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	tokom mjeseca jula i prvom polovinom avgusta mjeseca 2011. godine u svojim poslovnim prostorima "Robna kuća" i "Stara nama", postojećim u ul. K. P. u P., suprotno članu 18. Odluke o snadbijevanju toplotnom energijom ("Službene novine" opština Pljevlja br. 1/06), izmijenio zajednički javni uredjaj za toplotu, na način što je u suterenu "Robne kuće" izvršio prepravku postojećih instalacija grijanja povezujući dio instalacija sa sopstvenim izvorom energije, te u prizemlju istog objekta uklonio sva grejna tela i horizontalni razvoj na jednoj vertikalnoj liniji blokirao cijevi od horizontalnog razvoja, a u poslovnom prostoru  "Stara nama" uklonio sva grejna tijela, a horizontalne i vertikalne vodove zatvorio regipsom, usled čega je nastupo poremećaj u </span>
</p>
<p class="p1"></p>
<p class="p1"></p>
<p class="p2">
<span>-2-</span>
</p>
<p class="p2"></p>
<p class="p1">
<span>korišćenju ovog uredjaja u pružanju usluga snadbijevanja toplotnom energijom od strane JP "G.", za stanove koji se nalaze iznad navedenih poslovnih prostora,</span>
</p>
<p class="p1">
<span>	čime je izvršio krivično djelo uništenje i oštećenje javnih uredjaja iz čl.328.st.1. Krivičnog zakonika,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika te članova 226. i 229. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu u iznosu od 1.200,00 eura (hiljadu i dvesta eura), koju će okrivljeni platiti ovom sudu u roku od 15 dana po pravnosnažnosti presude.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će se za svakih započetih 25,00 novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 187,00 eura, a naime paušala iznos od 55,00 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.265/11 od 19.12.2011. godine optužilo je okrivljenog D. Š. iz P. zbog krivičnog djela uništeje i oštećenje javnih uredjaja iz čl.328.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT Pljevlja je istakao da u cjelosti ostaje pri podnesenom optužnom predlogu i predlaže da sud okrivljenog oglasi krivim i osudi po zakonu.</span>
</p>
<p class="p1">
<span>	Punomoćnik oštećenog JP "G." u završnoj riječi je istakao da se pridružuje krivičnom gonjenju protiv okrivljenog, a imovinsko - pravni zahtjev će ostvarivati u parnici kod ovog suda.</span>
</p>
<p class="p1">
<span>	Okrivljeni D. Š. u svoju odbranu na zapisnik ODT Pljevlja je istakao da od 2003. godine postao je kupovinom većinski vlasnik akcija AD "P. k." iz P. u čijem sastavu se nalaze objekti "Robne kuće" i "Stare name". U objektu "Robne kuće " postoji suteren i dva sprata čiji je on vlasnik, a takodje i u objektu "Stare name" su prizemlje i sprat takodje u njegovom vlasništvu. Toplovodna instalacija u oba objekta je u sastavu  instalacije daljinskog grijanja, a u sastavu kupljenih objekta se nalaze i stambena zgrada - stanari iznad "Robne kuće", dok iznad objekta "Stara nama" se nalaze kancelarije  JP "V.". Toplovodna instalacija u ovim objektima koje je on kupio je stara i stoji od kako su objekti useljeni tj. oko 60 godina i grejna tijela su tučani radijatori koji su u potpunosti dotrajali i nisu u funkciji. Obzirom da se u njegovom vlasništvu nalazi poslovni prostor "Robne kuće" oko 1000 m2 i  "Stare name" oko 260 m2, to je on imao namjeru da taj poslovni prostor izdaje, a prije toga da isti sredi i da toplovodnu instalaciju izmijeni, obzirom da su neki od interesenata za zakup prostora to i zahtijevali. Ne može se tačno sjetiti mjeseca, ali čini mu se da je bio maj ili jun mjesec pismeno se obratio Preduzeću  JP "G." u P. da mu odgovore da li će biti grijanja tokom sezone 2011/2012. godinu, obzirom da je bila sporna toplana, kojoj je bio zabranjen rad od strane Glavnog Republičkog inspektora iz Podgorice. Do današnjeg dana nije dobio odgovor od Preduzeća  "G." tako da je polovinom oktobra 2011. godine odlučio da sam izmijeni grejna tijela kako u poslovnom </span>
</p>
<p class="p1"></p>
<p class="p1">
<span>prostoru "Robne kuće" tako i u prostoru "Stare name". To je uradio iz svojih ličnih sredstava i sve ga je koštalo oko 6.000,00 eura obzirom da mu je račun AD "P. k." u blokadi oko 4 godine, upravo zbog dugova prema JP "G." koji za jednu grejnu sezonu iznosi oko 42.000,00 eura. Ovom rekonstrukcijom toplovodne instalacije nije oštetio zajedničku instalaciju po vertikali koja ide prema korisnicima stambenog prostora niti je bilo šta radio na nekom isključenju, oštećenju, da bi neko imao posledicu da nema grijanja. Postojeću instalaciju je napravio kvalitetno, jer je postavio aluminiske radijatore "global " u oba poslovna prostora. Napominje i to da je opština P. drugom polovinom oktobra mjeseca 2011. godine angažovala neku ekipu iz B. koji su nasilno ušli u njegov poslovni prostor kako bi postavili grejna tijela mnogo lošijeg kvaliteta od onih koje je on postavio, a mnogo skupljim troškovima ugradnje. Ističe da nije htio da se složi sa takvim njihovim postupkom i zamolio je Komunalnog inspektora da mu dozvoli da on u svoj poslovni prostor istoga dana kupi grejna tijela - radijatore i da iste postavi i ugradi pod nadzorom JP "G." sa čime su se oni složili što je i uradio. Još jednom tvrdi da navodi u prijavi ne stoje i ne mogu biti ničim potkrijepljeni jer nikakva oštećenja, presijecanja, mijenjanja ili isključenja na zajedničkoj toplovodnoj instalaciji u navedenom periodu nije radio. Na glavnom pretresu od dana 07.02.2012. godine je istakao da je u proljeće 2003. godine postao većinski vlasnik AD "P. k." P., a tada u "Robnoj kući" i "Staroj nami" nije bilo grijanja odnosno isto nije radilo, mada su postajali radijatori u oba objekta i to u "Staroj nami" i "Robnoj kući" u prizemlju i na spratu, dok u suterenu uopšte nije bilo ništa instalirano. Iste godine u jesen pred početak grejne sezone on je u suterenu ugradio svoje grijanje sa posebnim kotlom na struju i tom prilikom se grejao samo suteren "Robne kuće". Od tada počinju problemi izmedju AD "P." i JP "G." raniji  JP "V.". Tokom 2007. godine zbog toga što je napravio instalaciju grijanja u suterenu "Robne kuće" biva osudjen presudom ovog 	suda i od tada pa do danas nije vršio nikave intervencije na mreži niti bilo kakve druge radnje. Takodje objašnjava da je u suterenu "Robne kuće" skinuo samo jedan radijator koji je bio dotrajao i to u septembru ili oktobru mjesecu 2010. godine sa namjerom da ga zamijeni. Nakon pravnosnažnosti ove presude bio je obavezan presudom da povrati u prvobitno stanje što je i uradio tada JP "V." pa su iz "V." dolazili i navodno sve vratili u prvobitno stanje, a on zna da su tada ostavljena samo dva ventila koji i danas stoje i koji služe da bi se u kratkom vremenskom periodu gradsko grijanje moglo da prekopča na lično grijanje koje on posjeduje u suterenu. To govori samo o suterenu "Robne kuće". Posebno ističe da odgovorno tvrdi da mu niko nikada nije htio pokazati projekat grijanja i zajedničkih instalacija po kome bi on i postupio, medjutim, objašnjava ili tog projekta nema ili njemu nisu htjeli da pokažu taj projekat, uglavnom kada je god zatražio isti nisu mu ga dali, a stalno se pozivaju na neku projektnu dokumentaciju. </span>
</p>
<p class="p1">
<span>	U završnoj riječi branilac okrivljenog je istakao da izvedenim dokazima na glavnom pretresu nije dokazno da je okrivljeni izvršio skidanje radijatora iz poslovnih prostora gdje nije on isključivi vlasnik već samo jedan od većinskih vlasnika, a ništa se na izvodjenju takvih radova nije ni moglo uraditi bez odgovarajućih odluka u preduzeću. Sa druge strane u postupku nije dokazno da je okrivljeni kako se to navodi u optužnom predlogu izvršio prepravku postojećih instalacija povezujući dio instalacija sa sopstvenim izvorom energije, posebno ovo nije dokazno i očigledno je iz spisa predmeta da su ove radnje učinjene još u toku 2007. godine od strane okrivljenog i da je on zbog toga bio pravnosnažno osudjen. Takodje nije dokazano ni da je okrivljeni uklanjanjem grejnih tijela, a za koje je nesporno da ih je uklonio radi zamjene, izmijenio kako to kaže vještak u svojm nalazu zajednički javni uredjaj za plasman toplote preko sistema daljinskog grijanja. Na kraju predlaže da iz tih razloga sud okrivljenog oslobodi od krivične odgovornosti. </span>
</p>
<p class="p1">
<span>	U dokaznom postupku sud je saslušao zakonskog zastupnika oštećenog  JP "G." Ć. N., kao i svjedoke P. M., K. B., P. B., K. M., B. N., C. Lj., i Č. M., saslušao vještaka mašinske struke A. V., pročitao zapisnik JP "Grijanje" br. 01-1035/1 od 16.08.2011. godine, zapisnik Službe komunalne policije iz Pljevalja br. 13365-136 od 24.08.2011. godine, rješenje Službe komunalne policije iz Pljevalja br. 13-365-511 od 09.09.2011. godine, rješenje Glavnog administratora opštine Pljevlja br. 03-060-77-2011 od 21.09.2011. godine,  izvršio uvid u Odluku o snadbijevanju toplotnom energijom sa izmjenom od decembra mjeseca 2008. godine, izvršio uvid u akt AD "P. k." P. br. 63/11 od 04.08.2011. godine, izvršio uvid u dopis JP "G." P. br. 01-979 od 04.08.2011. godine, izvrši uvid u zapisnik Komunalne policije br. 13-365-155 sa fotografijama od dana 27.09.2011. godine, izvršio uvid u zahtjev AD "P. k." P. upućen stanarima zgrade "Robne kuće", izvršio uvidjaj lica mjesta u prostorijama "Robna kuća" i "Stgara nama" i pročitao izvještaj iz  KE za okrivljenog.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim,  a imajući u vidu i odbranu okrivljenog, sud je utvrdio da je okrivljeni D. Š. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.</span>
</p>
<p class="p1">
<span>	Naime, zakonski zastupnik oštećenog  JP "G." Ć. N. je istakao da je od 01.07.2009. godine direktor JP "G." te da u sklopu tog preduzeća postoji jedna kotlarnica - toplana iz koje se toplotnom energijom snadbijeva uže gradsko jezgro, a izmedju ostalog u sastavu tih instalacija se nalaze i poslovni prostori "Robne kuće" i "Stare name" koje pripadaju AD "P. k." iz P. čiji je vlasnik okrivljeni D. Š.. U sastavu zajedničke toplovodne instalacije sa poslovnim prostorima - objektima okrivljenog nalaze se i stambeni prostori - stanovi iznad "Robne kuće", a iznad objekta "Stara nama" se nalaze kancelarije Preduzeća JP "V.". Saglasno opštinskoj Odluci o snadbijevanju toplotnom energijom korisnici usluga ne mogu vršiti priključenje i isključenje instalacije grijanja iz cjelokupnog sistema bez saglasnosti davaoca usluga, u ovom slučaju JP "G.", ne mogu vršiti prepravke tih instalacija, smanjenje ili povećanje kapaciteta istih. Medjutim, tokom avgusta mjeseca 2011. godine kada su radnici JP "G." vršili kontrolu grejnih tijela u poslovnim prostorima "Robne kuće" i "Stare name" u vlasništvu okrivljenog ustanovili su da pored postojećih grejnih tijela je okrivljeni postavio druga grejna tijela tako reći paralelnu toplovodnu instalaciju. Ova instalacija koju je okrivljeni postavio je takodje priključena na zajedničku instalaciju sa stanarima zgrade koja predstavlja jednu jedinstvenu cjelinu - sistem. Oni iz JP "G." ne prave problem okrivljenom da umjesto postojećih grejnih tijela postavi adekvatnu zamjenu vezano za toplotnu moć, jer ovaj sistem toplovodnog zagrijavanja ne dozvoljava smanjenje ili uvećanje grejnih tijela i instalisanje snage. Postavljanjem paralelne instalacije okrivljeni je u znatnoj mjeri izmijenio ovaj javni uredjaj za zagrijavanje i na taj način ometa i ostale korisnike usluga njihovog grijanja. Na glavnom pretresu od dana 28.02.2012. godine je istakao da je tačna činjenica da se okrivljeni obratio aktom u vidu jednog upitnika u kome je pitao na koji način treba održavati grejna tijela konkretno u "Robnoj kući" što podrazumijeva i samu zamjenu. Oni su odgovorili na taj akt gdje su decidno istakli da je zamjena grejnih tijela u nadležnosti samog vlasnika objekta koji može i iz estetkskih razloga i dotrajalosti grjenih tijela uvijek da iste zamijeni, normalno van grejne sezone, ali mora uvijek dobiti saglasnost njihovog Preduzeća zbog samog kapaciteta grejnih tijela. Dalje objašnjava da je tokom ljeta 2011. godine dobio informaciju da okrivljeni počinje da nešto radi u vezi grijanaj u "Robnoj kući", pa je on kao direktor  JP "G." odmah oformio komisiju od 3 člana i poslao ih u taj objekat da vide o čemu se radi i da odmah na početku postve pitanje zbog čega se vrši zamjena grejnih tijela i sl. tj. da li se sistem priprema za nastupajuću grejnu sezonu ili je nešto drugo u pitanju. Njihova komisija je otišla na lice mjesta sačinila je zapisnik i njega kao direktora usmeno obavijestili da li okrivljeni ili neko od njegovih predstavnika, šta je u pitanju da li je priprema grijnih tijela za sledeću grejnu sezonu, medjutim, njima je odgovoreno da to nije u pitanju već da to isključivo rade iz razloga da bi se isključili sa grejne mreže jer kako su istakli na to imaju pravo. </span>
</p>
<p class="p1">
<span>	Sud je u cjelosti prihvatio iskaz zakonskog zastupnika oštećene smatrajući da je ovaj svjedok objektivno svjedočio.</span>
</p>
<p class="p1">
<span>	Svjedok K. M. je istakla da obavlja poslove Komunalnog policajca pri službi Komunalne policije opštine P. pa je dana 24.11.2011. godine po prethodnom zahtjevu oštećenog JP "G." izašla na lice mjesta u poslovne prostorije AD "P. k." "Robna kuća" i "Stara nama". O nadjenom stanju na licu mjesta je sačinila zapisnik i tada je utvrdila da su u prizemlju "Robne kuće" u prostoriji desno od ulaza uklonjena sva grejna tijela i horizontalni razvod, a da su vidne promjene i bna 3 vertikalne linije. Na jednoj vertikalnoj liniji bile su blokirane (blindirane) cijevi od horizontalnog razvoda, a na ostala dva mjesta odsječen je horizontalni razvod i ugradjeni ventili. U poslovnim prostorijama "Stare name" u kojim okrivljeni nije dozvolio da udju u njegovom prisustvu kroz stakleni dio objekta je primijetila da su sva grejna tijela uklonjena, a da su horizontalni i vertikalni vodovi zatvoreni regipsom. Nakon sačinjavanja zapisnika ona je po službenoj dužnosti donijela rješenje br. 13-365-511 od dana 09.09.2011. godine i naredila okrivljenom da instalacije grijanja u vojim poslovnim prostorijama vrati u prvobitno projektovano stanje. Poznato joj je da je okrivljeni uložio žalbu na njeno rješenje Glavnom administratoru Opštine Pljevlja i da je njegova žalba odbijena kao neosnovana. Takodje, joj je poznato da je okrivljeni tokom 2007. godine vršio neka oštećenja i prepravke i presijecanje insalacija i da je i te godine vodjen krivični postupak protiv njega. Takodje, na glavnom pretresu od dana 07.02.2008. godine je istakla da je tražila od JP "G." da joj dostave projekat ili crtež postojećeg stanja uz propratni akt, pa su joj iz  JP "G." dostavili zvaničan crtež koji su oni uradili, dok joj projekat uopšte nisu dostavljali, a ona je smatrala da je dovoljno da joj dostave i crtež instalacija koji je uradilo  JP "G." i to objašnjava da je u saglasnosti sa opštinskim propisima i to u saglasnosti sa Odlukom o snadbijevanju toplotnom energijom. Takodje, objašnjava da okrivljenom nije dostavljala crtež koji je njoj dostavljen, ali je u rješenju naložila da okrivljeni vrati sve u prvobitno stanje, a okrivljeni dobro zna kakvo je bilo prvobitno stanje prije početka izvodjenja radova. </span>
</p>
<p class="p1">
<span>	Sud je takodje prihvatio iskaz ove svjedokinje koja je istakla da je u konkretnom slučaju postupala kao službeno lice - komunalni policajac, te da je svoj posao obavljala u skaldu sa zakonom.</span>
</p>
<p class="p1">
<span>	Svjedoci P. B., K. B. i P. M. su jednoglasno istakli da su zaposleni u JP "G." te da je prvom polovinom mjeseca avgusta 2011. godine u njihovo preduzeće stigla prijava stanara zgrade koji stanuju iznad poslovnih prostorija "Robne kuće" da okrivljeni koji je vlasnik ovih prostorija izvodi radove na grijanju koje je sastavi dio cjelokupnog toplovodnog sistema "Robne kuće", "Stare name" i susjednih stanova. Nakon dobijanja prijave njihov direktor Ć. N. je formirao komisiju sastavljenu od njih trojice, pa su dana 16.08.2011. godine izašli na lice mjesta, pregledali poslovne prostorije okrivljenog i nadjeno stanje konstatovali zapisnički. Tom prilikom su utvrdili da je u poslovnoj prostoriji "Robne kuće" u djelu prvog sprata - prizemlja gledano desno od ulaznih vrata da su uklonjena sva grejna tijela kao i horizontalna instalacija gdje su bili vidni svježi tragovi od uklanjanja instalacija sječenjem. U prostorijama "Stare name" našli su i utvrdili da su sva grejna tijela uklonjena, a horizontalni i vertikalni razvod pomenutog poslovnog prostora nije bilo moguće izkontrolisati jer su ti djelovi - razvodi bili zatvoreni sa regips pločama. Prilikom njihovog boravka na licu mjesta i kontrole poslovnog prostora, okrivljeni im je saopštio da se on isključio sa gradskog grijanja i gradske toplane i da postavlja svoje grijanje i da posjeduje svu potrebnu dokumentaciju za to. Njihovim pregledom na licu mjesta jasno se moglo konstatovati da su radovi na instalacijama u poslovnim prostorijama okrivljenog   bili svježijeg datuma. Napominju da ovakvim postupanjem okrivljenog dolazi do debalansa sistema, da posledice toga - štetu trpe gradjani koji se nalaze neposredno iznad poslovnih prostorija okrivljenog. Početkom grejne sezone tačnije 03. oktobra 2011. godine pustili su grijanje kako bi provjerili ispravnost instalacija kojom prilikom je došlo do poplave u prostorijama "Robne kuće" i na mjestu gdje je sječena instalacija od strane okrivljenog. Ovakvo ponašanje okrivljenog iziskuje velike troškove i praktično je doveden u pitanje cjelokupni sistem grijanja sa gradske toplane, jer je potrebno mnogo sredstava utrošiti da bi se grijanje dovelo u normalno stanje kako zahtijevaju tehnički propisi. </span>
</p>
<p class="p1">
<span>	Svjedok P. M. je na glavnom pretresu od dana 07.02.2012. godine istakao da vlasnici poslovnih prostora su dužni da sami održavaju unutrašnje instalacije toplovoda dok spoljašnje instalacije održava JP "Grijanje", ali ni unutrašnje instalacije vlasnici ne mogu mijenjati niti održavati bez saglasnosti Preduzeća  JP "G.", a sve po projektnoj dokumentaciji. Ističe takodje, da su na osnovu projektne dokumentacije koju posjeduje Sekretarijat za stambeno-komunalne poslove utvrdili da je okrivljeni oštetio instalacije, te da ni do današnjeg dana nije uspostavljeno prvobitno stanje grijanja kako bi trebalo da bude, a upravo zbog tih prepravki.  Takodje objašnjava da je okrivljeni bio prikopčao svoje grijanje na struju i time je oštetio stanare koji stanuju u zgradi "Robne kuće" i sve je to konstatovano zapisnički. </span>
</p>
<p class="p1">
<span>	Svjedok K. B. je takodje na pretresu istakao da u suterenu "Robne kuće" nisu vršene nikakve prepravke niti su oni kao komisija pravili bilo kakav zapisnik što se tiče suterena, osim prizemlja "Robne kuće", prvog sprata "Robne kuće" i "Stare name". Još jedanput je objasnio da su svi radijatori na prizemlju i na spratu "Robne kuće" uklonjeni kao i sva horizontalna instalacija i na mjestima gdje su cijevi odsječene blindirano je putem zavarivanja, ali na jednom mjestu je ostala slabo zavarena cijev, pa je iz tog razloga nastupila poplava kada su uključili girijanje u oktobru mjesecu radi probe, a poplava je nastupila u poslovnom prostoru "Stare name". Takdoje, objašnjava da je u avgustu mjesecu 2011. godine okrivljeni samo osjekao horizontalne cijevi i uklonio radijatore i druge prepravke nije vršio u odnosu na stanje od 2007. godine kada je te godine sve bilo vraćeno u prvobitno stanje. </span>
</p>
<p class="p1">
<span>	Svjedoci Č. M., C. Lj. i  B. N. su jednoglasno istakli da žive u svojim stanovima iznad "Robne kuće", te da su tokom ljeta 2011. godine vidjeli da okrivljeni u prizemlju "Robne kuće" i na spratu vrši radove na toplovodnom vodu, da iznosi radijatore kao i cijevi za grijanje. Tokom avgusta mjeseca 2011. godine dolazila je i komunalna policija, inspektori kao i radnici  JP "G." koji su konstatovali i utvrdili stanje da je okrivljeni izmještao i uklonio neka grejna tijela iz svojih poslovnih prostora, da je sjekao i blindirao vertikalne instalacije koje idu prema njihovim stanovima. Ovakvim ponašanjem osunjičeni je doveo u pitanje grijanje stanara koji se nalaze iznad njegovog prostora jer do kraja novembra 2011. godine još nisu imali grijanje, a inače je predvidjeno opštinskom Odlukom da grejna sezona počinje od 01. oktobra u godini i traje do maja u narednoj godini. </span>
</p>
<p class="p1">
<span>	Sud je u cjelosti prihvatio iskaze svih saslušanih svjedoka smatrajući da su ovi svjedoci objektivno svjedočili, a svjedoci P. M., P. B. i K. B. su inače radnici JP "G." koji su bili u komisiji koja je obišla poslovne prostore okrivljenih i konstatovali šta je sve okrivljeni uradio na grejnom sistemu. </span>
</p>
<p class="p1">
<span>	Sud je dana 28.02.2012. godine u prisustvu svih stranaka izvršio uvidjaj lica mjesta u zgradi "Robne kuće" kao i susjedne zgrade zv. "Stara nama" koje se nalaze u ul. K. P. I preko puta Hotela  "P.". Sud je konstatovao da je u ulaznom dijelu u prodajni objekat "Stare name" sa desne strane se nalaze ugradjena dva nova radijatora koji su aluminijski. Takodje je sud konstatovao da u suprotnom dijelu od vrata, a iza obloge objekta izradjena od regibsa nalazi se jedan radijator koji je priključen na mrežu, a isti nije u funkciji tj. nedaje toplotu. Iza tog radijatora u jednoj maloj uskoj prostoriji je vidno da deblje cijevi vode kaspratu gdje se nalaze poslovni prostori  AD "P. k." i JP "V." Pljevlja. Dalje je sud konstatovao da u prizemnom dijelu objekta "Robna kuća" sa desne strane pored samog ulaza postoji jedna veća prostorija - poslovni prostor u kome je postavljeno sa desne strane 2 radijatora, a sa suprotne od ulaza takodje su postavljena 2 radijatora. Isti radijatori nisu u funkciji do istih dolazi topla voda što smo se uvjerili na licu mjesta. Takodje u toj prostoriji na dva mjesta su primijećeni tragovi odsijecanja horizontalnog razvoda cijevi od debljih vertikalnih cijevi i to na jednom mjestu se vidi da je na 4 mjesta odsječena horizontalna cijev i ista je punktovana - zavarena, a na drugom mjestu su ponovo prikačene dvije cijevi horizontalne koje su zavarene za vetikale i iste vode do novih radijatora. Takodje, u blizini još jednog radijatora koji se nalazi na suprotnojs trani ulaznih vrata poslovnog prostora je vidno da su takodje dvije horizontalne cijevi odsječene od vertikalnih i iste punktovane, dok se pored njih na novom mjestu prikačene nove horizontalne cijevi koje vode do jednog radijatora. Takodje u suterenu objekta "Robna kuća" se vidi  da je vršena prepravka te da je ranije postojeća mreža horizontalnih cijevi prepravljana i dodavane su nove cijevi, a okrivljeni je objasnio na licu mjesta da su te prepravke u suterenu "Robne kuće" izvršili radnici  JP "G." odnosno ta firma je angažovala jednu firmu iz B. koja je to odradila za njih. </span>
</p>
<p class="p1">
<span>	Vještak A. V.u svom nalazu i mišljenju je istakao da je nakon što je obišao objekte "Robna kuća" i "Stara nama" uradio nalaz i mišljenje i u istom ističe da je nesumnjivo utvrdjeno da je okrivljeni skidanjem grejnih tijela u prizemnju objekta "Robna kuća" i u okviru objekta "Stara nama" izmijenio zajednički javni uredjaj za plasman toplote preko sitema daljnskog grijanja jer teoretski i skidanje i dijela radnog tijela ili projektovane instalacije predstavlja izmjenu uredjaja grijanja. Skidanjem dijela radnih tijela može se reći da dolazi do djelimičnog isključenja poslovnog prostora sa sistema grijanja od gradske kotlarnice. Sve ove radnje skidanja grjenih tijela dovele su do opisanih aktivnosti JP "G." i Komunalne policije opština Pljevlja u cilju što bržeg i kvalitetnijeg rešavanja problema i obezbedjenja potrebnog grijanja za sve korisnike na liniji prečnika 125 koja ide od male kotlarnice do suterena poslovnog prostora "Robna kuća". Dalje ističe da okrivljeni nije dirao vertikale koje idu za 12 stanova iznad poslovngo prostora tako da uz odredjeni napor JP "G." stanari su mogli dobiti grijanje, ali uz naknadne probleme neizbalansiranosti cjelokupnog sistema grijanja, problema zaostale toplote u vodovima u okviru poslovnog prostora i vrlo mogućih naknadnih intervencija tako da je JP "G." pribjeglo rješenju dovodjenja ovog sistema grijanja što bliže projektovanom stanju. Štetne posledice se u prvom redu odnose na kašnjenje u snadbijevanju svih korisnika sa grijanjem, a time i onemogućavanja JP "G." plasman odredjene količine toplote. Vještak na kraju ističe da se može reći da je sistem i funkcionalnost girjanja ovih objekata posle intervencije od 22.11.2011. godine najpribližni stanju instalacija grijanja od prije početka intervencija na njemu 2007. godine, a time i projektovanom stanju i predstavlja ekonomičan način grijanja poslovnog prostora "P. k." uz nalaženje zajedničkih interesa izmedju okrivljenog i davaoca usluga grijanja JP "G.". </span>
</p>
<p class="p1">
<span>	Na glavnom pretresu od dana 28.02.2012. godine je istakao da u cjelosti ostaje pri svom nalazu i mišljenju koji je dao u pismenom obliku. Takodje, dodaje da koliko se sjeća pošto je vještačio i u predmetu K.br.272/07 gdje je okrivljeni pravnosnažno osudjen ističe da koliko se on sjeća da je tokom ljeta 2011. godine u suterenu "Robne kuće" okrivljeni promijenio 2 radijatora, a takodje dodaje da je izašao na lice mjesta nakon što su radnici firme iz B. završili postavljanje svih instalacija i prepravki u "Robnoj kući" po nalogu JP "G.". Dalje vještak odgovara da svaki sistem girijanja je isprojektovan prema odredjenim tehničkim normama koje podrazumijevaju transpot potrebne količine tople vode od izvora tople vode do svakog grejnog tijela i isprojektovan je tako da na najoptimalniji način vrši tu raspodjelu toplote po svim prostorijama što podrazumijeva smanjenje presjeka cjevovoda i ugradnju grejnih tijela tačno odredjene grejne moći kako to zahtijeva prostor koji oni griju. Dalje objašnjava da on nije gledao projekat grijanja za ove objekte, ali na kraju zaključuje da svaka intervnecija na tom sistemu i to dodavanjem novih grejnih tijela, oduzimanjem grejnih tijela uvijek nosi rizik da se poremeti rad cijelog sistema. Upravo iz tog razloga je u zakonu i predvidjeno da korisnik usluga ne može na svoju ruku da vrši prepravke dogradjnje ili sl. bez saglasnosti ili projektanta sistema ili davaoca usluga. Posebno objašnjava da se grejna tijela vremenom pohabaju i oštete, zaprljaju zbog korozije, pa je potrebno ista zamijeniti. Prilikom zamjene mora se strogo voditi računa da se postave nova grejna tijela sa istom jačinom, istom površinom i istom snagom, kako se nebi poremetio sistem. To isto je slučaj i sa horizontalnim razvodom i poželjno je da se novo grejno tijelo postavi na isto mjesto gdje je bilo i prethodno. </span>
</p>
<p class="p1">
<span>	Na glavnom pretresu do dana 12.12.2012. godine je istakao da svaki vlasnik - korisnik grijanja može svoj radijator da privije u stanu radi smanjenja temperature u toj prostoriji i time ne ometa druge korisnike toplotne energije, medjutim, skidanjem radijatora i blindiranje cijevi vrši se remećenje sistema za napajanje toplotnom energijom, jer taj sistem napajanja toplotnom energijom - toplom vodom je kako  se izražava kao krvotok kod čovjeka jer skidanjem bilo kog dijela tog sistema pojačava se cirkulacija u sistemu i dolazi do poremećaja u cirkulaciji. Nekada je to na bolje, a nekada na gore. Dalje objašnjava da skidanjem radijatora se neznatno povećava pritisak u inastalacijama koji po njegovom mišljenju nemože u nekoj većoj mjeri doći do havarije na kućnim instalacijama. Pošto se i on kao vještak i sud uvjerio na licu mjesta u prizemnom dijelu "Robne kuće" da su u tom dijelu skinuta 3 radijatora on ističe da je nakon toga bilo potrebno izbalansirati cjelokupan sistem od kotlarnice pa do potrošača, a to je mala kotlarnica sa cijevima Fi 125. Dakle, nakon toga JP "Grijanje" je moralo da na toj kotlarnici privije ventil da smanji protok tople vode kako nebi došlo do eventualne havarije kod krajnih potrošača.  Na kraju vještak ističe da je i privrtanje radijatora na neki način poremećaj sistema girijanja, ali je suštinski problem u tome namjera zašto se radijatori skidaju, sa kojim ciljem, da li ima projekat, kakav će se ugraditi novi radijator i zbog toga se i traži odobrenje za izmejnu radijatora. Ističe da nezna da li je okrivljeni imao odobrenje za te radove ili nije. Uglavnom na kraju zaključuje da svako skidanje je poremećaj sistema, a takodje i privrtanje radijatora je poremećaj sistema grijanja, ali u manjoj mjeri. Na kraju vještak zaključuje da je skidanje i jednog, jedinog radijatora izmjena sistema grijanja, a takodje i povećanje rebara na radijatorima je izmjena u sistemu grijanja.</span>
</p>
<p class="p1">
<span>	Sud je u cjelosti prihvatio nalaz i mišljenje ovog vještaka koje je po mišljenju suda vještačio stručno i objektivno u skladu sa strukom i naukom i iz njegovog nalaza sud je zaključio da je okrivljeni skidanjem radijatora i blindiranjem cijevi u "Robnoj kući" i "Staroj nami" izmjena sistema grijanja. </span>
</p>
<p class="p1">
<span>	U Odluci o snadbijevanju toplotnom energijom ("Službene novine, opštine Pljevlja" br. 1/06 sa izmjenama i dopunama iz 2008. godine) u članu 18.  st. 1. se kaže "nije dozvoljeno priključenje, kao ni isključenje, kućnih instalacija grijanja iz sistema za snadbijevanje toplotnom energijom, bez saglasnosti davaoca usluga, kao ni prepravke kućnih instalacija, skidanje, smanjenje i povećavanje kapaciteta grejnih tijela, priključenje bojlera za toplu vodu ili bilo kakvih radova koji odstupaju od projektovanog stanja. Iz instalacija grijanja kao i predajnih podstanica nije dozvoljeno oduzimanje tople vode niti se smiju skidati elementi sigurnosti ili plombe sa istih". Dalje, se navodi u stavu 3. "ukoliko vlasnik objekta ili korisnik usluge izvrši radnje iz st. 1. ovog člana dužan je da na zahtjev davaoca usluga uspostavi ranije stanje u roku koji mu odredi davaoc usluga u protivnom dužan je postupiti po jedinstvenim tehničkim uslovima za isključenje kućnih instalacija iz sistema za snadbijevanje toplotnom energijom". </span>
</p>
<p class="p1">
<span>	Dakle, decidno u članu 18. navedene Odluke stoji  da nije dozvoljeno bilo kakvo skidanje niti prepravka kućnih instalacija, smanjenje ili povećavanje kapaciteta grejnih tijela bez saglasnosti davaoca usluga, što je okrivljeni svojim radnjama postupio suprotno članu 18. navedene Odluke. </span>
</p>
<p class="p1">
<span>	Uvidom u zapisnik komisije od 3 čalana JP "G." br. 01-1035/1 od dana 16.08.2011. godine se utvrdjuje da je komisija od 3 člana oštećenog izašla na lice mjesta i pregledala poslovne prostorije vlasništvo okrivljenog i to "Staru namu" i "Robnu kuću" u kom zapisniku je konstatovano da u "Robnoj kući" u prizemnom dijelu desno gledano sa ulaznih vrata uklonjena su sva grejna tijela kao i horizontalna etažna instalacija gdje su vidni tragovi uklanjanja instalacije sječenjem. Takodje, se konstatuje da je komisija takodje utvrdila da su u prostorijama objekta "Stara nama" takodje, uklonjeni sva grejna tijela, a horizontalni i vertikalni razvod pomenutog prostora koji prenosi toplotnu energiju za pomenuti prostor i ostale potrošače objekta nije bilo moguće iskontrolisati jer mjesta na kojima su senalazili pomenuti razvodi su zatovreni regipsom. Nakon toga okrivljeni je rekao komisiji da je isključio grijanje iz tih poslovnih prostora jer navodno ima papire za to. </span>
</p>
<p class="p1">
<span>	Uvidom u zapisnik Opštine Pljevlja - službe Komunalne policije br. 13-365-136 od dana 24.08.2011. godine se utvrdjuje da je toga dana na lice mjesta izašao komunalni inspektor K. M. te da su pregledu prisutvovali okrivljeni i prestavnik oštećenog - direktor Ć. N. Inspektor je takodje utvrdio na licu mjesta sve ono što je komunalni policajac K. M. navela u svom iskazu datom na zapisnik ODT Pljevlja i na glavnom pretresu čiji iskaz je prihvatio u ptpunosti. </span>
</p>
<p class="p1">
<span>	Uvidom u rješenje opštine Pljevlja - službe Komunalne policije br. 13-365-511 od 09.09.2011. godine se zaključuje da je tim rješenjem naloženo - naredjeno preduzeću AD "P. k." iz P. čiji je većinski vlasnik okrivljeni da u roku od 3 dana od prijema rješenja vrati u prvobitno projektovano stanje kućne instalacije grijanja u poslovnim prostorijama "Robna kuća" i "Stara nama" jer su iste isključene sa sistema za snadbijevanje toplotnom energijom bez saglasnosti JP "G.". </span>
</p>
<p class="p1">
<span>	Po uloženoj žalbi na pomenuto rješenje Glavni administrator opštine P. svojim rješenjem br. 03-060-77-2011 od dana 21.09.2011. godine je odbio žalbu okrivljenog - Preduzeća AD "P. k." iz P. i prethodno rješenje je postalo pravnosnažno. </span>
</p>
<p class="p1">
<span>	Iz akta AD "P. -k." P. br. 63/11 od 04.08.2011. godine se zaključuje da je Preduzeće AD "P. - k." toga dana obavijestilo Preduzeće  JP "G." da je u prostroijama "Robne kuće" došlo do kvara na grejnim tijelima tj. da su dva radijatora pukla, te da Preduzeće JP "G." odgovori Preduzeću AD "P. -k." P. u čijoj je nadležnosti da izvrši sanaciju kvara. </span>
</p>
<p class="p1">
<span>	Uvidom u dopis JP "G." Pljevlja br. 01-979 od 04.08.2011. godine upućen Preduzeću AD "P. -k." P. kao odgovor na akt br. 63/11 od 04.2011. godine se zaključuje da je Preduzeće JP "G." P. navelo u tom aktu propise koji se nalaze u Odluci o izmjenama i dopunama odluke o snadbijevanju toplotnom energijom gdje je korisnik usluga označen da preuzima pravo raspolaganja i održavanja na opremi za snadbijevanje toplotnom energijom grejnih tijela etažne mreže, toplovodne cjevne mreže, zaključno sa ventilom iza cirkulacionih pumpi što znači da zamjena unutrašnje opreme pada na teret korisnika usluga. </span>
</p>
<p class="p1">
<span>	Uvidom u zapisnik Komunalne policije Opštine P. br. 13-365-155 od 27.09.2011. godine se zaključuje da je Komunalna policija izašala na lice mjesta u prostorije "Robne kuće" te da je Komunalna policija zatekla stanje da je okrivljeni u prostorijama desno od ulaza poskidao 3 radijatora - grejna tijela sa cijevima za snadbijevanje toplotnom energijom te da su isti radijatori odloženi u poslovnoj prostoriji. </span>
</p>
<p class="p1">
<span>	Iz izvještaja iz kaznene evidencije za okrivljenog se zaključuje da je okrivljeni ranije osudjivan 2 puta i to presudom ovog Suda K.br.148/2004 od 20.08.2004. godine zbog krivičnog djela iz člana 154. KZ RCG izrečena mu novčana kazna i presudom ovog Suda K.br.272/07 od 15.09.2008. godine zbog krivičnog djela iz čl.328. st.1. KZ CG, izrečena mu takodje novčana kazna. </span>
</p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio krivično djelo koje mu je optužnim predlogom ODT stavljeno na teret, a na način mjesto i vrijeme kako je to bliže opisano u izreci ove presude. Dakle, sud je utvrdio da je okrivljeni u prostorijama "Stara nama" i prostoriji "Robne kuće" i to u suterenu, prizemlju i na spratu "Robne kuće" izvršio izmjenu toplotne inastalacije, a te izmjene se smatraju prepravkama na tim uredjajima, zatim uklanjanje uredjaja znači njihovo sklanjanje sa mjesta na kojem se oni upotrebljavaju, njihovo premještanje usled čega ne mogu da funkcionišu. Za izvršenje ovog krivičnog djela učinilac može da postupa kako sa umišljajem tako i sa nehatom. Umišljaj mora obuhvatati svijest da su predmet izmjene javni uredjaji za vodu, toplotu, gas, električne energije ili uredjaji sistema veza. U konkretnom slučaju sud je mišljenja da je okrivljeni postupao umišljajno jer je činjenjem izmijenio - prepravio uredjaje toplotne energije jer je bez odobrenja davaoca usluga konkretno  JP "G." P. izvršio prepravku na toplotnim uredjajima tako što je uklonio radijatore kao i horizontalne razvode cijevi sklonio ih sa mjesta na kojem se oni uporebljavaju. U konkretnom slučaju radnjama okrivljenog stekli su se svi bitni elementi bića utuženog krivičnog djela. Dakle nedvosmisleno je utvrdjeno da je okrivljeni svojim radnjama postupio suprotno članu 18. Odluke o snadbijevanju toplotnom energijom ("Službene novine  opštine Pljevlja", br. 1/06).  O ovim radnjama koje je okrivljeni preduzeo sud se uvjerio na licu mjesta, sud je to zaključio pored neposrednog uvida na licu mjesta i iz zapisnika Komunalne policije, iz zapisnika Komisije od 3 čalana  JP "G." P. kao i iz nalaza i mišljenja vještaka mašinske struke koji je sud u potpunosti prihvatio. Posledica izvršenog krivičnog djela je izazivanje poremećaja, a što je i evidentno da je okrivljeni izvršio poremećaj u sistemu grijanja kako stanara iznad "Robne kuće" tako i kompletnog cijevnog sistema, kako sam vještak u svom nalazu i mišljenju ističe da je došlo do debalansa u cijevnom sistemu i promjene pritiska. Taj poremećaj je iziskivao dodatne napore Preduzeća  JP "G." da izvrši balansiranje u cijevnom sistemu time što je morao da uloži dodatne napore kako bi se uspostvilo kako tako stanje u cjevnoj mreži, a evidentno je da su stanari iznad "Robne kuće" grijanje dobili tek u decembru mjesecu 2011. godine upravo zbog radnji koje je preduzeo okrivljeni u avgustu mjesecu. Dakle, evidentno je da je radnjama okrivljenog nastupila posledica izvršenja krivičnog djela gdje su stanari iznad "Robne kuće" dobar vremenski period grejne sezone ostali bez grijanja. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud mišljenja da u konkretno slučaju nije bilo potrebno radi krivično-pravne zaštite protiv okrivljenog izricati drugu vrstu krivične sankcije osim novčane kazne jer je sud mišljenja da će i novčana kazna u ovolikom iznosu uticati na to da okrivljeni u buduće ne vrši krivična djela, te da će se istom krivičnom sankcijom u potpunosti ostvariti svrha kažnjavanja prema okrivljenom. Kao otežavajuću okolnost sud je okrivljenom uzeo u obzir da je okrivljeni za isto ovo krivično djelo ranije pravnosnažno osudjen, što znači da je konkretno postupao u specijalnom povratu, dok olakšavajućih okolnosti na stani okrivljenog sud nije našao. Na kraju sud je mišljenja da je izrečena krivična sankcija okrivljenom adekvatna i primjerena težini učinjenog djela, samog učinioca kao i nastalim posledicama te da će se istom krivičnom sankcijom prema okrivljenom postići svrha kažnjavanja predvidjena u člnu 32. Krivičnog zakonika.</span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 187,00 eura, a isti iznos predstavlja naknadu i nagradu vještaku mašinske struke za izvršeno vještačenje, a iznos paušala od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 12.12.2012. godine</span>
</p>
<p class="p1">
<span class="s1">Zapisničar,									    S u d i j a,</span>
</p>
<p class="p1">
<span>Djondović Milenka								    Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                 Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>1x braniocu okrivljenog</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>
<p class="p1"></p>


</body>
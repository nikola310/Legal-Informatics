<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 0.7875in 0.625in 0.9847222in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:-0.25in;margin-left:0.75in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
.s3{font-family:Times New Roman;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span>					</span><span class="s1"> K.br. 332/2011</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, rješavajući u krivičnom predmetu protiv optuženog P.B.a iz Bijelog Polja, zbog krivičnog djela samovlašća iz čl. 384. st. 1. Krivičnog Zakonika, postupajući po Optužnici ODT iz Bijelog Polja Kt.br. 581/09 od 23.09.2010. godine, nakon održanog, usmenog, glavnog i javnog pretresa u prisustvu zamjenika ODT iz Bijelog Polja Nišavić Tanje, optuženog  P.B.a, branioca optuženog B.L.adv. iz Bijelog Polja, prema priloženom punomoćju,  donio je dana  14.09.2011. godine i javno objavio,</span>
</p>
<p class="p4"></p>
<p class="p5"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p5"></p>
<p class="p4">
<span class="s1">Optuženi P.B., </span><span>od oca P. i majke S. rodjene R., rodjen ....godine u Bijelom Polju, živi u mjestu rodjenja - Rasovo, Crnogorac, državljanin Crne Gore, pismen, završio Srednju Školu, radnik, neoženjen, srednjeg imovnog stanja, ne osudjivan. </span>
</p>
<p class="p4"></p>
<p class="p4">
<span>- na osnovu čl. 373. tač. 2. ZKP-a. </span>
</p>
<p class="p4"></p>
<p class="p6">
<span class="s1">OSLOBADJA SE OD OPTUŽBE</span>
</p>
<p class="p6"></p>
<p class="p4">
<span class="s1">Da je:</span>
</p>
<p class="p4"></p>
<p class="p4">
<span>- neutvrdjenog dana u avgustu mjesecu 2009.godine, u Ul. ‘’13. jula’’, Opština Bijelo Polje, samovlasno pribavio pravo za koje smatra da mu pripada, na način što je, bez odobrenja nadležnog organa, na dijelu katastarske parcele br. 2350/1 KO Bijelo Polje, koje je upisano u lisu nepokretnosti br. 1001 KO Bijelo Polje na ime državna svojina, Opština Bijelo Polje – vode, izgradio zaštitni podporni zid u dužini od 19.90 m, i širini od 30 cm, u pravcu jugozapad - sjeveroistok, sa zapadne strane vodotoka rijeke Lim, a sa zapadne strane istog zida uz obalu postavio betonske kocke i mrežne vreće napunjene kamenjem - oblutkom u dužini od 25,20 m, i širini od 1 m, u istom pravcu, </span>
</p>
<p class="p7"></p>
<p class="p8">
<span class="s2">-​&nbsp;</span><span>čime bi izvršio krivično djelo samovlašće iz čl. 384. st. 1. Krivičnog Zakonika. </span>
</p>
<p class="p5"></p>
<p class="p7">
<span>Jer nije dokazano da je izvršio krivično djelo stavljeno mu na teret. </span>
</p>
<p class="p5"></p>
<p class="p7">
<span>Troškovi krivičnog postupka padaju na teret budžetskih sredstava.</span>
</p>
<p class="p7">
<span> </span>
</p>
<p class="p4"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p4">
<span>Osnovni državni tužilac u Bijelom Polju, Optužnicom Kt.br. 581/09 od 23.09.2010. godine, optužio je P.B.a iz Bijelog Polja, zbog krivičnog djela gradjenje objekta  bez gradjevinske dozvole iz člana 326 - a Krivičnog Zakonika.</span>
</p>
<p class="p4"></p>
<p class="p4">
<span>Presudom ovoga suda K.br. 503/2010 od 11.04.2011.godine optuženi P.B., oglašen je krivim da je izvršio krivično djelo gradjenje objekta bez gradjevinske dozvole iz čl. 326-a Krivičnog Zakonika, i izrečena uslovna osuda kojom mu je utvrdjena kazna zatvora u trajanju od 6. mjeseci i istovremeno odredjeno da se ista neće izvršiti ukoliko optuženi u roku od 1.godine ne izvrši neko novo krivično djelo. Na navedenu presudu žalbu je izjavio branilac optuženog, pa je Viši sud u Bijelom Polju svojim rješenjem Kž.br. 594/11 od 28.06.2011.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p4"></p>
<p class="p4">
<span>Zamjenik ODT-a Nišavić Tanja prije davanja završne riječi  je izjavila, da želi da izmijeni činjenični opis i pravnu kvalifikaciju krivičnog djela tako da isti sada glasi,  </span><span class="s1">‘’ što je: – neutvrdjenog dana u avgustu mjesecu 2009.godine u Ul. 13. jula Opština Bijelo Polje, samovlasno pribavio pravo za koje smatra da mu pripada na način što je, bez odobrenja nadležnog organa, na dijelu katastarske parcele br. 2350/1 KO Bijelo Polje, koje je upisano u lisu nepokretnosti br. 1001 KO Bijelo Polje na ime državna svojina, Opština Bijelo Polje – vode, izgradio zaštitni podporni zid u dužini od 19.90 m, i širini od 30 cm, u pravcu jugozapad - sjeveroistok, sa zapadne strane vodotoka rijeke Lim, a sa zapadne strane istog zida uz obalu postavio betonske kocke i mrežne vreće napunjene kamenjem - oblutkom u dužini od 25,20 m, i širini od 1 m, u istom pravcu čime je izvršio krivično djelo samovlašće iz čl. 384. st. 1. Krivičnog Zakonika. </span><span>U završnoj riječi je u svemu ostala pri preciziranoj optužbi. Naime, iz izvedenih dokaza proizilazi da je optuženi izvršio krivično djelo koje mu je preciziranom optužbom stavljeno na teret, ovo iz sledećih razloga. Iz odbrane optuženog proizilazi da je sporni zid radi zaštite svoje parcele od rijeke Lim izgradio na državnom zemljištu i da za izvedene radove nije pribavio odgovarajuću saglasnost. Takodje, iz iskaza svjedoka Š.D.a ispektora za vode proizilazi da okrivljeni u momentu vršenja kontrole nije imao odgovarajuće akte, te da je donio rješenje kojim je istom zabranio dalju intervenciju na predmetnoj lokaciji. Predložila je da sud okrivljenog oglasi krivim i osudi na kaznu po Zakonu.  </span>
</p>
<p class="p4"></p>
<p class="p4">
<span>Optuženi P.B. u svojoj odbrani tokom istražnog postupka je naveo,</span><span class="s3"> </span><span> da posjeduje parcelu u Ul. 13. jula u Bijelom Polju, na kojoj namjerava da sagradi stanbenu zgradu za koju je dobio urbanističko tehničke uslove od Sekretarijata za uredjenje prostora - stanbeno komunalne poslove i zaštitu životne sredine Opštine Bijelo Polje. Istakao je da iz tog razloga je želio da tu parcelu zaštiti od rijeke Lim, pa je u avgustu mjesecu 2009.godine započeo izgradnju podpornog zida pored rijeke, tačnije izmedju njegove parcele i državnog zemljišta pored lijeve obale Lima. Taj podporni zid je dužine 25 m, i visine oko 3 m, i isti je napravljen od žičanih mreža - gabiona, koje je napunio kamenom. Dakle, nije u pitanju betonski zid, nego montažni zid koji se lako postavlja i lako se može ukloniti, tako da nije smatrao da mu za ovakvu vrstu zida treba gradjevinska dozvola. Istakao je i to da je tačno da je u novembru mjesecu izvršena kontrola iz Ministarstva poljoprivrede, šumarstva i vodoprivrede a od strane inspektora za vode. Naloženo mu je da stopira sve radove na toj parceli do pribavljanja saglasnosti za izvodjenje tih radova odnosno odgovarajuće dokumentacije. Nakon te kontrole nije izvodio nikakve radove niti je pak pribavio potrebnu dokumentaciju iz razloga što je u medjuvremenu bio odsutan a spreman je da ukloni pomenuti zid ukoliko je to potrebno. Na glavnom pretresu od 26.01.2011.godine, je dodao, a na pitanje, dali je izvodio radove na svojoj parceli, odgovorio je, radove je izvodio na lijevoj obali Lima ispod svoje parcele i ti radovi ne obuhvataju njegovu parcelu. Ovaj zid što je uradio nema vezu sa dozvolom za izgradnju njegovog objekta i ukoliko je potrebno zid je montažni on će isti ukloniti, jer je isti uradjen od žice a unutra kamenje tzv. gabioni. Na pitanje na čijoj je parceli vršio pomenute radove, kazao je, misli na državnom vlasništvu, a od nadležnih iz Opštine nije  tražio odobrenje iz razloga što je smatrao da nije potrebno jer je tu predvidjena izgradnja kolektora i to pored te parcele.  A kada je izgradio taj zid ispektor vodoprivrede mu je zabranio dalju gradnju zbog pribavljanja vodnih akata u skladu sa zakonom o vodama i dalje ništa nije na tom zidu radio. </span>
</p>
<p class="p5"></p>
<p class="p4">
<span>Branilac optuženog adv. B.L.u završnoj riječi je izjavio, da traži da sud okrivljenog oslobodi od optužbe za krivično djelo koje je precizirano javnom optužbom od strane Zamjenika ODT-a, a ovo iz više razloga. Što izvedenim dokazima nije utvrdjeno da je okrivljeni učinio to djelo prevashodno zbog činjenice da on za sebe nije pribavio ni jedno pravo. Inače, prilikom preciziranja optužbe od strane ODT-a, nije jasno naznačeno koja su to prava koja je okrivljeni pribavio kao ni koje je navodno akte trebao okrivljeni da pribavi i po kojem Zakonu za bilo kakvo preduzimanje radnje u dijelu vodotoka rijeke Lim. Jednostavno okrivljeni nije samovlasno za sebe pribavio nikakvo pravo a inače, za djelo iz čl. 384. st. 1. KZ je nastupila zastarjelost krivičnog gonjenja s obzirom da je preciziranom optužbom kao vrijeme izvršenja djela odredjen je mjesec avgust 2009.godine, a shodno čl. 124 KZ, jer za djela za koja je propisana kazna zatvora do 6. mjeseci i novčana kazna, rok zastarjelosti je 2. godine. Naime, nijedan organ odnosno sud niti policija nije preduzimao bilo kakvu radnju u vezi izvršenja kriv.djela samovlašća te sa tog razloga nije ni prekidan relativno rok zastarjelosti već je okrivljenom od samog zahtjeva za sprovodjenje istrage do podizanja optužnice stavljano na teret krivično djelo gradjenje objekta bez gradjevinske dozvole iz čl. 326 –a KZ. Iz izvedenih dokaza kao i iz istražnih spisa se vidi, da nijedna radnja nije preduzeta iz kriv.djela samovlašća te je s obzirom na preciziranje optužbe nastupila relativna zastarjelost krivičnog djela protiv okrivljenog. Tražio je da sud optužbu odbije i okrivljenog oslobodi krivice i insistira kod suda da shodno Zakonu o krivičnom postupku obaveže tužioca da se izjasni o predloženoj kazni prema okrivljenom, odnosno da precizira kaznu koju traži od suda da istog kazni u slučaju da se okrivljeni oglasi krivim a ne uopšteno kako je to istakao u završnoj riječi.</span>
</p>
<p class="p9"></p>
<p class="p5">
<span>	Optuženi P.B. u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p5"></p>
<p class="p10">
<span>Sud je radi utvrdjivanja odlučnih činjenica i krivice opruženog u dokaznom postupku na saglasni predlog stranaka pročitao iskaze svjedoka Š.D.a, dat na zapisniku kod istražnog sudije od 21.07.2010.godine i sa zapisnika o glavnom pretresu od 26.01.2011.godine i M.M.a, dat na zapisniku kod istražnog sudije od 21.07.2010.godine i sa zapisnika o glavnom pretresu od 17.02.2011.godine, pročitao zapisnik o inspekcijskom pregledu br. 327/09-0703-134 od 17.11.2009.godine, pročitao zapisnik sa lica mjesta od 07.03.2011.godine, pročitao nalaz i mišljenje vještaka - geodetske struke P.B.od 24.03.2011.godine, pročitao nalaz vještaka gradjevinske struke dipl.ing. R.M.a od 15.03.2011.godine i izvršio uvid u izvod iz KE na ime optuženog P.B.a, izdat od strane Uprave Policije PJ Bijelo Polje br.35 od 20.01.2010.godine, pa je cijeneći ove dokaze pojedinačno i u kontekstu dovodeći ih u vezi sa odbranom optuženog shodno čl. 370. st. 3. ZKP-a,  utvrdio činjenično stanje kao u izreci presude.</span>
</p>
<p class="p10"></p>
<p class="p10">
<span> Naime, iz iskaza – odbrane optuženog se utvrdjuje, da je u avgustu mjesecu 2009.godine, započeo izgradnju podpornog zida pored lijeve obale rijeke Lima. Taj zid je dužine 25 m, i visine oko 3 m, i napravljen je od žičane mreže - gabiona koji je napunjen kamenom, a nije u pitanju betonski zid, smatrajući da mu za ovu vrstu zida ne treba gradjevinska dozvola. Da mu je izvršena kontrola od strane službenika Ministarstva poljoprivrede a od strane inspektora za vode i naloženo da stopira sve radove do pribavljanja odgovarajuće dokumentacije. Spreman je da ukloni zid ukoliko je to potrebno. A sve je to uradio iz razloga da bi zaštitio parcelu na kojoj gradi svoj objekat - zgradu za koju je dobio urbanističko tehničke uslove za rad, pa je ovakvu odbranu prihvatio kao objektivnu i ista je potvrdjena kroz izvedene dokaze.  </span>
</p>
<p class="p10"></p>
<p class="p10">
<span>Tako iz iskaza svjedoka Š.D.a, ispektora za vode, se utvrdjuje, da prilikom kontrole izvršio je vanredni ispekcijski nadzor na lokaciji Pruška - vodotok Lima, lijeve obale u Opštini Bijelo Polje i konstatovao da u momentu kontrole od strane P.B.a započeti su gradjevinski radovi na izgradnji podpornog zida na ivici korita Lima i obalnom zemljištu. Zid je dužine 25 m, i prosječne visine 3 m, a sastojao se od betonskih elemenata, suvog kamena i gabionske zaštite. U momentu kontrole P.B. nije imao odgovarajuće akte za započete radove te je on dana 19.11.2009.godine donio rješenje kojim je zabranio istom dalju intervenciju u koritu na pomenutoj lokaciji. Ovaj svjedok je pojasnio da se u konkretnom slučaju radi o vodnom objektu i dozvole za ove radove su regulisane Zakonom o vodama i konkretno ovaj objekat je napravljen u cilju zaštite obale i isti se ne može smatrati gradjevinskim objektom. </span>
</p>
<p class="p10"></p>
<p class="p10">
<span>Pored izloženog - zapisnikom o izvršenom inspekcijskom pregledu br. 327/09 - 0703-134 od 17.11.2009.godine  se utvrdjuje, da je D.Š.inspektor za vode tog dana izvršio pregled kod P.B.a - izgradnja zaštitnog podpornog zida na lokaciji Pruška, vodotok Lima u Opštini B.Polje, kojim pregledom je ustanovljeno. Na lokaciji u Ul. '' 13 jula'' u naselju Pruška u momentu kontrole započeti su radovi na izgradnji podpornog zida, na ivici korita Lima i obalnom zemljištu. Zid je dužine 25 m, visine u prosjeku 3 m, i isti se sastoji od betonskih elemenata visine 1 m, suvog kamenog zida visine 0,5 m, i gabionske zaštite u visini od 02 m,. Trećina ukupne dužine zida je nasuta zemlja. </span>
</p>
<p class="p10"></p>
<p class="p10">
<span>A iz nalaza i mišljenja vještaka gradjevinske struke R.M.a od 15.03.2011.godine, koji je dat na osnovu raspoloživih podataka i neposrednim izlaskom na lice mjesta se utvrdjuje, da na rastojanju 1 - 1,5 m, od samog vodotoka rijeke Lim, izgradjeno je utvrdjenje, nožice zemljane škarpe obale u vidu podpornog zida visine 140 cm,  u dužini od 20,50 m, a ispod samog placa na kojem se gradi stanbeni objekat. Očigledno je na licu mjesta da svi radovi koji su izvedeni u cilju zaštite obale nijesu uradjeni po projektu i planski već isključivo iz nužde, radi zaštite obale od podkopavanja vodom pri velikom vodostaju Lima, ovo pogotovu što je obala baš u širini placa optuženog izbačena ka koritu rijeke i time izuzetno ugrožena.  Ovaj vještak je kazao, da se ne može izjasniti kako odobrenje je trebalo pribaviti, obzirom da se radi o zemljištu koje se tretira koritom rijeke Lim. Ali u svakom slučaju kada se radi o betonskom zidu kao objektu, njegova  veličina, položaj i visina su takvi da ne ugrožavaju eventualnu izgradnju šetališta i trajne obaloutvrde. Te suštinski izvedeni radovi nijesu ugrozili obalu niti nanijeli bilo kakvu štetu bilo kome, koji nalaz je sud cijenio kao objektivno i stručno dat.  </span>
</p>
<p class="p10"></p>
<p class="p10">
<span>Dakle, imajući u vidu predhodno izložene nesporne činjenice. To znači da mjesto u konketnom slučaju gdje je optuženi gradio zaštitni podporni zid, je vodno zemljište, koje čini korito i obala rijeke Lim a ne gradjevinsko zemljište. A Zakonom o vodama se reguliše pravni status i način upravljanja vodama i vodnim i priobalnim zemljištem i vodnim objektima i druga pitanja od značaja za upravljanje vodnim dobrom. Zakon se primjenjuje na sve površinske i podzemne vode pa i na rječna korita. Po tom Zakonu vodno zemljište čini korito i obale vodotoka. Vodni objekti za zaštitu od vodnog dejstva su i obaloutvrde, nasipi i sl. Oni su namijenjeni da stabilizuju rečno korito i poboljšaju režim protoka vode. Gradjenje zaštitnih vodnih objekata i izvodjenje zaštitnih radova vrši se u skladu sa planom upravljanja vodama. Tj.,za uredjenje vodotoka na vodama, moraju se pribaviti vodni uslovi prije gradjenja, što je propisano u čl. 115. Zakona o vodama. Dok radovi za koje vodna dozvola nije potrebna regulisani su u čl. 122. Zakona o vodama. Izmedju ostalog u tom članu je predvidjeno, da vodna dozvola nije potrebna za održavanje prirodnih i vještačkih vodotoka ako se njim značajnije ne mijenja trasa korita i ne smanjuje propusna moć korita i sl., </span><span class="s1">što je u konkretnom i slučaj. </span>
</p>
<p class="p10"></p>
<p class="p10">
<span>Tako da se ne može izvesti pouzdan zaključak, prvo da je optuženi izvršio radnju samovlašća na način kako je to predstavljeno u izmijenjenom činjeničnom opisu i pravnoj kvalifikaciji krivičnog djela. Drugo, izvedenim dokazima tokom postupka nije utvrdjeno postojanje subjektivnog odnosa okrivljenog prema djelu neophodnog da bi mu se djelo moglo pripisati krivici. </span>
</p>
<p class="p10"></p>
<p class="p10">
<span>To znači da nije dokazano da je optuženi svojim postupanjem u konkretnom slučaju ( započinjanjem izgradnje podpornog zida pored lijeve obale rijeke Lim da bi zaštitio parcelu na kojoj gradi objekat ), samovlasno pribavio pravo, za koje smatra da mu pripada, pa samim tim i nije dokazano da je izvršio krivično djelo stavljeno mu na teret, a i nije dokazano njegovo postojanje subjektivnog odnosa prema djelu </span><span class="s1">( umišljaja ),</span><span> pa ga je sud i oslobodio od optužbe, shodno čl. 373. tač. 2. ZKP-a, usled nedostatka dokaza. </span>
</p>
<p class="p10"></p>
<p class="p10">
<span>Ovaj sud je cijenio i ostale izvedene dokaze – iskaz svjedoka M.M.a i nalaz vještaka geodetske struke, te zapisnik sa lica mjesta, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari, imajući u vidu ukupno činjenično stanje.</span>
</p>
<p class="p10"></p>
<p class="p10">
<span>Sud nije prihvatio predlog Zamjenika ODT u B.Polju da se pozovu ispektori zaštite prostora i prostornog planiranja Š.A.i H.O., kako bi se izjasnili na okolnost da li se na konkretan slučaj primjenjuje zakon o uredjenju prostora i izgradnji objekata ili tu materiju uredjuje Zakon o vodama, ovo iz razloga što predloženim svjedocima nijesu poznate bilo kakve činjenice vezano za konkretan slučaj, a izvodjenjem predloženih dokaza – saslušanjem navedenih svjedoka po ocjeni ovog suda činjenično stanje se u bitnom nebi promijenilo, već bi se samo bespotrebno odugovlačio krivični postupak. </span>
</p>
<p class="p10"></p>
<p class="p10">
<span>Troškovi krivičnog postupka padaju na teret budžetskih sredstava, shodno čl. 230. ZKP-a. </span>
</p>
<p class="p10"></p>
<p class="p10"></p>
<p class="p10">
<span>Sa iznijetih razloga odlučeno je kao u izreci presude shodno čl. 373. tač. 2. ZKP-a.</span>
</p>
<p class="p10">
<span>  </span>
</p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 14.09.2011. godine</span>
</p>
<p class="p2"></p>
<p class="p5">
<span class="s1">Zapisničar,						                               S u d i j a,</span>
</p>
<p class="p5">
<span class="s1">Ljiljana Popović s.r.    					               Rahmo Banda s.r.</span>
</p>
<p class="p5"></p>
<p class="p5"></p>
<p class="p9"></p>
<p class="p11"></p>


</body>
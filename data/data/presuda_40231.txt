<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-indent:0.5in;margin-right:0.01875in;text-align:center;hyphenate:auto;font-family:Times New Roman;font-size:12pt;}
.p2{text-indent:0.5in;margin-right:0.01875in;text-align:end;hyphenate:auto;font-family:Arial;font-size:12pt;}
.p3{text-indent:0.5in;margin-right:0.01875in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:0.01875in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:0.01875in;text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-left:-0.16666667in;margin-right:0.01875in;text-align:center;hyphenate:auto;font-family:Arial;font-size:12pt;}
.p7{margin-right:0.01875in;text-align:start;hyphenate:auto;font-family:Arial;font-size:12pt;}
.p8{margin-right:0.01875in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-left:0.5in;margin-right:0.01875in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;margin-left:0.375in;margin-right:0.01875in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-left:-0.125in;margin-right:0.01875in;text-align:justify;hyphenate:auto;font-family:Arial;font-size:12pt;}
.p12{margin-right:0.01875in;text-align:start;hyphenate:auto;font-family:Times New Roman;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{color:#ff6600;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Monte"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Monte" </span>
</p>
<p class="p2">
<span>                                                    K. br. 353/12</span>
</p>
<p class="p3">
<span>U IME CRNE GORE</span>
</p>
<p class="p4">
<span>                             </span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenih L. A. i P. D., oba iz Podgorice, zbog krivičnog djela kradja iz čl. 239 st.1 Krivičnog zakonika, u vezi čl. 23 Krivičnog zakonika, rješavajući po optužnom predlogu ODT Podgorica Kt. br. 1821/12 od 03. 04. 2013. godine, nakon održanog glavnog i javnog pretresa u prisustvu zastupnika optužbe Julije Jaganjac i okrivljenih, dana 27. 05. 2013. godine,  donio je i istog dana javno objavio</span>
</p>
<p class="p5"></p>
<p class="p6">
<span>PRESUDU</span>
</p>
<p class="p4">
<span>Okrivljeni</span>
</p>
<p class="p4">
<span>L. A., JMB xxxxxxxxxxxxxx, od oca R. i majke S., rođene P., rođen 22. 02. 19xx. godine u Podgorici, sa prebivalištem u Podgorici Golubovci bb, državljanin Crne Gore, završio srednju školu, zaposlen, neoženjen, bez djece, srednjeg imovnog stanja, neosuđivan,</span>
</p>
<p class="p4">
<span>P. D., JMB xxxxxxxxxxxxxx, od oca Ž. i majke A., rođene M., rođen 21.08.19xx. u Podgorici, sa prebivalištem u Podgorici Vukovci bb, državljanin Crne Gore, završio osnovnu školu, nezaposlen, neoženjen, bez djece, srednjeg imovnog stanja, neosuđivan.</span>
</p>
<p class="p4"></p>
<p class="p3">
<span>Krivi su</span>
</p>
<p class="p4"></p>
<p class="p4">
<span>Što su:</span>
</p>
<p class="p4">
<span>Dana 19. 12. 2012. godine, u Podgorici, u selu Ljajkovići, zajedno i po prethodnom dogovoru tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, pri čemu su bili svjesni svog djela i htjeli njegovo izvršenje, znajući da je njihovo djelo zabranjeno, na način što su vozilom marke "Golf IV", kojim je upravljao okrivljeni P. D., došli do poslovnih prostorija privrednog društva "Bobi Comerc", da bi okrivljeni L.A. iz dvorišta kuće gdje posluje oštećeno privredno društvo oduzeo četiri bureta u kojima se nalazilo pivo "Staropramen" ukupne zapremine od po 30 litara, utovario ih u vozilo, a zatim su pivo uskladištili prvo na obali rijeke Morače, a onda kod R.B., koje pivo su nudili na prodaju, čime su sebi pribavili protivpravnu imovinsku korist u iznosu od 182,00€,</span>
</p>
<p class="p4"></p>
<p class="p4">
<span>- čime su kao saizvršioci izvršili krivično djelo krađa iz čl. 239 st. 1 u vezi čl. 23 Krivičnog zakonika.</span>
</p>
<p class="p4"></p>
<p class="p4">
<span>Pa im Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom im predhodno utvrđuje kaznu zatvora u trajanju od po 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p4">
<span>Obavezuju se okrivljeni da solidarno plate na ime troškova krivičnog postupka iznos od 60,50 € te po osnovu sudskog paušala iznos od po 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom ODT Podgorica Kt.br.1821/12 od 09.04.2013. godine, stavljeno je na teret okrivljenim L.A. i P.D., da su kao saizvršioci izvršili krivično djelo kradja iz čl. 239 st. 1 u vezi  čl. 23 Krivičnog zakonika. Zastupnik optužbe Julija Jaganjac je u završnoj riječi u cjelosti ostala pri podnijetom optužnom predlogu i predložila sudu da okrivljene oglasi krivim i osudi po zakonu u granicama propisanim Krivičnim zakonom za predmetno krivično djelo.</span>
</p>
<p class="p4">
<span>Okrivljeni L.A.je u svojoj odbrani u prethodnom postupku naveo da se ne može tačno sjetiti datuma, ali zna da je bio decembar mjesec prošle godine, kada je nešto  posle ponoći sa P.D. pošao do kuće V.M., koja se nalazi u mjestu Ljajkovići, gdje je iz dvorišta te kuće oduzeo četiri bureta sa po 30 l »Staropramen piva«. Navodi da je nekih godinu i po dana bio zaposlen u firmi »Bobi komerc«, vlasništvo Vulevića, koja se bavila distribucijom sokova i alkoholnih pića, pa je znao da se na skladišnom prostoru ispred kuće, u mjestu Ljajkovići, nalazi uskladišteno pivo, kao i da dvorište nije obezbjeđeno tj. nije imalo kapiju, pa je mogao lako da uzme pivo, što je i učinio. Postigao je predhodno dogovor sa P.D., koji ga je  vozilom marke »Golf IV« dovezao do kuće Vulevića, odnosno do skladišta njegove firme, nakon čega je izašao iz vozila i utovario četiri bureta piva. Nakon toga burad su prevezli do obale rijeke Morača, gdje su ih i ostavili, a sjutradan, dok je bio na poslu, P.D. je prevezao burad piva do kuće R.B.. U naredna dva dana P.D. i R.B. su prodavali burad sa pivom po gradu, ali nijesu uspjeli da ga prodaju, pa je stupio u kontakt sa ženom koja se zove Ljiljana, a koja je vlasnica kafe bara "Lav" u Spužu, i njoj prodao ova četiri bureta piva za iznos od 100 eura, koji novac je dao P.D. da vrati neke dugove. Napominje da je P.D. znao da će da ukradu burad i to je bio njihov dogovor, shodno kojem je D. trebao da ga poveze do Ljajkovića a nakon što uzmu burad sa pivom da ista odvezu i uskladište na obali Morače.  Na glavnom pretresu održanom dana 27.05.2013. godine, je dodao da je znao da je pivo tuđe vlasništvo i da su imali namjeru da ostvare zaradu od prodaje piva, kao i da je sa D. bio u gradu, gdje su se i dogovorili da oduzmu pivo. U završnoj riječi je izjavio da mu je žao što je izvršio ovo krivično djelo i da se isto sigurno neće ponoviti.</span>
</p>
<p class="p4">
<span>Okrivljeni P.D. je u svojoj odbrani u prethodnom postupku naveo da se dana 19. decembra prošle godine  nalazio u svojoj kući u mjestu Vukovci, da ga je posle ponoći na njegov mobilni telefon pozvao drug L. A., koji mu je rekao da u firmi »Bobi comerc« iz Ljajkovića, u kojoj je nekad radio, ima burad sa pivom pa ga je zamolio da ga odveze do tamo, kako bi tu burad prevezao do grada da ih proda. Iako mu je bilo sumnjivo što okrivljeni L.A. ide posle ponoći da uzme burad sa pivom, nije imao pojma da će da ih ukrade, jer je A.nekad radio u pomenutoj firmi. Obzirom da mu je A.rekao da će mu za prevoz platiti 50 eura, to je bio jedan od razloga što je i pristao da pomogne. Iako mu je sve bilo sumnjivo, prije svega iz razloga što je bilo oko 01:30 h, kada su se sastali i uputili se prema Ljajkovićima, uz više opomena da ne želi nikakve probleme, vjerovao je Andriji da burad ne krade. Kada su stigli nedaleko od firme »Bobi comerc«, A.je izašao vani i pojavio se sa buretom piva a nakon toga donio je još tri bureta i sve stavio u gepek njegovog vozila. Odatle su se uputili prema kući njihovog druga R.B., koja se nalazi u selu Grbavci, jer nije želio da  pivo bude u njegovom vozilu. Sjutradan su on i B., po A. molbi išli po gradu po kafanama i nudili pivo na prodaju. Sjeća se da su došli u kafanu »Krigla«, gdje je B. sreo svog profesora i ponudio mu burad sa pivom na prodaju, ali je on odbio da ih kupi. Nakon toga A. je završio sa poslom i kazao mu da ga preveze do Spuža gdje je burad prodao vlasnici kafane, sjeća se da mu ih je platila 100 eura, od kog novca je njemu platio 50 eura za prevoz, kao što su se i dogovorili. Na glavnom pretresu održanom dana 27.05.2013. godine je dodao da je sa A., i prije i nakon ovog dogadja, u korektnim odnosima. U završnoj riječi je naveo da mu je žao što se sve ovo desilo i da se neće ponoviti da ide negdje i radi sa sumnjivim stvarima.</span>
</p>
<p class="p4">
<span>Sud je u dokaznom postupku saslušao svjedoka oštećenog V.M., svjedoka R.B., izvršio uvid u potvrdu Uprave policije PJ Podgorica o privremeno oduzetim predmetima Ku.br.974/2012 od 22.12.2012. godine, potvrdu Uprave policije PJ Podgorica o vraćanju privremeno oduzetih predmeta Ku.br.974/2012 od 16.09.2012. godine, po saglasnom predlogu stranaka pročitao nalaz i mišljenje sudskog vještaka ekonomsko-finansijske struke dipl.ecc. Lj. D. od 01.02.2013. godine, izvršio uvid u Izvještaj Uprave policije PJ Podgorica iz kaznene evidencije na ime okrivljenog  L.A. od 12.04.2013. godine, i u Izvještaj Uprave policije PJ Podgorica iz kaznene evidencije na ime okrivljenog P.D. od 12.04.2013. godine, te u fotodokumentaciju Uprave policije PJ Podgorica br.20-28-244-1721/2945 od 22.12.2012. godine.</span>
</p>
<p class="p4">
<span>Svjedok oštećeni V.M. je u svom iskazu naveo da je sa suprugom Nevenkom Vulević vlasnik privrednog društva “Bobi comerc” D.O.O, koja se bavi distribucijom alkoholnih i bezalkoholnih pića. Sjedište firme i centralni magacin se nalaze u mjestu Ljajkovići, gdje je i njegova porodična kuća. Negdje od septembra mjeseca prošle godine primijetio je da mu iz dvorišta nedostaje izvjesna količina pića,  što se ponavljalo iz dana u dan, dok 20 decembra u ranim jutranjim časovima nije primijetio da mu nedostaju četiri bureta „Staropramen piva“. Kasnije je čuo da neka lica prodaju “Staropramen pivo” ugostiteljskim objektima u gradu po nekoj bagatelnoj cijeni,  pa je predpostavio da je to pivo koje je njemu ukradeno, zbog čega je događaj prijavio policiji. Službenici policije su uspjeli da otkriju lica koja su nudila na prodaju njegovo pivo i saznao je da je među njima L. A., koji je povremeno radio kod njega. Nije se pridružio krivičnom gonjenju i nije postavio imovinsko pravni zahtjev obzirom da mu je pivo vraćeno.</span>
</p>
<p class="p4">
<span>Svjedok B. R. je u svom iskazu naveo da ga je dana 20 decembra prošle godine, koliko se može sjetiti negdje u večernjim časovima,  pozvao  drug P.D. i upitao ga da ostavi burad sa pivom u njegovom dvorištu jer je, kako mu je objasnio, htio da ide do grada, pa da ne bio vozio burad sa pivom sa sobom u vozilu, na šta je pristao. Rekao mu je da je burad nabavio negdje zajedno sa nekim njegovim drugom. Sjutradan negdje oko 17h, D. ga je pozvao na mobilni telefon i najavio mu je da će doći da uzme burad iz jegovog dvorišta, a istovremeno ga je zamolio da pođe sa njim do grada kako bi u nekim od kafića prodali ovu burad sa pivom. Kako mu ništa nije bilo sumnjivo, pošao je sa D. i koliko se sjeća prvo su otišli u lokal “Krigla”, koji drži jedan njegov profesor, koji mu je predavao u mašinskoj školi. Profesor nije htio da kupi pivo, već je rekao da će ih kontaktirati sjutradan, iako je on profesoru rekao da pivo nije ukradeno, jer je vjerovao D. koji mu je to nekoliko puta  potvrdio. Nakon toga D. nije više ostavljao pivo kod njega u dvorište, već ga je negdje prevezao svojim vozilom, a šta se kasnije dešavalo, njemu nije poznato.</span>
</p>
<p class="p4">
<span>Iz nalaza i mišljenja vještaka ekonomsko finansijske struke D. Lj., utvrđeno je da je cijena jednog bureta od 30 litara „Staropramen“ piva iznosila 45,50 eura, te da su predmetne stvari- 4 bureta sa po 30 litara „Staropramen“ piva na dan 20.12.2012. godine imale ukupnu vrijednost od 182,00 eura.</span>
</p>
<p class="p4">
<span>Uvidom u fotodokumentacije Uprave policije PJ Podgorica br.20-28-244-172/2945 od 22.12.2012. godine, sud je utvrdio da je na jednoj fotografiji prikaz pronađenih stvari i predmeta, na način što je na slici prikazano vozilo na kome se vide reg. oznaka PGBR 743 i u gepeku istog četiri bureta piva, a na drugoj fotografiji bliži izgled pronađenih stvari.</span>
</p>
<p class="p4">
<span>Iz potvrde o privremeno oduzimanju stvarima Ku.br.974/12 od 16.09.2012. godine, utvrđeno je da su ovlašćena službena lica Uprave policije PJ Podgorica, dana 16.09.2012. godine, od lica K.D., rođenog 29.06.1950. godine, nastanjen u Spužu bb, privremeno oduzeli četiri bureta piva “Staropramen”.</span>
</p>
<p class="p4">
<span>Iz potvrde o vraćanju oduzetih stvari Ku.br.974/12 od 22.12.2012. godine utvrđeno je da su ovlašćena službena lica Uprave policije PJ Podgorica, izvršili vraćanje privremeno oduzetih stvari oštećenom V.M.u, i to četiri bureta piva „Staropramen“.</span>
</p>
<p class="p4">
<span>Cijeneći prednje dokaze, pojedinačno i u njovoj međusobnoj vezi i dovodeći ih u vezi sa odbranom okrivljenih, sud je na nesumnjiv način utvrdio da su okrivljeni kao saizvršioci izvršili krivično djelo stavljeno im na teret.</span>
</p>
<p class="p4">
<span>Činjenično stanje sud je utvrdio iz iskaza svjedoka V.M., koji je potvrdio da je 20 decembra prošle godine u jutarnjim časovima primijetio da u njegovom dvorištu nedostaju četiri bureta „Staropramen“ piva, iskaza svjedoka R.B. u kome navodi da ga je drug P.D. pozvao telefonom i pitao da ostavi burad sa pivom u njegovom dvorištu na što je pristao, a sjutradan su prodavali pivo po gradu, ali u tome nisu uspjeli, potvrde o privremenom oduzimanju predmeta Ku.br.974/12 od 16.092012. godine, izdate na ime K.D. i potvrde o vraćanju oduzetih predmeta Ku.br.74/12 od 22.12.2012. godine, izdate na ime V.M. i konačno dovodeći prednje dokaze u vezu sa odbranom okrivljenog L.A. u kojoj navodi da su u decembru mjesecu, u Podgorici, u selu Ljajkovići, P.D. i on po predhodnom dogovoru, vozilom marke  “Golf IV”, kojim je upravljao P.D., došli do poslovnih prostorija privrednog društva “Bobi comerc”, da bi iz dvorišta kuće gdje posluje oštećeno privredno društvo oduzeo četiri bureta u kojima se nalazilo pivo „Staropramen“ ukupne zapremine od po 30 litara, i utovario ih u  vozilo, a nakon toga su pivo uskladištili prvo na obali rijeke Morače a onda kod R.B.. Okrivljeni P.D., iako poriče izvršenje krivičnog djela, potrvđuje da je kritičnog dana vozio pivo iz Ljajkovića, te da ga je ostavio kod svog druga R.B., a nakon toga učestvovao u prodaji u kafani u Spužu. </span>
</p>
<p class="p4">
<span>Cijeneći naprijed utvrđeno činjenično stanje, ovaj sud nalazi, da su se u radnjama okrivljenih L.A. i P.D., stekli svi objektivni i subjektivni elementi bića krivičnog djela iz čl. 239 st.1 Krivičnog zakona u vezi čl. 23 Krivičnog zakonika. Naime, okrivljeni su, postigli dogovor o izvršenju krivičnog djela krađa radi pribavljanja protivpravne imovinske koristi, nakon čega su pristupili realizaciji ideje, svjesni zajedničkog djelovanja, manifestujući time volju da djelo hoće kao zajedničko a samim tim kao svoje, i na taj način i po prethodnom dogovoru oduzeli tuđu pokretnu stvar, kao saizvršioci, na način što su, okrivljeni P.D. svojim vozilom dovezao okrivljenog L.A.do firme „Bobi comerc“  a nakon čega je isti izašao iz vozila i utovario 4 bureta piva, u namjeri da njihovim prisvajanjem pribave sebi protivpravnu imovinsku korist, koju su i pribavili, u vrijednosti od 182 eura, a koja je vrijednost je utvrđena nalazom i mišljenjem vještaka finansijske struke.  </span>
</p>
<p class="p4">
<span>Po nalaženju suda, okrivljeni su bili svjesni svoga djela i htjeli njegovo izvršenje, znajući da je isto zabranjeno, čime su postupali sa direktnim umišljajem.</span>
</p>
<p class="p4">
<span>Sud je cijenio odbranu okrivljenog P.D. u kojoj, iako priznaje da je preduzeo radnje opisane u izreci presude, navodi da nije imao pojma da će A. burad da ukrade, jer je A.nekad radio u pomenutoj firmi, a s obzirom da mu je A.rekao da će mu za prevoz platiti 50 eura je pristao da pomogne, pa sud istu nije prihvatio nalazeći da je neuvjerljiva i očigledno sračunato data u cilju izbjegavanja krivice, a ovo imajući u vidu jasnu i određenu odbranu okrivljenog L.A., koji je priznao izvršenje krivičnog djela i do detalja opisao način, vrijeme i mjesto izvršenja, a koje priznanje je u skladu sa drugim provedenim dokazima na osnovu kojih je sud utvrdio činjenično stanje, a koji je u svojoj odbrani bio decidan da se sa P.D., prije kritičnog događaja o svemu dogovorio i da je D. znao zašto je pošao kada ga je povezao a nakon što su prodali pivo je D. dao cjelokupni novac koji je od prodaje dobio.</span><span class="s1"> </span><span>Pored navedenog, okrivljeni P. je nakon što je oduzeto pivo, isto ostavio kod svog druga, a naredni dan ga pokušao prodati, što svakako ne bi činio da je samo okrivljenom  izvršio uslugu prevoza. Konačno, okrivljeni P. navodi da je sa A., i prije i nakon ovog dogadja, u korektnim odnosima, što sud upućuje na zaključak da okrivljeni L.A. nije imao ni jednog razloga da događaj i učešće okrivljenog P. predstavi drugačije od onoga kako je i bilo. Iz svega navedenog je očigledno da je okrivljeni P.D. uz prethodni dogovor, ostvarujuci zajedničku odluku, bio svjestan da svojom radnjom  bitno doprini izvršenju krivičnog djela, čime je postupao kao saizvršilac.</span>
</p>
<p class="p4">
<span>Sud je shodno utvrđenom činjeničnom stanju na glavnom pretresu precizirao činjenični opis izreke presude, pa je umjesto  riječi „od 30 litara“ naveo „od po 30 litara“, nalazeći da navedenim preciziranjem nije prekoračena optužba, niti je povrijeđen njen objektivni identitet. Naime, okrivljenim je stavljeno na teret da su oduzeli četiri bureta u kojima se nalazilo pivo "Staropramen" ukupne zapremine od 30 litara, čija vrijednost je 182 eura, pa je očigledno da je izostavljena riječ „po“ a što je utvrđeno iz svih provedenih dokaza i to: nalaza i mišljenja vještaka finansijske struke, odbrane okrivljenih i iskaza svjedoka, koji su potvrdili da  je kapacitet jednog bureta 30 litara, kao i potvrda o privremeno oduzetim i vraćenim predmetima.</span>
</p>
<p class="p4">
<span>Odlučujući o krivičnoj sankciji, sud je u smislu čl. 42 st. 1 Krivičnog zakonika cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenih L.A. i P.D. cijenio njihovu mladost u vrijeme izvršenja krivičnog djela, loše materijalne prilike u kojima žive, ranije dobro ponašanje i s tim u vezi raniju neosuđivanost na strani oba okrivljena, što je sud utvrdio iz izvoda iz kaznene evidencije na ime okrivljenih, činjenicu da se oštećeni nije pridružio krivičnom gonjenju, pa je cijeneći prednje okolnosti, primjenom odredbi čl. 53 i 54 Krivičnog zakonika okrivljenim izrekao uslovnu osudu kao u izreci presude, nalazeći da će se i sa prijetnjom izvršenja utvrdjene kazne zatvora od trideset dana te provjerom ponašanja okrivljenih u periodu od jedne godine, na okrivljene u dovoljnoj mjeri uticati da u buduće ne vrše krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p4">
<span>Odluka o troškovima krivičnog postupka donijeta je shodno čl. 226 i 229 Zakonika o krivičnom postupku, a isti se odnose na troškove nastale povodom finansijskog vještačenja u iznosu od 60,50 eura, dok je paušal u iznosu od po 30,00 eura određen shodno dužini trajanja postupka i složenosti predmeta a imajući u vidu imovinske prilike okrivljenih.</span>
</p>
<p class="p4">
<span>Na osnovu izloženog, shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 27. 05. 2013. godine</span>
</p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p4">
<span>ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p4">
<span>Danijela Rajković,s.r.</span>
</p>
<p class="p4"></p>
</td><td class="td2">
<p class="p3">
<span>Željka Jovović,s.r.</span>
</p>
<p class="p4"></p>
</td>
</tr>
</tbody>
</table>
<p class="p4"></p>
<table class="t1">
<tbody>
<tr class="r1">
<td class="td3">
<p class="p7">
<span>PRAVNA  POUKA:</span>
</p>
</td><td class="td4">
<p class="p8">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.</span>
</p>
<p class="p4"></p>
</td>
</tr>
</tbody>
</table>
<p class="p3">
<span>ZTO: Danijela Rajković</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p4">
<span>ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p4">
<span>Danijela Rajković</span>
</p>
<p class="p4"></p>
</td><td class="td2">
<p class="p3">
<span>Željka Jovović</span>
</p>
<p class="p4"></p>
</td>
</tr>
</tbody>
</table>
<p class="p4">
<span>DN-a: Po primjerak presude dostaviti:</span>
</p>
<p class="p9">
<span>- ODT Podgorica,</span>
</p>
<p class="p9">
<span>- Okrivljenima,</span>
</p>
<p class="p9">
<span>- A/a.</span>
</p>
<p class="p4">
<span>Postupljeno dana ______________</span>
</p>
<p class="p4">
<span>Radnik suda __________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p10"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p4"></p>
<p class="p12"></p>
<p class="p13"></p>
<p class="p13"></p>


</body>
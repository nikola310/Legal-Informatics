<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.132/15</span>
</p>
<p style="text-align:center;">
<span></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD  U ULCINJU, sudija  mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenog </span><span class="span1">J.Š.  iz U.</span><span class="span1">,kojeg brani N</span><span class="span1">.</span><span class="span1"> T</span><span class="span1">.</span><span class="span1">,advokat iz B</span><span class="span1">.</span><span class="span1">,zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju, Kt.br.176/15 od 15.10.2015.godine, nakon glavnog i javnog pretresa održanog dana 07.12.2015.godine, u prisustvu zastupnika optužbe savjetnika kod Osnovnog državnog tužilaštva u Ulcinju Franeta Ivane,okrivljenog i njegovog branioca,donio je,a dana 08.12.2015.godine i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">J.Š.</span><span class="span1">, JMBG</span><span class="span1"> xxxxxxxxxxxxxxx</span><span class="span1"> od oca  S</span><span class="span1">.</span><span class="span1"> i majke S</span><span class="span1">.</span><span class="span1">, rođene H</span><span class="span1">.</span><span class="span1">, rođen</span><span class="span1"> xxxxxxxxx </span><span class="span1">godine u T</span><span class="span1">.</span><span class="span1">,sa prebivalištem u U</span><span class="span1">.</span><span class="span1">, P</span><span class="span1">.</span><span class="span1"> </span><span class="span1">xx</span><span class="span1">, državljanin Crne Gore,korisnik italijanske penzije u iznosu od 630,00 eura mjesečno,oženjen-otac šestoro punoljetne djece,sa završenom srednjom školom,dobrog imovnog stanja,vlasnik porodične kuće u U</span><span class="span1">.</span><span class="span1">,vlasnik vozila „</span><span class="span1">A.R.</span><span class="span1">“,ranije  neosuđivan</span>
</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Zato što je dana 28.06.2015.godine, oko 05,50 h, u Ulcinju, na magistralnom putu Ulcinj-Bar,u naselju Kruče u neposrednoj blizini kuće </span><span class="span1">M.A.</span><span class="span1">, upravljajući u saobraćaju svojim PMV marke "Ssang Yong", italijanskih reg. oznaka BK </span><span class="span1">xxx xx</span><span class="span1">(</span><span class="span1">xxx</span><span class="span1">), krećući se iz pravca Bara u pravcu Ulcinja, ne pridržavajući se saobraćajnih propisa ugrozio saobraćaj i doveo u opasnost živote oštećenih </span><span class="span1">N.A.</span><span class="span1"> i </span><span class="span1">M.A.</span><span class="span1"> iz U</span><span class="span1">.</span><span class="span1">, iako je bio svjestan da postupa suprotno saobraćajnim propisima i da tako može ugoziti saobraćaj i dovesti u opasnost život i tijelo ljudi, ali je olako držao da do posledice neće doći ili da će je spriječiti, na način što je suprotno odredbi čl.29 st.1 Zakona o bezbjednosti saobraćaja na putevima, već je po dolasku u naselje Kruče sa vozilom prešao na lijevu kolovoznu traku namjenjenu za kretanje vozila iz suprotnog smjera, i time u kratkom vremenskom intervalu ušao u putanju kretanja vozila marke "VW Bora",reg. oznaka</span><span class="span1"> xx xxx xx</span><span class="span1">, kojim je upravljao oštećeni </span><span class="span1">N.A.</span><span class="span1">, usled čega je došlo do kontakta vozila marke "Ssang Young", sa vozilom marke "VW Bora", kojom prilikom su oštećeni, vozač i suvozač u vozilu marke "VW Bora", zadobili teške tjelesne </span><span class="span1">povrede i to N</span><span class="span1">.</span><span class="span1"> A</span><span class="span1">.</span><span class="span1"> u vidu butne kosti i razderotinu sa nagnačenjem u predjelu čela iznad desnog oka, a </span><span class="span1">M.A.</span><span class="span1"> nagnačenje stomačne regije i prelom čunaste kosti</span>
</p>
<p>
<span class="span1">    -čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore</span>
</p>
<p>
<span class="span1">     Pa ga sud primjenom citiranog zakonskog propisa, te čl.4 st. 2, 16, 32, 39 i 42 Krivičnog zakonika, kao i čl.226, 229, 239 i 374 Zakonika o krivičnom postupku, </span>
</p>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">         Na novčanu kaznu u iznosu od 1.200 eura (hiljadu i dvijestotine eura) koju je okrivljeni dužan platiti u roku od 3 (tri) mjeseca po pravosnažnosti presude, a ukoliko okrivljeni u naznačenom roku ne plati navedenu kaznu, sud će istu zamjeniti kaznom zatvora, na način što će za svakih započetih 25,00 eura novčane kazne odrediti jedan dan kazne zatvora, s tim što kazna zatvora ne može trajati duže od 6 (šest) mjeseci.</span>
</li>
<p>&nbsp;</p>
<li>
<span class="span1">        Obavezuje se okrivljeni da na ime troškova krivičnog postupka uplati iznos od 247,50 eura,kao i da na ime troškova sudskog paušala uplati iznos od 50,00 eura u roku od 15 dana od dana pravosnažnosti presude.</span>
</li>
<p>&nbsp;</p>
<li>
<span class="span1">        Oštećeni </span><span class="span1">N.A.</span><span class="span1"> i </span><span class="span1">M.A.</span><span class="span1"> iz U</span><span class="span1">.</span><span class="span1"> upućuju se da imovinsko pravni zahtjev ostvare u parničnom postupku.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>
<span class="span1">         Optužnim predlogom Osnovnog državnog tužilaštva u Ulcinju Kt.br.176/15 od 15.10.2015.godine, okrivljenom J</span><span class="span1">.</span><span class="span1">Š</span><span class="span1">.</span><span class="span1">iz U</span><span class="span1">.</span><span class="span1"> stavljeno je na teret izvršenje krivičnog djela teško djelo protiv bezbjednosti javnog saobraćaja iz čl.348 st.3 u vezi 339 st.3 u vezi st.1 Krivičnog zakonika CG, činjenično bliže opisano u izreci presude.  Na pretresu održanom dana 20.11.2015.godine, zastupnik optužbe je izmijenio činjenični opis, te do kraja glavnog pretresa ostao pri preciziranom optužnom predlogu, i u završnoj riječi predložio sudu da okrivljenog oglasi krivim i osudi po zakonu, a da prilikom  odmjeravanja vrste i visine krivične sankcije, sud cijeni sve olakšavajuće i otežavajuće okolnosti. </span>
</p>
<p>
<span class="span1">         Okrivljeni </span><span class="span1">J.Š.</span><span class="span1"> je u svojoj odbrani datoj na glavnom pretresu dana 16.11.2015.godine, naveo da se dana 28.06.2015, oko 06,00 kretao sa svojim vozilom PMV marke "Ssang Yong", reg. oznake </span><span class="span1"> xx xxx xx </span><span class="span1">iz pravca Bara u pravcu Ulcinja, te po dolasku u naselje Kruče, pri izlasku iz tunela, odjednom je osjetio da mu se pomračilo pred očima jer je šećerni bolesnik, stoga je izgubio kontrolu nad vozilom i samo je osjetio udarac, vratio mu se vid, malo je došao k sebi i tada je vidio da je udario u jedno vozilo, te je odmah izašao iz vozila kako bi vozačima udarenog vozila pomogao, medjutim kako se i sam nije osjećao dobro, sjeo je na asfalt. Kritičnog jutra, odvezao je na željezničku stanicu u Bar dva momka iz Tutina koji su </span><span class="span1">kod njega prespavali pa je nakon toga otišao u Bar u džamiju jer je u toku bio ramazanski post. Inače je već par godina šećeraš, tri puta dnevno uzima tablete a jednom dnevno insulin ali toga jutra pošto je postio nije uzeo tablete a koje je trebao da popije u 8,00 sati, već je to namjeravao da učini nakon što se iz Bara vrati kući. U tunelu je izgubio vid na pola sekunde. Ovo se vjerovatno desilo jer je isti šećeraš i zato toga jutra nije ništa jeo, niti uzeo tablete, te mu se isto ranije nije dešavalo i ni nakon ovoga. Po dolasku policije zajedno sa povrijedjenim iz drugog vozila odvezen je u ambulantu u Ulcinju a zatim u bolnicu u Baru. Nije osjetio, niti je vidio, kada je prilikom izlaska iz tunela prvo zakačio jedno vozilo, već je samo osjetio udarac u ovo drugo vozilo kako je već naveo. Istakao je, da mu je žao zbog svega što se desilo. Ne sjeća se svoje reakcije kada je izgubio vid, ali se sjeća da se i dalje držao za volan i vid mu se vratio nakon što je osjetio udarac, a kako se prvog udraca ne sjeća vjerovatno je to bilo kada je drugi put udario u vozilo tih ljudi. </span><span class="span1">Kaje se zbog izvršenog krivičnog djela, te je istakao je da je lošeg zdrastvenog stanja, da upravo iz tih razloga boravi u Ulcinju odvojeno od svoje porodice koja živi u I</span><span class="span1">.</span><span class="span1"> gdje mu je supruga i 6-oro punoljetne djece koji tamo žive i rade.  Isti je prije penzije koju prima iz I</span><span class="span1">.</span><span class="span1"> u iznosu od 630,00 eura takodje tamo živio i radio u ugostiteljstvu, a sada živi u svojoj porodičnoj kući u Ulcinju i povremeno odlazi kod djece u Italiju, ali tamo samo ide da ih posjeti i na preglede jer je srčani bolesnik i dijabetičar. Vozilo koje mu je u ovoj nezgodi oštećeno još uvijek nije napravio a sada vozi „</span><span class="span1">A.R.</span><span class="span1">“.</span>
</p>
<p>
<span class="span1">        Branilac okrivljenog je u završnoj riječi istakao činjenicu </span><span class="span1">da je u vrijeme izvršenja krivičnog djela okrivljeni imao </span><span class="span1">xx</span><span class="span1"> godina života, da nikada nije odgovarao za krivična djela protiv bezbjednosti javnog saobraćaja,da mu je ovo prva i jedina saobraćajna nezgoda u CG i u inostranstvu koju je u životu do sada imao, te naročito činjenicu da se u konkretnoj situaciji zatekao u stanju pomračenja vida uzrokovanim prirodnim fenomenom bez ikakve namjere da ugrozi bilo čiji život i nanese nekom drugom učesniku u saobraćaju bilo kakvu tjelesnu povredu ili mu nanese materijalnu štetu i stoga predložio sudu da donese oslobadjajuću presudu. Opreza radi ukoliko u radnjama okrivljenog  ima elemenata bića krivičnog djela stavljenog mu na teret, odbrana moli sud sa razloga svih olakšavajućih okolnosti da je okrivljeni zašao u godine starosti da se radi o osobi sa dosta narušenim zdravljem,  da nije imao namjeru da izazove predmetni saobraćajni dogadjaj,  te da mu je žao što je do ovog dogadjaja došlo i što su u istom dogadjaju dva lica teško tjelesno povredjena, stoga je branilac zamolio sud da se isti kazni najlakšom kaznom predvidjenom za ovo krivično djelo.  </span>
</p>
<p>
<span class="span1">       </span><span class="span1">Sud je u dokaznom postupku izveo sledeće dokaze: saslušao svjedoke-oštećene </span><span class="span1">N.A.</span><span class="span1"> i </span><span class="span1">M.A.</span><span class="span1">,svjedoka </span><span class="span1">R.S.</span><span class="span1">, pročitao zapisnik o uviđaju Uprave policij-OB Ulcinj br.64/15 od 29.06.2015.godine, nalaz i mišljenje vještaka saobraćajne struke mr D</span><span class="span1">.</span><span class="span1">S</span><span class="span1">.</span><span class="span1"> od 07.10.2015.godine, nalaz i mišljenje vještaka medicinske struke dr S</span><span class="span1">.</span><span class="span1"> H</span><span class="span1">.</span><span class="span1"> od 18.09.2015.godine, saslušao sudskog vještaka medicinske struke dr K</span><span class="span1">. N.</span><span class="span1">,izvršio uvid u u fotoelaborat Uprave policije br.64/2015 od 28.06.2015.godine i pročitao izvod iz kaznene evidencije MUP Srbije Uprave za analitiku broj 235-11676/15 od 06.11.2015.godine.</span>
</p>
<p>
<span class="span1">        Svjedok oštećeni </span><span class="span1">N.A.</span><span class="span1"> je na glavnom pretresu dana 16.11.2015.godine, naveo da se dana 28.06.2015.godine, oko 06 h, kretao službenim vozilom opštine Ulcinj "VW Bora" reg. oznaka</span><span class="span1"> xx xxx xx</span><span class="span1">, iz pravca Ulcinja u pravcu Bar, a sa njim u vozilu na mjestu suvozača nalazio se </span><span class="span1">M.A.</span><span class="span1">. Dolaskom u naslje Kruče u neposrednoj blizini porodične kuće </span><span class="span1">M.A.</span><span class="span1">  kretao se desnom kolovoznom trakom nekih 15-20 metara iza PMW marke  "VW Golf 2", a u jednom trenutku primjetio je da iz pravca Bara nailazi jedno vozilo-džip i to velikom brzinom koji je neposredno pred mimoilaženje sa vozilom marke „Golf 2“ prešao na njihovu-desnu kolovoznu traku njihovog pravca kretanja i udario u zadnji dio vozila marke „Golf 2“. Nakon udarca vozač „Golfa“ je ispravio volan vozila u njegovu desnu stranu, a potom vratio volan u lijevo. Nakon udara džipa u „Golf“, stao je da vidi gdje će vozilo džip da ide, ali se isti nije zaustavio već je nastavio kretanje lijevom kolovoznom trakom velikom brzinom u njegovom pravcu, te je on  u tom trenutku naglo vozilom skrenuo u desno sa namjerom da izbjegne direktni udar, ali nije uspio već ga je vozilo marke džip udarilo u prednji lijevi točak i vozačeva vrata, potom je vidio da se vozilu marke džip, podiže prednji dio u vazduh a nakon toga je izgubio svijest. Istakao je, da se </span><span class="span1">zaista detalja ne može sjetiti jer se ova nezgoda desila za par sekundi kada je vidio da vozač ovog džipa dolazi direktno u njih, a on je vozilom skrenuo u desno u namjeri da ne dodje do direktnog čeonog sudara, te je tako okrivljeni udario u vrata vozača a nakon toga i dalje nastavio kretanje. Vozač ovog džipa, rekao mu je da je zaspao, nije im čak ni pomogao da izadju iz vozila, već je pobjegao u neko žbunje. Za ovih četri ipo mjeseca nije ga nijednom ni nazvao da pita za zdravlje, a bio je u jako lošem stanju. U konačnom, pridružio se krivičnom gonjenju i postavio imovinsko-pravni zahjev. </span>
</p>
<p>&nbsp;</p>
<p>
<span class="span1">        </span><span class="span1">Svjedok-oštećeni </span><span class="span1">M.A.</span><span class="span1"> je u svom iskazu</span><span class="span1"> naveo </span><span class="span1">da se dana 28.06.2015.godine, oko 06 h, nalazio u službenom vozilu opštine Ulcinj marke "VW Bora" reg. oznaka UL CG 002, kojim je upravljao </span><span class="span1">N.A.</span><span class="span1">, iz pravca Ulcinja u pravcu Bara, sa namjerom da stignu na aerodrom u Podgorici gdje je A</span><span class="span1">.</span><span class="span1"> njega vozio. Dolaskom u naselje Kruče u neposrednoj blizini porodične kuće </span><span class="span1">M.A.</span><span class="span1"> kretali su se desnom kolovoznom trakom iza PMW marke  "VW Golf 2“, te je primjetio da iz tunela iz pravca Bara nailazi terensko vozilo-džip koje se kretalo normalno, a u jednom trenutku naglo skrenulo u njihovom pravcu. </span><span class="span1">A.</span><span class="span1"> je pokušao da izbjegne kontakt sa dolazećim vozilo, tako što se pomjerio uz krajnju desnu ivicu kolovoza, ali nije uspio da se potpuno skloni sa kolovoza već je ostvario kontakt i to prednjom regijom vozila, kojom prilikom je ovaj oštećeni zadobio povredu u predjelu ruke,rebara i lijevog kuka. Istakao je, da je </span><span class="span1">gledao ispred sebe dok je vozio tako da je dobro vidio da je vozač ovog džipa izašao iz tunela i nekih otprilike dvadestak metara vozio ispravno svojom kolovoznom trakom. Iznenada je skrenuo na suprotnu kolovoznu traku i udario u vozilo „Golf“ koje je bilo ispred njih nekih 15 do 20 metara.  Isti se pridržao lijevom rukom za tablu ispred sebe te je zbog toga od siline udarca zadobio prelom ruke. Ostale povrede u trbušnom dijelu je zadobio od sigurosnog pojasa. Kada je izašao iz vozila vidio je još dvije gospodje koje su bile u ovom vozilu „Golf“ i još jednog čovjeka koji živi u blizini mjesta nezgode a koji im je pomogao da izadju iz auta. Čuo je samo  kako okrivljeni govori da je za volanom zaspao. Istakao je da mu je krivo što im se isti nije javio niti je vozača posjetio u bolnici a mogao je toliko da sa ljudske strane učini. Koliko se sjeća </span><span class="span1">okrivljeni je nakon nezgode rekao: "Oh što sam učinio, zaspao sam". Pridružio se krivičnom gonjenju i postavio imovinsko pravni zahtjev. </span>
</p>
<p>&nbsp;</p>
<p>
<span class="span1">      Svjedok </span><span class="span1">R.S.</span><span class="span1"> je u svom iskazu </span><span class="span1">navela da je dana 28.06.2015.godine, oko 05,50 h krenula sa svojim vozilom marke "Golf II" reg. oznaka </span><span class="span1">xx xxx xx </span><span class="span1">iz pravca Ulcinja u pravcu Bara, a sa njom u vozilu je bila njena gazdarica Š</span><span class="span1">.</span><span class="span1">N</span><span class="span1">.</span><span class="span1"> koju je vozila na autobusku stanicu u Podgoricu. Po dolasku u mjesto Kruče, u neposrednoj blizini uljare "K</span><span class="span1">.</span><span class="span1">",primjetila je da je iz tunela nailazio vozilo-džip, koje je išlo svojom kolovoznom trakom, a u trenutku mimoilaženja sa vozilom kojim je ona upravljala na nekih metar, isti je sa vozilom skrenuo na njenu kolovoznu traku, pa je vidjevši tu situaciju pokušala da izbjegne kontakt sa njim, te je sa svojim vozilom pošla u desno ali nije imala gdje da se skloni, a u tom trenutku ovo vozilo je udarilo u lijevu bočnu stranu njenog vozila, od kog udarca se sa vozilom zavrtjela nekoliko puta i potom se vozillo zaustavilo na lijevoj kolovoznoj traci njenog pravca kretanja okrenuto u pravcu Ulcinja. Kad je njeno vozilo stalo, vidjela je da taj džip nakon što je nju udario, u nastavku vožnje udario  i još jedno vozilo koje se kretalo iza nje, pa je preko suvozačevih vrata izašla iz vozila i otišla da pogleda  šta je sa ljudima u drugom vozilu koje je vozilo džip udario u prednju regiju vozila. Po dolasku do tog drugog vozila, vidjela je da su dvoje lica i to vozač i suvozač povrijeđeni. </span><span class="span1">Kritičnom prilikom vidjela je ovo vozilo, kako je normalno izašlo iz tunela i kretalo se svojom kolovoznom trakom da bi kada se nalazilo na udaljenosti od iste otprilike 5 metara skrenulo na njenu stranu.Sjeća se da je vozač ovog džipa više puta ponavljao da je zaspao za volanom.Zajedno sa saputnicom, pomagala je ovom vozaču drugog vozila u koje je okrivljeni udario,da izadje iz vozila. Vidjela je da je bio jako povrijeđen.</span><span class="span1"> Nakon toga došla je policija i hitna pomoć koji su odvezli ovo dvoje povrijeđenih lica u hitnu pomoć.</span>
</p>
<p>
<span class="span1">     Iz zapisnika o uviđaju Uprave policije-OB Ulcinj br.64/15 od 29.06.2015.godine,u bitnom proizilazi da je lice mjesta saobraćajne nezgode dio magistralnog puta Ulcinj-Bar, u mjestu Kruče u neposrednoj blizini porodične kuće </span><span class="span1">M.A.</span><span class="span1">. Kolovoz puta je asfaltni, u momentu nezgode je bio suv,ravan,bez udarnih rupa,širine 6,70 m,podijeljen uzdužnom isprekidanom linijom na dvije saobraćajne trake namjenjene za saobraćaj vozila u suprotnim smjerovima, vidljivost dnevna-dobra. Ograničenje brzine na ovom dijelu puta iznosi 60 km/h. Lice mjesta skicirano, kao fiskna tačka (FT) skiciranja uzet poklopac šahte regionalnog vodovoda koji se nalazi uz desnu ivicu kolovoza gledano u pravcu Bara naspram imanja M</span><span class="span1">.</span><span class="span1"> Na licu mjesta vidljiv je trag zanošenja vozila </span><span class="span1"> xx xxx xx </span><span class="span1">u dužini od 21,80 i 20,90 m, na saobraćajnoj traci namjenjenoj za smjer Ulcinj- Bar, kao i trag krzanja asfalta u dužini od 11,50 m. Desna bankina na licu mjesta gledano u pravcu Bara oštećena u dužini od 10 m.</span>
</p>
<p>
<span class="span1">   Izgled lica mjesta, te materijalni tragovi,zatečeni prilikom vršenja uvidjaja,  prikazani su u skici lica mjesta i fotodokumentaciji Uprave policije br.64/2015 od 28.06.2015.godine.</span>
</p>
<p>
<span class="span1">     Iz nalaza i mišljenja vještaka saobraćajne struke mr D</span><span class="span1">.</span><span class="span1">S</span><span class="span1">.</span><span class="span1"> od 07.10.2015.godine, proizilazi da opasna situacija pretvorena u saobraćajnu nezgodu nastala je na način što v</span><span class="span1">ozač vozila "Ssang Yong",xxxxxxxx</span><span class="span1"> nije na vrijeme način kretanja prilagodio </span><span class="span1">uslovima saobraćaja, usled čega je sa vozilom započeo prelazak na suprotnu kolovoznu traku. Isti je upravljao vozilom brzinom od oko 64,50 (km/h), pri kojoj je imao vremensko prostornih mogućnosti da blagovremeno način kretanja prilagodi uslovima saobraćaja, odnosno prateći uzdužnu osu kolovoza zadrži vozilo na desnoj kolovoznoj traci, što nije uradio, već je prešao na lijevu kolovoznu traku namjenjenu za kretanje vozila iz suprotnog smjera, i time u kratkom vremenskom intervalu direktno ušao u putanju kretanja prvo vozila "VW Golf", </span><span class="span1"> xx xxx xx </span><span class="span1">a zatim i vozila "VW Bora", </span><span class="span1"> xx xxx xx</span><span class="span1">, pa ovakav način upravljanja vozilom od strane vozača vozila "Ssang Yong", </span><span class="span1"> xxxxxxxx</span><span class="span1">, predstavlja grešku u upravljanju vozilom, i osnovni je i jedini uzrok nastanka predmetne saobraćajne nezg</span><span class="span1">ode. Vozač vozila "VW Golf", xx xxx xx</span><span class="span1">, upravljao je vozilom brzinom od oko 59,50 (km/h), koja je u okviru brzine ograničenja za zonu nezgode, a na prilazu mjestu nezgode zauzimao je ispravan položaj na kolovoznoj traci, pa vozač vozila "VW Golf", </span><span class="span1"> xx xxx xx</span><span class="span1">, nije uticao na nastanak opasne situacije. U konkretnim saobraćajnim uslovima,vozač vozila "VW Golf", </span><span class="span1"> xx xxx xx</span><span class="span1">, nije imao vremensko-prostornih uslova da pri pojavi opasne situacije aktiviranjem radne kočnice pokuša izbjeći kontakt sa vozilom "Ssang Yong", </span><span class="span1"> xxxxxxxxx</span><span class="span1">, jer je to vozilo u putanju ušlo u veoma kratkom vremesnkom intervalu, tj. intervalu manjem od psiho-fizičke sekunde, pa u načinu upravljanja vozilom vozača, "VW Golf", </span><span class="span1"> xx xxx xx</span><span class="span1">, nema elemenata koji bi bili u uzročnoj vezi sa nastankom predmetne saobraćajne nezgode. Vozač vozila "VW Bora", </span><span class="span1"> xx xxx xx</span><span class="span1">, neposredno prije nezgode, upravljao je vozilom brzinom oko 44,00 (km/h), koja je u okviru brzine ograničenja za zonu nezgode, a na prilazu mjestu nezgode zauzimao je ispravan položaj na desnoj kolovoznoj traci a krečući se iza vozila "VW Golf", </span><span class="span1"> xx xxx xx</span><span class="span1">, nije uticao na nastanak opasne situacije. Na pojavu opasne situacije, vozač vozila "VW Bora", </span><span class="span1"> xx xxx xx</span><span class="span1">, radnju izmicanja u desno preduzeo je blagovremeno, čime je adekvatno reagovao na opsanu situaciju, ali usled putanje kretanja vozila "Ssang Yong", </span><span class="span1">xxxxxxxxx</span><span class="span1">, nezgodu nije uspio da izbjegne, što znači da je sekundarni kontakt direktno uslovljen i nastao kao posledica primarnog kontakta, pa u načinu upravljanja vozilom vozača vozila "VW Bora", </span><span class="span1"> xx xxx xx</span><span class="span1">, nema elemenata koji bi bili u uzročnoj vezi sa nastankom predmetne saobraćajne nezgode.</span>
</p>
<p>
<span class="span1">         Iz nalaza i mišljenja vještaka medicinske struke dr S</span><span class="span1">.</span><span class="span1">H</span><span class="span1">.</span><span class="span1">ća od 18.09.2015.godine,</span><span class="span1">proizilazi da je </span><span class="span1">M.A.</span><span class="span1"> dana 28.06.2015.godine, u sabraćajnoj nezgodi kao suvozač u PMV zadobio nagnačenje stomačne regije i prelom čunaste kosti. Povrede su nastale udarom tijela u unutrašnjost vozila. Prelom čunaste kosti je teška tjelesna povreda, a nagnačenje stomačne regije laka, pa se povrede koje je zadobio </span><span class="span1">M.A.</span><span class="span1"> zbirno kvalifikuju kao teška tjelesna povreda. </span><span class="span1">N.A.</span><span class="span1"> je dana 28.06.2015.godine, kao vozač PMV, u saobraćajnoj nezgodi zadobio prelom butne kosti i razderotinu sa nagnačenjem u predjelu čela iznad desnog oka. Povrede su nastale udarom tijela u unutrašnjost vozila. Prelom lijeve butne kosti je teška tjelesna povreda, a razderotina sa nagnačenjem laka, pa se povrede koje je zadobio </span><span class="span1">N.A.</span><span class="span1">, zbirno kvalifikuju kao  teška tjelesna povreda.</span>
</p>
<p>
<span class="span1">       Vještak medicinske struke dr K</span><span class="span1">.</span><span class="span1">N</span><span class="span1">.</span><span class="span1"> je na glavnom pretresu dana 20.11.2015.godine, konstatovao da okrivljeni  </span><span class="span1">J.Š.</span><span class="span1"> boluje od šećerne bolesti tip 2. Nivo šećera u krvi na dan 17.11.2015.godine, iznosio je 9,6 mol/l, a na dan </span><span class="span1">11.08.2015.godine, iznosio je 245 mg/dl , po vidjenom, on boluje od šećerne bolesti već 5 godina, liječio se isključivo tabletama, a od prije mjesec dana je počela terapija insulinom. Takodje, imenovani je srčani bolesnik, 2005.godine, mu je ugradjeno 5 stendova u bolnici u B</span><span class="span1">.</span><span class="span1">, kada mu je i dijagnostikovana šećerna bolest i povišen nivo masti u krvi i povišen arterijski pritisak.</span><span class="span1"> Takodje imenovani navodi da nikad u životu nije imao gubitak svijesti, a na osnovu medicinske dokumentacije konstatovano je da imenovani ne boluje od bolesti koje mogu dovesti do spontanog gubitka svijesti. Fakat je da dugogodišnja šećerna bolest kao i višegodišnji povišeni arterijski krvni pritisak svakako imaju uticaja na vid bolesnika. Medjutim,navedene bolesti ne dovode do naglog i iznenadnog gubitka vida. Ovo tim prije što u raspoloživoj medicinskoj dokumentaciji nema nikakvog podatka o njegovom stanju vida od 2015.godine, pa do današnjeg glavnog pretresa. Takodje navodni „gubitak vida“ ne može se dovesti ni u vezu sa lošom adaptacijom na tamu a sobzirom da je imenovani već prošao više tunela od Bara do mjesta odigravanja saobraćajne nezgode a adaptacija na svetlost i tamu je takav fenomen koji se ne može iscrpiti velikim brojem prolazaka kroz tunel. U raspoloživoj medicinskoj dokumentaciji dakle definitivno nema nikakvih medicinskih činjenica koje bi upućivale na iznenadni prolazni gubitak vida baš u vrijeme odigravanja predmetne saobraćajne nezgode, niti koje bi upućivale na porijeklo takvog nekog eventualnog gubitka vida. U izvještaju ljekara specijaliste prijemne ambulante Opšte bolnice Bar br. protokola 7247 od 28.06.2015. godine, u anamnezi stoji da je </span><span class="span1">J.Š.</span><span class="span1"> „ zaspao za volanom“, dok u izvještaju ljekara jedinice za HMP u Ulcinju br. 7845 od 28.06.2015. godine uopšte se ne pominje nikakav gubitak vida već da je </span><span class="span1">J.Š.</span><span class="span1"> „izgubio svijest na momenat“. Navedena srčana oboljenja i šećerna bolest nemaju nikakvog uticaja na kvalitet nečije adaptacije na tamu odnosno svjetlost u smislu da će takva oboljenja eventualno produžiti to vrijeme adaptacije na svjetlost.</span><span class="span1">       </span>
</p>
<p>
<span class="span1">       Iz izvoda iz kaznene evidencije za okrivljenog izdatog od MUP Srbije Uprave za analitiku broj 235-11676/15 od 06.11.2015.godine, proizilazi da isti nije ranije osuđivan.</span>
</p>
<p>
<span class="span1">    </span>
</p>
<p>
<span class="span1">      Ocjenjujući navode optužbe i odbranu okrivljenog, te sve provedene dokaze na glavnom pretresu, ocjenom kako svakog pojedinačno tako i u njihovoj međusobnoj povezanosti, utvrđeno je da je okrivljeni </span><span class="span1">J.Š.</span><span class="span1"> izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore, na način u vrijeme i mjesto kako je to naprijed opisano u izreci presude.</span>
</p>
<p>
<span class="span1">Prednje činjenično stanje sud je utvrdio prevashodno iz materijalnih dokaza- zapisnika o uvidjaju, te skice lica mjesta i fotoelaborata sačinjenih od strane službenika Uprave policije-Ispostave Ulcinj, koje je sud cijenio kao vjerodostojne, jer su sačinjeni od strane službenika policije u skladu sa njihovim zakonskim ovlašćenjima, odmah nakon nastale nezgode na licu mjesta,a na osnovu njihovih zapažanja i mjerenja na mjestu nezgode. Na osnovu ovih parametara (na koje od strane stranaka nije bilo bitnijih primjedbi) vještak saobraćajne struke dao je svoje mišljenje o uzroku ove saobraćajne nezgode. Iz nalaza i mišljenja stalnog sudskog </span><span class="span1">vještaka saobraćajne struke, utvrđeno je da je do nezgode došlo na način što okrivljeni nije na vrijeme način kretanja svog vozila "Ssang Yong", BK 323 SL prilagodio uslovima saobraćaja,usljed čega je sa vozilom započeo prelazak na suprotnu kolovoznu traku. Isti je upravljao vozilom brzinom od oko 64,50 (km/h), pri kojoj je imao vremensko prostornih mogućnosti da blagovremeno način kretanja prilagodi uslovima saobraćaja, odnosno prateći uzdužnu osu kolovoza zadrži vozilo na desnoj kolovoznoj traci, što nije uradio, već je prešao na lijevu kolovoznu traku namjenjenu za kretanje vozila iz suprotnog smjera, i time u kratkom vremenskom intervalu direktno ušao u putanju kretanja prvo vozila "VW Golf", </span><span class="span1"> xx xxx xx </span><span class="span1">a zatim i vozila "VW Bora", </span><span class="span1"> xx xxx xx</span><span class="span1">, pa ovakav način upravljanja vozilom od strane vozača vozila "Ssang Yong", </span><span class="span1"> xxxxxxxxx </span><span class="span1">, predstavlja grešku u upravljanju vozilom, i osnovni je i jedini uzrok nastanka predmetne saobraćajne nezgode. Ovaj vještak je svojim stručnim i argumentovanim mišljenjem otklonio svaku sumnju u uzrok nastanka ove saobraćajne nezgode, navodeći da je do nezgode došlo isključivo usljed greške u upravljanju vozilom od strane okrivljenog, koji nalaz je sud prihvatio  jer je isti detaljan, logičan i stručan, dat od strane kvalifikovanog lica za navedenu oblast vještačenja. Nadalje, vrstu, težinu, mehanizam nastanka i kvalifikacije povrede oštećenih sud je utvrdio iz nalaza i mišljenja vještaka medicinske struke dr S</span><span class="span1">.</span><span class="span1"> H</span><span class="span1">.</span><span class="span1">, koji je sud cijenio kao jasan, tačan i objektivan uradjen po pravilima struke i u cjelosti ga prihvatio, tim prije što ni stranke nisu imale primjedbe na isti. Sud je cijenio i iskaze oštećenih </span><span class="span1">N.A.</span><span class="span1"> i </span><span class="span1">M.A.</span><span class="span1">, nalazeći da su isti u svojim kazivanjima bili iskreni, jasni i uvjerljivi i kao takve ih prihvatio, tim prije što su isti saglasni kako medjusobno, tako i sa ostalim materijalnim dokazima a vjerodostojnost iskaza oštećenih, potvrđuje i iskaz svjedoka R</span><span class="span1">.</span><span class="span1">S</span><span class="span1">.</span><span class="span1">, koja se takođe nalazila na licu mjesta u momentu saobraćajne nezgode i sa čijim je vozilom okrivljeni najprije ostvario kontakt,a koja je jasno i detaljno govorila o predmetnom događaju. </span>
</p>
<p>
<span class="span1"> </span><span class="span1">  Ni okrivljeni nije sporio da je učesnik ove saobraćajne nezgode braneći se međutim da je do nezgode došlo zbog njegovih zdravstvenih problema odnosno gubitka vida što je po njegovom viđenju posljedica činjenice da je šećerni bolesnik. Ispitujući osnovanost ovakve odbrane okrivljenog sud je u vezi navedenih okolnosti saslušao vještaka sudske medicine koji je bio decidan u svom mišljenju</span><span class="span1"> da bez obzira na činjenicu da je kod okrivljenog prisutna </span><span class="span1">dugogodišnja šećerna bolest kao i višegodišnji povišeni arterijski krvni pritisak koji svakako imaju uticaja  na vid bolesnika, navedene bolesti ne dovode do naglog i iznenadnog gubitka vida,a osim toga navodni gubitak vida koji ističe odbrana ne može se dovesti ni u vezu sa lošom adaptacijom na tamu sobzirom da je imenovani već prošao više tunela od Bara do mjesta odigravanja saobraćajne nezgode a adaptacija na svetlost i tamu je takav fenomen koji se ne može iscrpiti velikim brojem prolazaka kroz tunel. Stoga je sud navode odbrane cijenio kao pokušaj da okrivljeni izbjegne krivičnu odgovornost. Ukoliko se nije osjećao fizički sposobnim okrivljeni je morao u datoj situaciji odustati od upravljanja vozilom kako nebi ugrozio sebe i ostale učesnike u saobraćaju. </span>
</p>
<p>
<span class="span1">Odredbom člana 29 stav 1 Zakona o bezbjednosti saobraćaja na putevima je predviđeno da se vozilo kreće desnom stranom kolovoza u smjeru kretanja. Nepoštovanje ovog zakonskog propisa za posljedicu je imalo nastupanje predmetne </span><span class="span1">saobraćajne nezgode,odnosno nastupanje teških tjelesnih povreda oštećenih </span><span class="span1">N.A.</span><span class="span1"> i </span><span class="span1">M.A.</span><span class="span1">.</span>
</p>
<p>
<span class="span1">Cijeneći izloženo okrivljeni se nije pridržavao citiranog saobraćajnog propisa, pa je time ugrozio saobraćaj i doveo u opasnost život i tijelo ljudi, pri čemu je bio svjestan da usljed takvog ponašanja može nastupiti zabranjena posledica, ali je olako držao da ona neće nastupiti ili će je moći spriječiti, čime su se u njegovim radnjama i nastupjelim posljedicama stekla sva objektivna i subjektivna obilježja bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, kao osnovnog djela. Kako su usljed osnovnog djela kod oštećenih nastupile teške tjelesne povrede,  poprimajući obilježja bića krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st.1 Krivičnog zakonika Crne Gore, čime je krivično djelo poprimilo kvalifikovani vid a i u odnosu na ostvarenu težu posljedicu okrivljeni je postupao nehatno.</span>
</p>
<p>
<span class="span1">            Odlučujući o kazni sud je cijenio sve okolnosti shodno čl.42 Krivičnog zakonika Crne Gore (olakšavajuće i otežavajuće) koje su od uticaja da kazna bude manja ili veća, pa je na strani okrivljenog od olakšavajućih cijenio njegovu starosnu dob (67 godina),porodične prilike (da je oženjen i otac šestoro djece) i njegovu raniju neosudjivanost, koju činjenicu je sud utvrdio iz izvoda iz kaznene evidencije, dok otežavajućih okolnosti nije bilo. Imajući u vidu naprijed navedene olakšavajuće okolnosti a u odsustvu otežavajućih, ličnost okrivljenog i težinu izvršenog krivičnog djela,te imovno stanje okrivljenog koje je sud utvrdio iz njegovog kazivanja (da je stambeno situiran,da posjeduje porodičnu kuću,vozilo,da mjesečno prihoduje penziju iz Italije u oznosu od 630,00 eura,da nema zakonsku obavezu izdržavanja djece jer su ista punoljetna i žive i rade u I</span><span class="span1">.</span><span class="span1">), sud je okrivljenog </span><span class="span2">osudio na novčanu kaznu u iznosu od 1.200 eura i obavezao ga da istu plati u roku od 3 mjeseca po pravosnažnosti presude, a ukoliko okrivljeni u naznačenom roku ne plati navedenu kaznu, sud će istu zamjeniti kaznom zatvora, na način što će za svakih započetih 25,00 eura novčane kazne odrediti jedan dan kazne zatvora, s tim što kazna zatvora ne može trajati duže od 6 (šest) mjeseci. Sud je mišljenja i uvjerenja da će se navedenom novčanom kaznom u dovoljnoj mjeri uticati na okrivljenog da ubuduće ne vrši ovakva i slična djela čime se u potpunosti ostvaruje svrha kažnjavanja iz čl. 32 Krivičnog zakonika Crne Gore u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">  </span><span class="span1">   Sud je imajući u vidu vrstu donešene odluke na osnovu čl.226 i 229 Zakonika o krivičnom postupku obavezao okrivljenog </span><span class="span1">J.Š.</span><span class="span1"> da uplati troškove postupka, koji se odnose na vještačenje po vještaku medicinske struke dr S</span><span class="span1">.</span><span class="span1">H</span><span class="span1">.</span><span class="span1"> iznos od 60,50 eura, vještačenje po sudskom vještaku medicinske struke dr K</span><span class="span1">.</span><span class="span1">N</span><span class="span1">.</span><span class="span1"> u iznosu od 104,50 eura, te na ime vještačenja po vještaku saobraćajne struke D</span><span class="span1">.</span><span class="span1">S</span><span class="span1">.</span><span class="span1"> iznos 82,50 eura, kao i paušalni iznos od 50,00 eura, a sve to u roku od 15 dana po pravosnažnosti presude.</span>
</p>
<li>
<span>    </span><span> </span><span> Na osnovu čl.239 st.2 Zakonika o krivičnom postupku,oštećeni </span><span>N.A.</span><span> i </span><span>M.A.</span><span> se radi ostvarivanja imovinsko-pravnog zahtjeva upućuju na parnični postupak, s obzirom na to da činjenice utvrđene u krivičnom postupku ne pružaju pouzdan osnov, ni za </span><span>potpuno ni za djelimično presuđenje u tom dijelu, a njihovo utvrđivanje bi vodilo znatnom odugovlačenju postupka.    </span>
</li>
<p>
<span class="span1"> </span><span class="span1">     </span><span class="span1">Shodno</span><span class="span1"> </span><span class="span1">navedenom</span><span class="span1">, a </span><span class="span1">na</span><span class="span1"> </span><span class="span1">osnovu</span><span class="span1"> </span><span class="span1">čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U ULCINJU</span>
</p>
<p style="text-align:center;">
<span class="span1">Dana 08.12.2015.godine</span>
</p>
<p>
<span class="span1">ZAPISNIČAR,                                                                                           S U D I J A,</span>
</p>
<p>
<span class="span1">Škrelja Milena                                                                                     Mr Sanja Mirović   </span>
</p>
<p>&nbsp;</p>
<li>
<span class="span1">PRAVNA POUKA: Protiv ove presude može se izjaviti žalba,u roku od 8 dana od dana prijema prepisa iste,Višem sudu u Podgorici a preko ovog suda.</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
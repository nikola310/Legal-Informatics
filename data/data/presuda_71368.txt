<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1">   </span><span class="span1"></span>
</p>
<p style="text-align:right">
<span class="span1">                                     K.br.179/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<li>
<span class="span2">   </span>
</li>
<p>&nbsp;</p>
<li>
<span class="span2"> OSNOVNI SUD U NIKŠIĆU</span><span class="span2">, kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara, u krivičnom predmetu protiv okrivljenog R</span><span class="span2">...</span><span class="span2"> M</span><span class="span2">...</span><span class="span2">, </span><span class="span2">zbog krivičnog djela kradja iz čl.239 st. 1 KZ,</span><span class="span2"> po optužnom predlogu ODT-a u Nikšiću, Kt.br.76/14 od 01.04.2014. godine, nakon dovršenog glavnog i javnog pretresa, dana 22.04.2014. godine, u prisustvu zastupnika ODT-a Ivanišević Ivane i okrivljenog  R</span><span class="span2">...</span><span class="span2"> M</span><span class="span2">...</span><span class="span2"> istog dana je donio i javno objavio</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">P R E S U D U</span>
</li>
<p>&nbsp;</p>
<li>
<span class="span2">Okrivljeni: R</span><span class="span2">...</span><span class="span2"> M , od oca R  i majke M, rodj. K rodjen. </span><span class="span2">xxxxx</span><span class="span2">.god. u Nikšiću, sa prebivalištem u Nikšiću ul. II </span><span class="span2">xxxxxx</span><span class="span2">, završio srednju školu, oženjen, otac četvoro djece, penzioner, lošeg  imovnog stanja, ranije neosudjivan</span>
</li>
<p>
<span class="span1"></span>
</p>
<li style="text-align:center;">
<span class="span2">K r i v    j e</span>
</li>
<p>&nbsp;</p>
<li>
<span class="span2">Što je:</span>
</li>
<p>&nbsp;</p>
<li>
<span class="span2">Dana 24.12.2013. godine u Nikšiću, u svom stanu koji se nalazi u ulici </span><span class="span2">. II D</span><span class="span2">...</span><span class="span2"> </span><span class="span2">xxxx</span><span class="span2">,</span><span class="span2">  svjestan svog djela čije je izvršenje htio, u namjeri da sebi pribavi protiv pravnu imovinsku korist u  iznosu  većem od 150,00 eura oduzeo električnu energiju u vrijednosti od 9,09 eura, vlasništvo Elektrodistribucije Nikšić, na način što je nakon isključenja sa niskonaponske mreže zbog duga,  podesnim sredstvom sklopku na brojilu instaliranog da registurje utrošak električne energije za njegov stambeni objekat doveo u gornji položaj čime je blokirao displej, tako da se potrošnja električne energije nije mogla registrovati,</span>
</li>
<p>&nbsp;</p>
<li>
<span class="span2">-čime je izvrsio krivično djelo krađa iz člana 239 stav 1 Krivičnog zakonika</span>
</li>
<p>&nbsp;</p>
<li>
<span class="span2">- pa  Sud okrivljenom primjenom citiranih zakonskih odredbi kao i odredbi iz čl. 4 st. 2, čl. 42, čl. 52, čl. 53, čl. 54  Krivičnog zakonika i čl. 229,226,239 i 374 Zakonika o krivičnom postupku, i z r i č e</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">USLOVNU OSUDU</span>
</li>
<li style="text-align:center;">
<span class="span2"></span><span class="span2"></span><span class="span2"></span><span class="span2"></span>
</li>
<li>
<span class="span2">Kojom mu utvrdjuje kaznu zatvora u trajanju od 40 (četrdest) dana i istovremeno odredjuje da se ova kazna neće izvršiti ako u roku od 1 (jedne) godine po pravosnažnosti presude ne učini novo krivično djelo.</span>
</li>
<p>&nbsp;</p>
<li>
<span class="span2">Obavezuje se okrivljeni da na ime troškova krivičnog postupka plati iznos od 84,00 (osamdesetčetiri) €, u roku od 15 dana od dana pravosnažnosti presude, pod prijetnom prinudnog izvršenja, na žiro račun  ovog Suda br. 832-152-32.</span>
</li>
<p>&nbsp;</p>
<li>
<span class="span1">Dužan je </span><span class="span1">okrivljeni da oštećenoj »Elektrodistribuciji« Nikšić na ime imovinskopravnog zahtjeva  plati iznos od 9,09 €, u roku od 30 dana od dana pravosnažnosti presude.(pitaj)</span>
</li>
<p>&nbsp;</p>
<li style="text-align:center;">
<span class="span2">O b r a z l o ž e n j e</span>
</li>
<p>&nbsp;</p>
<li>
<span class="span2">Optužnim predlogom ODT-a Nikšić Kt.br. 76/14 od 01.04.2014.god.,stavljeno je na teret okrivljenom R</span><span class="span2">...</span><span class="span2"> M</span><span class="span2">...</span><span class="span2"> izvršenje krivičnog djela koje je činjenično i pravno opisano izrekom presude, pa je zastupnik ODT-a  Ivanišević Ivana na glavnom pretresu ostala pri ovakvom optužnom aktu, predlažući Sudu u završnoj riječi da okrivljenog oglasi krivim i osudi po zakonu. </span>
</li>
<p>&nbsp;</p>
<li>
<span class="span2">Predstavnik oštećene „Elektrodistribucije“ Nikšić svojim dopisom br. 2233 od 22.04.2014.godine se pridružio krivičnom gonjenju protiv okrivljenog i ispostavio imovinsko pravni zahtjev u iznosu 38,26 eura. </span>
</li>
<p>&nbsp;</p>
<li>
<span class="span2">Okrivljeni R</span><span class="span2">...</span><span class="span2"> M</span><span class="span2">...</span><span class="span2"> u svojoj odbrani na glavnom pretresu, nije priznao djelo koje mu je stavljeno na teret, ni krivicu za isto, pa je u navodima svoje odbrane u bitnom istakao, da je tačno da živi u stanu koji se nalazi u ul. II D</span><span class="span2">...</span><span class="span2"> br. 1, te da se brojilo koje se vodi na njegovo ime nalazi na jednom stubu koje je udaljeno od njegove kuće na jedno 100 metara, te da se na tom stubu nalaze još tri brojila drugih stanara. Naveo je da mu nije ništa poznato o isključenju struje do dana 24.12.2013. godine, već da je struju redovno imao, pa s obzirom da je imao dug za struju, ista mu je isključena dana 25.12.2013. godine te i da mu do danas ista nije uključena, sa razloga što nije imao novac da plati dug. Od tada on se grije na drva, a da je jednim produžnim kablom od brata obzirom da žive u istoj kući, koja ima dva ulaza, sproveo struju samo za sijalicu i da tako funkcioniše, dok njegova djeca nijesu u kuću već su kod njegove tazbine, a žena samo privremeno boravi u kući, tako da mu o tom isključenju struje i ponovnom uključenju ništa nije poznato. Dalje je naveo, da je tačno da mu je struja isključena dana 25.12.2013. godine, jer je taj datum zaokružio na kućnom kalednaru. U završnoj riječi je istakao da se ne osjeća krivim i da nema šta više da doda u svoju odbranu.</span>
</li>
<p>&nbsp;</p>
<li>
<span class="span2">Sud je u dokaznom postupku na glavnom pretresu na saglasan predlog stranaka pročitao iskaze svjedoka Š</span><span class="span2">...</span><span class="span2"> B</span><span class="span2">...</span><span class="span2"> i Đ</span><span class="span2">...</span><span class="span2"> M</span><span class="span2">...</span><span class="span2">, pročitao zapisnik o kontroli mjernog mjesta Elektrodistribucije Nikšić broj 0004558 od 24.12.2013, godine, zapisnik o izvršenju naloga za obustavu, snadbijevanja elektručnom energijom br. 0000134 od 17.12.2013. godine, na saglasan predlog stranaka pročitao  nalaz i mišljenje sudskog vještaka elektro struke G</span><span class="span2">...</span><span class="span2"> I</span><span class="span2">...</span><span class="span2"> i izvod iz kaznene evidencije  na ime okrivljenog.</span>
</li>
<p>&nbsp;</p>
<li>
<span class="span2">Analizirajući provedene dokaze pojedinačno i u njihovoj međusobnoj povezanosti,dovodeći ih u vezi sa navodima optužbe i odbrane okrivljenog,sud je na nesumljiv način utvrdio da je okrivljeni R</span><span class="span2">...</span><span class="span2"> M</span><span class="span2">...</span><span class="span2"> počinio krivično djelo koje mu je optužbom stavljeno na teret, pa ga je zbog izvršenja istog oglasio krivim i krivično pravno odgovornim iz sledećih razloga:</span>
</li>
<p>&nbsp;</p>
<li>
<span class="span2">Saslušan u svojstvu svjedoka Š</span><span class="span2">...</span><span class="span2"> B</span><span class="span2">...</span><span class="span2"> je na zapisniku od 07.03.2014. godine pred ODT-om Nikšiću u svom iskazu u bitnom naveo da je radnik Elektrodistribucije Nikšić, te da su dana 24.12.2013. godine on i njegov kolega K</span><span class="span2">...</span><span class="span2"> M</span><span class="span2">...</span><span class="span2"> dobili nalog da iskontorlišu brojilo koje se vodi na ime R</span><span class="span2">...</span><span class="span2"> M</span><span class="span2">...</span><span class="span2">, a koji potrošač je prethodno bio daljinskim putem isključen sa niskonaponse mreže. Tom prilikom su konstantovali da displej na brojilu ne radi, te da je sklopka na brojilu bila u gornjem položaju, što znači da je potrošač imao napajanje električnom energijom, a sobzirom da nije radio displej potrošnja se nije mogla očitavati preko brojila, pa su oni restartovali to brojilo, nakon čega je dispelj proradio tako da su oni očitali stanje koje su upisali u zapisnik, a potrošač je ostao bez napajanja električnom energijom, dodajući i to da je kod navedenog potrošača bio upaljen alarm na brojilu, što znači da su postojale neke nepravilonosti u radu brojila.</span>
</li>
<p>&nbsp;</p>
<li>
<span class="span2">Saslušan u svojstvu svjedoka Đ</span><span class="span2">...</span><span class="span2"> M</span><span class="span2">...</span><span class="span2"> je na zapisniku od 01.04.2014. godine pred ODT-om Nikšić u bitnom je naveo, da je zaposlen u Elektrodistribuciju na radnom mjestu inženjera za relejnu zaštitu i ispitivanje, te da poslednju godinu dana radi nadzor na projektu unapređenja sistema mjerenja i u distributivnom sistemu Crne Gore na teritoriji Nikšića. Obzirom da se radi o takozvanim pametnim brojilima sa daljinskim upravljanjem, nije moguće priključiti takvo brojilo nakon isključenja sve dok je prisutan signal za isključenje. Međutim upotrebom uređaja koji se pojavio u prodaji, koji proizvidi kratkotrajni elektromagnetni impuls visoke jačine, moguće je brojilo privremeno uspavati ili ga trajno oštetiti. Pojasnio je da, kada se taj uređaj prisloni uz brojilo on tada šalje elektromagnetni impuls i tada blokira privremeno ili trajno funkciju brojila, to jeste da mjeri energiju i utrošenu elektirčnu energiju i da eliminiše signal daljinskog isključenja, pa čim se eliminišu funkcije mjerenja električne energije i signal za isključenje, te da je taj impuls dovoljan da se sklopka dovede u gornji položaj, u kom položaju ona ostaje, što znači da brojilo propušta električnu energiju do stana potrošača. S obzirom da je već isključena funkcija mjerenja elektirčne energije ta potrošnja se ne registruje. Kada se na takav način djeluje na brojilo, to jeste kada mu je privremeno ili trajno oštećena funkcija mjerenja električne energije, potrošnja električne energije, koja je do tog momenta registrovana u brojilu ona ostaje i može se očitati nakon oporavka brojila, a ako je brojilo potpuno uništeno onda se potrošnja koja je ranije bila može očitati optičkim čitačem, dodajući i to da kada se sklopka na brojilu nalazi u gornjem položaju znači da potrošač ima napajanje elektičnom energijom to jeste da ima napona odnosno struje koja ide od brojila do stana potrošača. </span>
</li>
<p>&nbsp;</p>
<li>
<span class="span2">Uvidom u zapisnik «Elektrodistribucije» o kontroli mjernog mjesta br.0004558, od 24.12.2013.god. utvrdjeno je da je konstatovano da na brojilu prilikom kontrole nije radio displej, te da je displej uspješno oporavljen a da je na brojilu aktivna tarifa T 2 i da je prisutan alarm.</span>
</li>
<p>&nbsp;</p>
<p>&nbsp;</p>
<li>
<span class="span2">Uvidom u zapisnik o izvršenju naloga za obustavu snadbijevanja električnom energijom br. 0000134 od 17.12.2013. godine utvrđeno je da je konstantovano da je potrošač isključen daljinski (AMM centar).</span>
</li>
<p>&nbsp;</p>
<li>
<span class="span2">Iz nalaza i mišljenja stalnog sudskog vještaka elektro struke G</span><span class="span2">...</span><span class="span2"> I</span><span class="span2">...</span><span class="span2">, dat pred ODT-om od 28.03.2014god, proizilazi da količina utrošene električne energije za jedan dan iznosi 9.09 eura.  </span>
</li>
<p>&nbsp;</p>
<li>
<span class="span2">Cijeneći prednje dokaze pojedinačno i njihovoj međusobnoj vezi sud je na nesumnjiv način utvrdio da je okrivljeni dana </span><span class="span2">24.12.2013. godine u Nikšiću, u svom stanu koji se nalazi u ulici II D</span><span class="span2">...</span><span class="span2"> br. 2, svjestan svog djela čije je izvršenje htio, u namjeri da sebi pribavi protiv pravnu imovinsku korist, u iznosu većem od 150,00 eura oduzeo električnu energiju u vrijednosti od 9,09 eura, vlasništvo Elektrodistribucije Nikšić, na način što je nakon isključenja sa niskonaponske mreže zbog duga,  podesnim sredstvom sklopku na brojilu instaliranog da registurje utrošak električne energije za njegov stambeni objekat doveo u gornji položaj čime je blokirao displej tako da se potrošnja električne energije nije mogla registrovati, kojim radnjama ostvario sva obilježja</span><span class="span2"> krivičnog djela krađa iz člana 239 stav 1 Krivičnog zakonika.</span>
</li>
<p>&nbsp;</p>
<li>
<span class="span2">Sud je cijenio odbranu okrivljenog koji je negirao izvršenje krivičnog djela stavljenog mu na teret navodeći da mu je stuja nije isključena dana 17.12.2013 zbog duga već  dana  25.12.2013 god. i da od tog dana nema struje u svom stanu, nakon čega je jednim produžnim kablom od brata koji živi u istoj kući, sa dva ulaza, sproveo  struju samo za sijalicu pa je istu odbacio kao smišljenu, sračunato datu u culju izbjegavanja krivice.Da je okrivljeni počinio krivično djelo koje je predmet optužbe sud utvrđuje iz potpunog i jasnog iskaza svjedoka Š</span><span class="span2">...</span><span class="span2"> B</span><span class="span2">...</span><span class="span2"> radnika Elektrodistribucije Nikšić koji se svjedok objektivno, jasno i istinito izjasnio o činjenicama važnim za ovu krivičnu stvar a koji ne bi imao razloga da konstatuje drugačije stanje od zatečenog i čiji iskaz nije doveden u sumnju nijednim provedenim dokazom, već je naprotiv potvrđen zapisnikom o kontroli mjernog mjesta i zapisnikom o obustavi snadbijevanja električnom energijom od 17.12.2013 godine gdje je konstatovano da je okrivljeni zbog duga isključen na brojilu. Naime, svjedok Š</span><span class="span2">...</span><span class="span2"> B</span><span class="span2">...</span><span class="span2"> je bio jasan u svom iskazu  da je potrošač bio  prethodno daljinskim putem isključen sa niskonaponse mreže, te da su prilikom kontrole dana 24.12.2013 god on i njegov kolega K</span><span class="span2">...</span><span class="span2"> M</span><span class="span2">...</span><span class="span2"> konstantovali da displej na brojilu ne radi, i da je sklopka na brojilu bila u gornjem položaju, tako da je potrošač imao napajanje električnom energijom, a obzirom da nije radio displej potrošnja se nije mogla očitavati preko brojila, nakon čega su oni restartovali  brojilo usled čega je dispelj  proradio tako da su očitali stanje koje su upisali u zapisnik, dok je potrošač ostao bez napajanja električnom energijom, navodeći da je kod potrošača bio upaljen alarm na brojilu, što znači da su postojale neke nepravilonosti u radu brojila, a što je potkrijepljeno iskazom svjedka Đ</span><span class="span2">...</span><span class="span2"> M</span><span class="span2">...</span><span class="span2"> koji je naveo da upotrbom uređaja koji se pojavio u prodaji koji proizvodi kratkotrajni elektromagnetni impuls visoke jačine, moguće je brojilo privremeno uspavati ili ga trajno oštetiti što dovodi do toga da blokira privremono ili trajno funkciju brojila to jest da mjeri energiju i utrošenu električnu energiju, pa se na taj način  sklopka dovede u gornji položaj, što znači da brojilo propušta električnu energiju do stana potrošača a ta potrošnja se ne registruje što je sud utvrdio iz zapisnika o kontroli mjernog mjesta od 24.12.2013.godine. Odbrana okrivljenog da mu nije  ništa poznato o isključenju struje do dana 25.12.2013. godine, već da je struju redovno imao opovrgnuta je zapisnikom o izvršenju naloga za obustavu snadbijevanja električnom energijom br. 0000134 od </span><span class="span2">17.12.2013 a kada je struja okrivljenom zaista isključena. U prilog prednjem zaključku suda je i činjenica da je upravo okrivljeni jedini imao pravni interes da se prikopča na elektrodisrtibutivnu mrežu,a da se potrošnja električne energije ne regisruje.</span>
</li>
<p>&nbsp;</p>
<li>
<span class="span2">Vrijednost oduzete električne energije sud je utvrdio iz nalaza i mišljenja stalnog sudskog vještaka elektro struke G</span><span class="span2">...</span><span class="span2"> I</span><span class="span2">...</span><span class="span2"> da vrijednost oduzete električne energije iznosi 9,09 eura. </span>
</li>
<p>
<span class="span1"> </span>
</p>
<p>
<span class="span1">Kako je okrivljeni bio svjestan da oduzima tuđu pokretnu stvar, električnu energiju vlasništvo Elektrodistribucije Nikšić, na način što je nakon isključenja sa niskonaponske mreže zbog duga, sklopku na brojilo instaliranog da registruje utrošak električne energije za njegov stambeni objekat doveo u gornji položaj čime je blokirao displej tako da se potrošnja električne energije nije mogla registrovati a koju je na prednji način obezbijedio u svom stanu, u namjeri da njenim prisvajanjem pribavlja protivpravnu imovinsku korist u vrijednosti većoj od 150,00 eura, što je očigledno i htio, nesumnjivo je da je bio svjestan svoga djela i htio njegovo izvršenje u čemu se ogleda njegov direktni umišljaj pri izvršenju djela jer je umišljaj okrivljenog bio usmjeren na oduzimanje električne energije sve dok to bude u mogućnosti da čini.</span>
</p>
<p>&nbsp;</p>
<p>
<span class="span1">Sud nije provodio dokaz neposredno saslušanje svjedoka K</span><span class="span1">...</span><span class="span1"> M</span><span class="span1">...</span><span class="span1"> usled odustanka ODT-a od sprovođenja istog uz saglasnost okrivljenog,s  obzirom da je provedenim dokazima utvrđeno činjenično stanje, pa bi provođenjem istih samo vodilo odugovlačenju krivičnog postupka i nebi uticalo na drugačiju odluku suda u ovoj pravnoj stvari.</span>
</p>
<p>&nbsp;</p>
<p>
<span class="span1">Punomoćnik oštećene  ispostavio je imovinsko pravni zahtjev za naknadu štete na ime neovlašćene potrošnje električne energije u iznosu od 38,26 eura a što je sud utvrdio iz dopisa Elektrodistribucije br. 2233 od 22.04.2014.godine, pa kako su podaci i  utvrdjene činjenice u krivičnom postupku pružile pouzdan osnov da se istom udovolji ali u iznosu  od 9,09 eura to je okrivljeni na osnovu člana  239 st.2 ZKP obavezan da oštećenom na ime  naknade štete plati navedeni iznos a za preostali se upućuje u gradjanskoj parnici.</span>
</p>
<p>&nbsp;</p>
<li>
<span class="span2">Prilikom odlučivanja o krivičnoj sankciji, Sud je u smislu čl.42 st.1 KZ na strani okrivljenog  kao olakšavajuće okolnosti cijenio njegovu porodičnost – otac četvoro djece, raniju neosudjivanost, u što se sud uvjerio uvidom u izvod iz kaznene evidencije,pa je u odsustvu otežavajućih okolnosti stav  Suda da će  shodno čl. 53 i 54 KZ izricanjem uslovne osude uz odredjivanje kazne zatvora u trajanju od 40 dana koja se kazna neće izvršiti ako okrivljeni u roku od 1 godine ne izvrši novo krivično djelo na okrivljenog  dovoljno uticati da ubuduće ne vrši  kriv.djela te da će se u konkretnom slučaju postići svrha uslovne osude iz čl. 52 KZ, a u okviru opšte svrhe propisivanja i izricanja  krivičnih sankcija iz čl. 4 st. 2 KZ.</span>
</li>
<p>&nbsp;</p>
<li>
<span class="span2">Kako je okrivljeno lice oglašeno krivim, Sud ga je obavezao da shodno čl. 226 u vezi čl. 229 ZKP-a,  plati iznos od 84,00 EUR-a na ime troškova krivičnog postupka, od čega 44,00 EUR-a na ime naknade vještaku elektro struke G</span><span class="span2">...</span><span class="span2"> Iliji, a  40,00 EUR-a na ime paušala srazmjerno složenosti i trajanju krivičnog postupka, te imovnom stanju okrivljenog.</span>
</li>
<p>&nbsp;</p>
<li>
<span class="span2">Iz iznijetih razloga, odlučeno je kao u izreci presude.</span>
</li>
<p>&nbsp;</p>
<li>
<span class="span2">              </span><span class="span2">OSNOVNI SUD U NIKŠIĆU</span><span class="span2">, dana  22.04.2014. godine.</span>
</li>
<p>&nbsp;</p>
<p>&nbsp;</p>
<li>
<span class="span2">ZAPISNIČAR                                             </span><span class="span2"></span><span class="span2"></span><span class="span2"></span><span class="span2">S U D I J A</span>
</li>
<li>
<span class="span2">Nikolić Rada s.r.</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Vesna Kovačević s.r.</span>
</li>
<li>
<span class="span2">                                                      </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                           Za tačnost otpravka tvrdi i ovjerava</span>
</p>
<p>
<span class="span1">                                                    službenik suda</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA:     Protiv ove presude nezadovoljna stranka ima pravo                            </span><span class="span1"></span><span class="span1"></span><span class="span1">           žalbe u roku od  8 dana od dana prijema iste preko ovog                         suda  Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
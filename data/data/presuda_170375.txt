<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Calibri'}
.span3{;font-size:12pt;font-family:'Arial'}
.span4{color:#222222;font-family:'Arial'}
.span5{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.61/15</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U DANILOVGRADU kao krivični, sudija Sonja Keković, uz učešće Ane Ivanović, kao zapisničara, u krivičnom predmetu okrivljenog </span><span class="span1">B.P.</span><span class="span1"> iz </span><span class="span1">D.</span><span class="span1">, zbog krivičnog djela povreda groba iz čl.411 st.1 Krivičnog zakonika, koga brani branilac po izboru </span><span class="span1">Lj.P.K.</span><span class="span1">, advokat iz </span><span class="span1">P.</span><span class="span1">, odlučujući po optužnom predlogu Osnovnog državnog tužilaštva u Podgorici Kt.br.1107/13 od 22.11.2013. godine, koji je na glavnom pretresu zastupao N</span><span class="span1">.</span><span class="span1"> B</span><span class="span1">.</span><span class="span1">, tužilac ODT-a u Podgorici, nakon održanog glavnog i javnog pretresa dana 09.12.2015. godine, u prisustvu zastupnika optužbe, okrivljenog, branioca okrivljenog i oštećenog </span><span class="span1">V.N.</span><span class="span1">, donio je dana 11.12.2015. godine i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.P.</span><span class="span1"> JMBG, </span><span class="span1">od oca D</span><span class="span1">.</span><span class="span1"> i majke M</span><span class="span1">.</span><span class="span1">, rođene A</span><span class="span1">.</span><span class="span1">, rođen. godine u N</span><span class="span1">.</span><span class="span1">, sa prebivalištem u D</span><span class="span1">.</span><span class="span1">, na adresi G</span><span class="span1">.</span><span class="span1"> b.b., državljanin Crne Gore, razumije crnogorski jezik, njegov jezik je crnogorski, oženjen, otac dvoje djece, pismen, završio srednju Mašinsku školu, srednjeg imovnog stanja, neosuđivan. </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 08.07.2013. godine, na mjesnom groblju zvanom "Ćekla", Opština Danilovgrad, grubo povrijedio grob, na način što je neovlašćeno u grobnom mjestu broj , vlasništvo oštećenog </span><span class="span1">V.N.</span><span class="span1">, sahranio svog oca pok. </span><span class="span1">B.D.</span><span class="span1">, a grobno mjesto obložio mermerom, a bio je svjestan svog djela čije je izvršenje htio i znajući da je njegovo djelo zabranjeno. </span>
</p>
<p>&nbsp;</p>
<p>
<span class="span1">- čime je izvršio krivično djelo povreda groba iz čl.411 st.1 Krivičnog zakonika.</span>
</p>
<p>&nbsp;</p>
<p>
<span class="span1">Pa sud okrivljenom </span><span class="span1">B.P.</span><span class="span1">u, primjenom citiranih zakonskih propisa, te člana 4, 5, 15, 32, 36, 42, 52, 53 i 54 KZ i čl.226, 229 i 374 ZKP-a, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni </span><span class="span1">B.P.</span><span class="span1"> da na ime troškova krivičnog postupka - sudskog paušala uplati u korist budžeta Crne Gore novčani iznos od 30,00 €, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Podgorici Kt.br.1107/13 od 22.11.2013. godine, okrivljenom </span><span class="span1">B.P.</span><span class="span1">u je stavljeno na teret izvršenje krivičnog djela </span><span class="span1">povreda groba iz čl.411 st.1 Krivičnog zakonika. </span><span class="span1">Zastupnik optužbe je na glavnom pretresu u završnoj riječi naveo da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret, te predložio da sud istog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Rješenjem Višeg suda u Podgorici Kž.br.585/15 od 02.10.2015. godine, uvažena je žalba Osnovnog državnog tužilaštva u Podgorici, a povodom te žalbe i po službenoj dužnosti ukinuta je presuda Osnovnog suda u Danilovgradu K.br.77/14 od 20.02.2015. godine i predmet vraćen prvostepenom sudu na ponovno suđenje. Presudom Osnovnog suda u Danilovgradu K.br.77/14 od 20.02.2015. godine, okrivljeni </span><span class="span1">B.P.</span><span class="span1"> je na osnovu čl.373 tač.2 ZKP-a oslobođen od optužbe da je učinio krivično djelo povreda groba iz čl.411 st.1 Krivičnog zakonika.  </span>
</p>
<p>&nbsp;</p>
<p>
<span class="span1">Branilac okrivljenog </span><span class="span1">B.P.</span><span class="span1">, advokat </span><span class="span1">Lj.P.K.</span><span class="span1">, u završnoj riječi je u bitnom navela da u radnjama okrivljenog nema zakonskog obilježja bića krivičnog djela koje mu se optužbom stavlja na teret, iz razloga što je na glavnom pretresu nesporno utvrđeno da prije sahranjivanja oca okrivljenog u spornoj grobnici, niko ranije nije bio sahranjen, te da se u krivično pravnom smislu sporno grobno mjesto ne može smatrati grobom, pa ne može ni doći do povrede groba. Dalje je navela da je u konkretnom slučaju nesporno utvrđeno da ne postoji umišljaj okrivljenog, kao i da je njen branjenik bio u stvarnoj zabludi, a budući da mu je radnik Komunalog preduzeća, pokazao sporno grobno mjesto kao grobno mjesto vlasništvo njegove porodice, ističući da je i oštećeni na glavnom pretresu naveo da okrivljeni nije imao namjeru da sahrani svog oca u tuđoj grobnici. Predložila je da da se njen branjenik oslobodi od optužbe.  </span>
</p>
<p>&nbsp;</p>
<p>
<span class="span1">Okrivljeni </span><span class="span1">B.P.</span><span class="span1">, u odbrani datoj u prethodnom postupku i na glavnom pretresu u bitnom je naveo da je 1986. godine njegova porodica kupila grobno mjesto na gradskom groblju “Ćekla” u Danilovgradu, koje grobno mjesto je nosilo oznaku broj  (stari broj), te da je u januaru mjesecu 2012. godine podnio zahtjev za uređenje grobnog mjesta, prema uputstvu tadašnjeg rukovodstva Komunalnog preduzeća Danilovgrad, a rješenjem od 16.01.2012. godine odobreno mu je uređenje istog grobnog mjesta, koje je tada prema dokumentaciji nosilo oznaku broj  (novi broj). Kako nije znao gdje se fizički nalazi to grobno mjesto, jer nijesu postojale oznake po brojevima kako je to glasilo na papiru, tražio je od direktora Komunalnog preduzeća da pošalje nekog od svojih radnika, kako bi mu pokazao gdje se nalazi to grobno mjesto, pa je tako i urađeno, na način što je jedan radnik sa njim pošao i pokazao mu grobno mjesto koje se sastojalo od dva ukopna mjesta, koja su stajala jedan pored drugog, pod jednom betonskom pločom, a ništa na tom grobu nije bilo uređivano, niti su postojale bilo kakve oznake. U julu mjesecu 2013. godine, ukazala se potreba za uređenjem grobnog mjesta, jer se očekivalo da će njegov otac da premine, pa je angažovao radnike, dao im dokumentaciju i pokazao im na isto grobno mjesto koje je njemu prethodno pokazano od strane radnika Komunalnog preduzeća, pa je isto je i uređeno, odnosno grobnica je obložena mermerom i na ploču je postavljen ukrasni kamen, te nakon smrti oca, u toj grobnici istog su i sahranili, pri čemu je tek kasnije oštećeni </span><span class="span1">V.N.</span><span class="span1"> reagovao, na način što je prijavio Komunalnom preduzeću da je </span><span class="span1">njegova grobnica broj , zauzeta. Pojasnio je da, uz rješenje kojim mu je dozvoljeno uređenje grobnog mjesta broj , nije dobio nikakvu skicu grobnih mjesta na gradskom groblju, već jedini način na koji je mogao da identifikuje grobno mjesto, bio je da mu radnik Komunalnog preduzeća pokaže isto, a što je i učinjeno u konkretnom slučaju. Na osnovu pokazivanja grobnog mjesta u kojem je i sahranio svog oca, od strane radnika, bio je siguran da se radi o grobnom mjestu vlasništvo njegove porodice, a da je dvadesetak ili mjesec dana nakon sahrane oca, saznao da je došlo do greške u pogledu identifikacije grobnog mjesta, navodeći da je neshvatljivo i pomisliti da je mogao svjesno sahraniti svog oca u tuđu grobnicu. Pojasnio je da je oznaka grobnog mjesta, vlasništvo njegove porodice, 1986. godine nosila oznaku  (stari broj), a da je prema dokumentaciji kojom mu je odobreno uređenje grobnog mjesta, isto grobno mjesto nosilo oznaku broj  (novi broj). Takođe je pojasnio da na spornom grobnom mjestu broj  na kojem je izvodio radove i za koje je mislio da je njegovo vlasništvo, nigdje nije bio vidno istaknut broj grobnog mjesta, niti je postojala skica ili plan grobnih mjesta. Takođe je pojasnio da iako je dana 16.01.2012. godine dobio odobrenje za sklapanje ugovora za izvođenje radova na grobnici broj , nije odmah tada pristupio izvođenju radova, već je to učinio otprilike u junu mjesecu 2013. godine, pri čemu je radove počeo izvoditi na grobnici broj , za koju je mislio da je vlasništvo porodice </span><span class="span1">B.</span><span class="span1">, a tada nije znao da se radi o grobnici broj , vlasništvo oštećenog </span><span class="span1">V.N.</span><span class="span1">. Istakao je da u spornom grobnom mjestu u kojem je bio sahranjen njegov otac, niko ranije nije bio sahranjen. Dodao je da se direktoru Komunalnog preduzeća </span><span class="span1">S.Z.</span><span class="span1"> usmeno obraćao kako bi obezbijedio nekog od radnika da izađe na lice mjesta radi idenifikacije grobnog mjesta koje je vlasništvo njegove porodice. U završnoj riječi nije imao što da doda.</span>
</p>
<p>&nbsp;</p>
<p>
<span class="span1">Sud je na glavnom pretresu u dokaznom postupku saslušao svjedoka-oštećenog </span><span class="span1">V.</span><span class="span1"> </span><span class="span1">N.</span><span class="span1">; saslušao svjedoka </span><span class="span1">S.Z.</span><span class="span1">; pročitao zapisnik Komunalne policije broj 1/1 od 22.07.2013. godine i 1/2 od 24.07.2013. godine; odluku JKZP broj 2483 od 14.08.2009. godine; potvrdu JKZP broj 09-1508 od 20.11.2000. godine; rješenje JPKD broj 03-100/40 od 18.02.2013. godine; odobrenje JKZP broj 03-88 od 16.01.2012. godine; ugovor JKZP broj 03-89 od 16.01.2012. godine; rješenje JKZP 03-16 od 11.01.2000. godine; izvršio uvid u skicu grobnih mjesta JKZP; izvršio uvid u spise predmeta Osnovnog suda u Danilogradu P.br.285/13 i pročitao izvod iz kaznene evidencije Ministarstva pravde Crne Gore broj KE 162/2015 od 10.11.2015. godine, na ime okrivljenog </span><span class="span1">B.P.</span><span class="span1">.   </span>
</p>
<p>&nbsp;</p>
<p>
<span class="span1">Svjedok-oštećeni </span><span class="span1">V.N.</span><span class="span1"> je u iskazu datom u prethodnom postupku u bitnom naveo da je dana 14.07.2009. godine od </span><span class="span1">K.D.</span><span class="span1"> kupio dvoukopnu grobnicu na gradskom groblju u Danilovgradu, koja grobnica nosi oznaku broj  i koju on nije uređivao u smislu da izradi piramidu i oblogu od mermera, već samo neke sitne popravke kako bi se grobnica uljepšala po mjesnim običajima. Kada je čuo da je umro </span><span class="span1">B.D.</span><span class="span1">, otac </span><span class="span1">B.P.</span><span class="span1">, pošao je da izjavi saučešće, a nedugo poslije njegove sahrane, dana 20.07.2013. godine, pozvao ga je telefonom </span><span class="span1">K.D.</span><span class="span1"> i pitao ga da li je prodao grobnicu nekome i saopštio mu da nešto nije u redu i da je vidio da je grobno mjesto koje je njegovo vlasništvo oznake , zauzeto, odnosno obloženo mermerom i da je tamo neko sahranjen. Tada su obojica otišli do groblja i kada je došao do grobnog mjesta broj  vidio je da je grobnica potpuno preuređena, da je obložena mermerom, da na ploči stoji drveni krst sa vijencem i pročitao je da se radi o </span><span class="span1">B.D.</span><span class="span1">u. Nakon toga, otišao je do direktora Komunalnog preduzeća, </span><span class="span1">S.Z.</span><span class="span1">, koji je zbog navedenog događaja zakazao sastanak, na kojem je utvrđeno da su porodica </span><span class="span1">B.</span><span class="span1"> vlasnici grobnog mjesta sa </span><span class="span1">oznakom  i da za to imaju svu potrebnu dokumentaciju, uključujući i odobrenje Komunalnog preduzeća od 16.01.2012. godine da mogu svoje grobno mjesto urediti, ali oni to nijesu učinili na svom grobnom mjestu, već su preuredili grobno mjesto vlasništvo oštećenog, koje nosi oznaku , na kom sastanku se </span><span class="span1">B.P.</span><span class="span1"> pravdao da je u pitanju greška. Istakao je da su </span><span class="span1">B.</span><span class="span1">i znali da svoga pok. oca sahranjuju u tuđu grobnicu i da nije u pitanju nikakva greška, tražeći da se njegovo grobno mjesto dovede u prvobitno stanje, odnosno stanje koje je bilo prije uređivanja i sahrane </span><span class="span1">B.D.</span><span class="span1">. Dodao je da se na svakom grobnom mjestu nalazi vidno istaknuta oznaka broja grobnog mjesta i da je više nego jednostavno pronaći tačno grobno mjesto.          </span>
</p>
<p>&nbsp;</p>
<p>
<span class="span1">U svom iskazu na glavnom pretresu, svjedok oštećeni </span><span class="span1">V.N.</span><span class="span1"> je naveo da su on i </span><span class="span1">B.P.</span><span class="span1">, u parničnom postupku zaključili sudsko poravnanje, kojim su regulisali poremećene odnose, koji su nastali kao posledica greške do koje je došlo u konkretnom slučaju, te naglasio da je porodica </span><span class="span1">B.</span><span class="span1"> i postupila u skladu sa zaključenim sudskim poravnanjem. Dalje je naveo da se ne pridružuje krivičnom gonjenju protiv okrivljenog </span><span class="span1">B.P.</span><span class="span1">, iz razloga što je siguran da isti nije namjerno sahranio svog oca u grobnicu koja je njegovo vlasništvo (vlasništvo oštećenog), već da je u pitanju greška učinjena od strane Komunalnog preduzeća. Istakao je da u grobnom mjestu broj  koje je njegovo vlasništvo, a u kojem je bio sahranjen otac okrivljenog </span><span class="span1">B.P.</span><span class="span1">, niko ranije nije bio sahranjen. Dodao je da je na grobnom mjestu koje je njegovo vlasništvo bio vidno istaknut broj grobnice . Nije se pridružio krivičnom gonjenju protiv okrivljenog i nije postavio imovinskopravni zahtjev. U završnoj riječi nije imao što da doda.</span>
</p>
<p>&nbsp;</p>
<p>
<span class="span1">Punomoćnik oštećenog </span><span class="span1">V.N.</span><span class="span1">, advokat </span><span class="span1">Č.Z.</span><span class="span1">, nije pristupio na glavni pretres održan dana 09.12.2015. godine, a uredno je bio pozvan kako to proizilazi iz povratnice koja se nalazi u spisima predmeta, pa je njegova završna riječ izostala.</span>
</p>
<p>&nbsp;</p>
<p>
<span class="span1">Svjedok </span><span class="span1">S.Z.</span><span class="span1"> je u svom iskazu u prethodnom postupku u bitnom naveo da obavlja dužnost direktora Javnog komunalnog preduzeća u Danilovgradu, te da se posao tog preduzeća sastoji u održavanju gradskog groblja, vođenju administracije i donošenju odluka iz svoje nadležnosti, a tiču se samog uređenja grobnih mjesta, groblja u cjelini i zaštite gradskog groblja. Što se tiče porodičnih grobnica porodica </span><span class="span1">B.</span><span class="span1"> i </span><span class="span1">V.</span><span class="span1">, naveo je da se dogodila neshvatljiva stvar da je pok. </span><span class="span1">B.D.</span><span class="span1"> sahranjen u porodičnu grobnicu vlasništvo </span><span class="span1">V.N.</span><span class="span1">, pojašnjavajući da do zabune ne može doći, iz razloga što je svaka grobnica vidno označena brojem, koji se upisuje farbom na gornjoj ploči, a ista se ne može skinuti, kao i iz razloga što se grobnica vlasništvo porodice </span><span class="span1">B.</span><span class="span1"> i grobnica vlasništvo porodice </span><span class="span1">V.</span><span class="span1"> ne nalaze jedna pored druge, već su udaljene jedna od druge, tako da ni po tom osnovu nije moglo doći do zabune. Dalje je istakao da je porodici </span><span class="span1">B.</span><span class="span1"> početkom 2012. godine odobreno uređenje grobnog mjesta, a siguran je da niko od njegovih radnika ni u vrijeme donošenja tog rješenja, ni u vrijeme smrti njihovog oca, nije porodici </span><span class="span1">B.</span><span class="span1"> pokazivao grobno mjesto koje bi njima pripadalo, pojašnjavajući da jedino što su trebali da urade jeste da broj iz rješenja uporede sa brojem na grobnici, a očigledno to nijesu uradili, pri čemu ne želi da griješi dušu pa da kaže da su namjerno svog oca sahranili u tuđi grob.</span>
</p>
<p>&nbsp;</p>
<p>
<span class="span1">U iskazu datom na glavnom pretresu svjedok </span><span class="span1">S.Z.</span><span class="span1"> je pojasnio da je do 15.01.2012. godine bio vršilac dužnosti direktora Komunalnog preduzeća, a da je od 2013. godine direktor Komunalnog preduzeća, ističući da nema saznanja da se okrivljeni obraćao nekom od radnika Komunalnog preduzeća, radi identifikacije grobnih mjesta, te da vjerovatno neko od radnika može da izađe na lice mjesta, ali bez odobrenja direktora </span><span class="span1">ili drugog stručnog lica, kao i bez pismenog zahtjeva, ne zna koliko bi to bilo validno. Naveo je da u Komunalnom preduzeću ne postoji rješenje iz 1986 godine iz kojeg se vidi da je porodica </span><span class="span1">B.</span><span class="span1"> vlasnik grobnice, a ne postoji ni plan grobnih mjesta iz 1986 godine. Dodao je da skica grobnih mjesta, u koju je vršen uvid na glavnom pretresu, postoji od 1992. godine, od kada nije rađena nova skica grobnih mjesta, s obzirom da nije bilo izmjena, već se ista i danas koristi. Takođe je dodao da prije sahranjivanja oca </span><span class="span1">B.P.</span><span class="span1">, pok. </span><span class="span1">B.D.</span><span class="span1">, u spornoj grobnici broj , ranije niko nije bio sahranjen. Dodao je da se u kritičnom periodu okrivljeni </span><span class="span1">B.P.</span><span class="span1"> nije njemu obraćao, ni usmeno, ni pismeno, radi rješvanja problema identifikacije grobnog mjesta koje je vlasništvo njegove porodice, a nema saznanja da se ovaj okrivljeni obraćao nekom od radnika istog preduzeća radi rješavanja tog problema.  </span>
</p>
<p>&nbsp;</p>
<p>
<span class="span1">Iz zapisnika Komunalne policije broj 1/1 od 22.07.2013. godine i 1/2 od 24.07.2013. godine, utvrđeno je da je toga dana u prostorije Komunalne policije, u vezi sahranjivanja pok. </span><span class="span1">B.D.</span><span class="span1"> na gradskom groblju u Danilovgradu, izjavu dao </span><span class="span1">B.P.</span><span class="span1">, a po prijavi </span><span class="span1">V.N.</span><span class="span1"> da je u njegovoj porodičnoj grobnici broj , izvršeno sahranjivanje i podignut spomenik od strane porodice </span><span class="span1">B.</span><span class="span1">, kojom prilikom je </span><span class="span1">B.P.</span><span class="span1"> priložio potvrdu iz koje se vidi da je isti vlasnik grobnice broj , a </span><span class="span1">V.N.</span><span class="span1"> priložio potvrdu o vlasništvu svoje grobnice broj 03-2483 od 14.08.2009. godine.</span>
</p>
<p>&nbsp;</p>
<p>
<span class="span1">Iz potvrde Javnog komunalnog zanatskog preduzeća broj 09-1508 od 20.11.2000. godine, utvrđeno je da je dvoukopna grobnica broj  na gradskom groblju u Danilovgradu, bivšeg vlasnika </span><span class="span1">N.V.</span><span class="span1"> iz </span><span class="span1">D.</span><span class="span1">, sporazumom stranaka, prešla u vlasništvo </span><span class="span1">K.D.</span><span class="span1"> iz </span><span class="span1">D.</span><span class="span1">.  </span>
</p>
<p>&nbsp;</p>
<p>
<span class="span1">Iz odluke Javnog komunalnog zanatskog preduzeća broj 2483 od 14.08.2009. godine, utvrđeno je da je dozvoljena registracija dvoukopne grobnice broj  na novom dijelu gradskog groblja u Danilovgradu sa dotadašnjeg nosioca prava korišćenja </span><span class="span1">K.D.</span><span class="span1"> na novog korisnika prava korišćenja </span><span class="span1">V.</span><span class="span1"> </span><span class="span1">N.</span><span class="span1">, a da će se </span><span class="span1">V.N.</span><span class="span1"> evidentirati kao korisnik prava i obaveza u knjigu evidencije gradskog groblja. </span>
</p>
<p>&nbsp;</p>
<p>
<span class="span1">Iz rješenja Javnog komunalnog zanatskog preduzeća broj 03-16 od 11.01.2000. godine, utvrđuje se da je </span><span class="span1">B.</span><span class="span1"> Dragljubu, ustupljena uz naknadu izgrađena dvoukopna grobnica na parceli broj  (stari broj ), u novom dijelu gradskog groblja “Ćekla” u Danilovgradu, a kojim rješenjem se zamjenjuje rješenje broj 03-1779 od 11.08.1986. godine, kojim se regulišu međusobne obaveze.</span>
</p>
<p>&nbsp;</p>
<p>
<span class="span1">Iz odobrenja Javno komunalno zanatsko preduzeće Danilovgrad, broj 03-88 od 16.01.2012. godine, za sklapanje Ugovora za izvođenje radova na grobnici u sopstvenoj režiji, utvrđeno je da se sa korisnikom </span><span class="span1">B.P.</span><span class="span1">om iz </span><span class="span1">D.</span><span class="span1">, G</span><span class="span1">.</span><span class="span1"> b.b., može sklopiti Ugovor za izvođenje građevinskih radova i zanatskih radova – oblaganje grobnice mermerom i postavljanje pogrebnog jastučeta, na grobnici tipa – dvoukopna, na parceli broj N.G., grobno mjesto broj , na gradskom groblju “Ćekla” u Danilovgradu.   </span>
</p>
<p>&nbsp;</p>
<p>
<span class="span1">Iz Ugovora Javno komunalno zanatsko preduzeće Danilovgrad, broj 03-89 od 16.01.2012. godine, utvrđeno je da je zaključen između Javno komunalno zanatskog preduzeća Danilovgrad, kojeg zastupa </span><span class="span1">D.Đ.</span><span class="span1">, direktor preduzeća i </span><span class="span1">B.P.</span><span class="span1">, a predmet ugovora je davanje dozvole za izvođenje građevinskih zanatskih radova na grobnici tipa – dvoukopna, na parceli broj N.G., grobno mjesto broj , na gradskom groblju “Ćekla” u Danilovgradu.   </span>
</p>
<p>&nbsp;</p>
<p>
<span class="span1">Iz rješenja Javno preduzeće “Komunalno” Danilovgrad, broj 03-100/40 od 18.02.2013. godine, utvrđuje se da se </span><span class="span1">B.P.</span><span class="span1">u iz </span><span class="span1">D.</span><span class="span1">, G</span><span class="span1">.</span><span class="span1"> b.b., kao korisniku usluga, određuje naknada za korišćenje grobnog mjesta broj , za grobnicu tipa dvoukopna, koja se nalazi na parceli broj N.G. na gradskom groblju u Danilovgradu, a da se naknada za korišćenje grobnog mjesta određuje u godišnjem iznosu, što u skladu sa važećim cjenovnikom preduzeća za 2013. godinu, iznosi 16,00 € u kojoj je obračunat PDV i ista se plaća unaprijed. </span>
</p>
<p>&nbsp;</p>
<p>
<span class="span1">Uvidom u skicu grobnih mjesta JKZP u Danilovgradu, jasno je prikazan po brojevima, raspored grobnih mjesta na gradskom groblju, a istim rasporedom je u prvom redu prikazano grobno mjesto označeno brojem , za koje iz spisa predmeta proizilazi da je vlasništvo oštećenog </span><span class="span1">V.N.</span><span class="span1">, dok je u petom redu prikazano grobno mjesto označeno brojem , za koje iz spisa predmeta proizilazi da je vlasništvo okrivljenog </span><span class="span1">B.P.</span><span class="span1">. </span>
</p>
<p>&nbsp;</p>
<p>
<span class="span1">Uvidom u spise predmeta Osnovnog suda u Danilogradu P.br.285/13, utvrđeno je da je na zapisniku o glavnoj raspravi, dana 14.03.2014. godine, zaključeno sudsko poravnanje kojim se obavezuje tuženi </span><span class="span1">B.P.</span><span class="span1"> da tužiocu </span><span class="span1">V.N.</span><span class="span1"> preda dvoukopnu grobnicu u novom dijelu gradskog groblja u Danilovgradu, koja je u planu grobnih mjesta označena brojem  i sa iste ukloni nadgrobne ploče i natpis, s tim što će se prenos posmrtnih ostataka obaviti u roku od 8 dana od dana dobijanja saglasnosti za prenos posmrtnih ostataka koju će izdati Odsjek za poslove zdravstveno sanitarne inspekcije Podgorica. Nakon prednjeg poravnanja, sud mu daje snagu izvršne isprave.</span>
</p>
<p>&nbsp;</p>
<p>
<span class="span1">Iz </span><span class="span1">izvoda iz kaznene evidencije Ministarstva pravde Crne Gore broj KE 162/15 od 10.11.2015. godine, na ime okrivljenog </span><span class="span1">B.P.</span><span class="span1">, utvrđeno je da okrivljeni </span><span class="span1">B.P.</span><span class="span1"> nije evidentiran u kaznenoj evidenciji tog ministarstva. </span>
</p>
<p>&nbsp;</p>
<p>
<span class="span1">Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog </span><span class="span1">B.P.</span><span class="span1"> stekla sva obilježja krivičnog djela </span><span class="span1">povreda groba iz čl.411 st.1 Krivičnog zakonika. Naime, tokom dokaznog postupka nesumnjivo je utvrđeno da je ovaj okrivljeni dana 08.07.2013. godine, na mjesnom groblju zvanom "Ćekla", Opština Danilovgrad, grubo povrijedio grob, na način što je neovlašćeno u grobnom mjestu broj , vlasništvo oštećenog </span><span class="span1">V.N.</span><span class="span1">, sahranio svog oca pok. </span><span class="span1">B.D.</span><span class="span1">, a grobno mjesto obložio mermerom, a bio je svjestan svog djela čije je izvršenje htio i znajući da je njegovo djelo zabranjeno. </span>
</p>
<p>&nbsp;</p>
<p>
<span class="span1">Naime, tokom dokaznog postupka, iz jasnih i uvjerljivih iskaza oštećenog </span><span class="span1">V.N.</span><span class="span1"> iz prethodnog postupka, svjedoka </span><span class="span1">S.Z.</span><span class="span1"> i dijela odbrane okrivljenog </span><span class="span1">B.P.</span><span class="span1">, iz prethodnog postupka i sa glavnog pretresa, zapisnika Komunalne policije broj 1/1 od 22.07.2013. godine i 1/2 od 24.07.2013. godine, nesumnjivo je utvrđeno da je dana 08.07.2013. godine u grobnom mjestu broj , na gradskom groblju “Ćekla” u Danilovgradu, vlasništvo oštećenog </span><span class="span1">V.N.</span><span class="span1">, okrivljeni </span><span class="span1">B.P.</span><span class="span1"> sahranio svog oca, pok. </span><span class="span1">B.D.</span><span class="span1">, o čemu se jasno, precizno i uvjerljivo izjasnio oštećeni </span><span class="span1">V.N.</span><span class="span1"> u prethodnom postupku da je nakon sahranjivanja pok. </span><span class="span1">B.D.</span><span class="span1"> - dana 20.07.2013. godine dolaskom do navedenog grobnog mjesta broj  vidio da je grobnica potpuno preuređena, da je obložena mermerom, da na ploči stoji drveni krst sa vijencem i natpis </span><span class="span1">B.D.</span><span class="span1">, tvrdeći da je porodica </span><span class="span1">B.</span><span class="span1"> znala da pokojnog </span><span class="span1">B.D.</span><span class="span1"> sahranjuje u tuđu grobnicu i da nije u pitanju nikakva greška, a takođe </span><span class="span1">je nesumnjivo utvrđeno da je okrivljeni navedeno sporno grobno mjesto (broj ) obložio mermerom, nakon dobijanja odobrenja broj 03-88 od 16.01.2012. godine i zaključenja Ugovora broj 03-89 od 16.01.2012. godine, između JKZP Danilovgrad i okrivljenog </span><span class="span1">B.P.</span><span class="span1">, pri čemu se predmet tog ugovora odnosio na davanje dozvole za izvođenje građevinskih - zanatskih radova na dvoukopnoj grobnici, grobno mjesto broj , na gradskom groblju “Ćekla” Danilovgrad, kako je to nesumnjivo utvrđeno iz sadržine navedenog Ugovora. Dakle, uređenje - izvođenje radova se u skladu sa navedenim Ugovorom nije odnosilo na sporno grobno mjesto broj , vlasništvo oštećenog </span><span class="span1">V.N.</span><span class="span1">, na kojem je okrivljeni izveo radove i u kojem je dana 08.07.2013. godine sahranio svog oca, već na sasvim drugo grobno mjesto broj , vlasništvo porodice </span><span class="span1">B.</span><span class="span1">. Činjenicu da je oštećeni </span><span class="span1">V.N.</span><span class="span1"> vlasnik spornog grobnog mjesta broj , na kojem je okrivljeni </span><span class="span1">B.P.</span><span class="span1"> izveo radove i u kojem je sahranio svog pok. oca </span><span class="span1">B.D.</span><span class="span1">, sud je utvrdio, prije svega, iz odluke JKZP Danilovgrad broj 03-2483 od 14.08.2009. godine, kojom je dozvoljena registracija dvoukopne grobnice broj  na novom dijelu gradskog groblja u Danilovgradu, sa dotadašnjeg nosioca prava korišćenja </span><span class="span1">K.D.</span><span class="span1"> - </span><span class="span1">D.</span><span class="span1"> na novog korisnika prava korišćenja </span><span class="span1">V.</span><span class="span1"> </span><span class="span1">N.</span><span class="span1">, kojom odlukom je određeno da će se isti evidentirati kao korisnik prava i obaveza u knjigu evidencije gradskog groblja (sporna gorobnica broj  je inače ranije, kako je to utvrđeno iz potvrde JKZP Danilovgrad broj 09-1508 od 20.11.2000. godine, prvobitno bila vlasništvo </span><span class="span1">N.V.</span><span class="span1">, a sporazumom stranaka je prešla u vlasništvo </span><span class="span1">K.D.</span><span class="span1"> - </span><span class="span1">D.</span><span class="span1">), a navedena činjenica je potvrđena i iskazima oštećenog </span><span class="span1">V.N.</span><span class="span1"> iz prethodnog postupka i svjedoka </span><span class="span1">S.Z.</span><span class="span1"> iz prethodnog postupka i sa glavnog pretresa, a nije učinjena spornom ni navodima odbrane okrivljenog </span><span class="span1">B.P.</span><span class="span1">, iz prethodnog postupka i sa glavnog pretresa. Nadalje, činjenica da je grobno mjesto broj , vlasništvo porodice </span><span class="span1">B.</span><span class="span1">, utvrđena je iz rješenja JKZP Danilovgrad, broj 03-16 od 11.01.2000. godine, kojom odlukom je </span><span class="span1">B.D.</span><span class="span1">u, ovdje, pok. ocu okrivljenog </span><span class="span1">B.P.</span><span class="span1">, ustupljena uz naknadu izgrađena dvoukopna grobnica na parceli broj  (stari broj ) u novom dijelu gradskog groblja “Ćekla” u Danilovgradu (navedenim rješenjem je zamijenjeno rješenje broj 03-1779 od 11.08.1986. godine), u skladu sa kojim je Javno komunalno zanatsko preduzeće Danilovgrad dana 16.01.2012. godine i izdalo prethodno navedeno odobrenje i zaključilo prethodno navedeni Ugovor za izvođenje radova na grobnici broj , sa okrivljenim </span><span class="span1">B.P.</span><span class="span1">om, što je u skladu i sa sadžinom rješenja Javnog preduzeća “Komunalno” Danilovgrad broj 03-100/40 od 18.02.2013. godine, kojim je okrivljenom </span><span class="span1">B.P.</span><span class="span1">u, kao korisniku usluga, određena naknada za korišćenje grobnog mjesta broj  za dvoukopnu grobnicu, na gradskom groblju u Danilovgradu, a takva činjenica je bez sumnje utvrđena i iz navoda odbrane okrivljenog </span><span class="span1">B.P.</span><span class="span1"> i svjedoka </span><span class="span1">S.Z.</span><span class="span1"> iz prethodnog postupka i sa glavnog pretresa, a nije dovedena u sumnju ni sadržinom iskaza oštećenog </span><span class="span1">V.N.</span><span class="span1"> iz prethodnog postupka. </span>
</p>
<p>
<span class="span1"> </span>
</p>
<p>
<span class="span1">Kod prednje navedenog činjeničnog utvrđenja, sud je imao u vidu i navode odbrane okrivljenog </span><span class="span1">B.P.</span><span class="span1"> da je na pethodno opisani način postupio po kazivanju radnika iz Komunalnog preduzeća u Danilovgradu, koji je izašao sa njim na gradsko groblje i sporno grobno mjesto broj  mu identifikovao kao njegovo vlasništvo, s obzirom da nije znao gdje se fizički nalazi to grobno mjesto, budući da nijesu postojale oznake po brojevima (vidno istaknut broj grobnog mjesta) kako je to glasilo na papiru, a što je tražio od direktora Komunalnog preduzeća </span><span class="span1">S.Z.</span><span class="span1">, sud je cijenio neprihvatljivim i sračunato datim u cilju izbjegavanja krivice, budući da su obesnaženi svim prethodno analiziranim dokazima, a posebno sadržinom iskaza svjedoka </span><span class="span1">S.Z.</span><span class="span1"> iz prethodnog postupka i sa glavnog pretresa koji se sa sigurnošću izjasnio da niko od njegovih radnika nije okrivljenom </span><span class="span1">B.P.</span><span class="span1">u identifikovao grobno mjesto koje bi njemu pripadalo, niti ima saznanja da se okrivljeni obraćao nekom od radnika Komunalnog preduzeća, </span><span class="span1">a nije se obraćao ni njemu, ni usmeno, ni pismeno, radi identifikacije grobnog mjesta, čime je obesnažena odbrana okrivljenog sa glavnog pretresa da se usmeno obratio direktoru Komunalnog preduzeća u Danilovgradu, svjedoku </span><span class="span1">S.Z.</span><span class="span1"> radi identifikacije grobnog mjesta, a posebno se ne mogu prihvatiti navedeni navodi odbrane okrivljenog ako se ima u vidu nesumnjivo činjenično utvrđenje koje proizilazi iz sadržine iskaza svjedoka </span><span class="span1">S.Z.</span><span class="span1"> da u konkretnom slučaju do zabune nije moglo doći, iz razloga što je svaka grobnica vidno označena brojem, koji se upisuje farbom, koja se ne može skinuti i jedino što je okrivljeni u konkretnom slučaju trebao da uradi jeste da broj iz rješenja uporedi sa brojem na grobnici, što očigledno nije uradio, a što je u saglasnosti i sa sadržinom iskaza oštećenog </span><span class="span1">V.N.</span><span class="span1"> iz prethodnog postupka da je na svakom grobnom mjestu postojala vidno istaknuta oznaka broja grobnog mjesta. O činjenici da u konkretnom slučaju nije moglo doći do greške, dodatno se precizno izjasnio svjedok </span><span class="span1">S.Z.</span><span class="span1"> da se grobnica vlasništvo porodice </span><span class="span1">B.</span><span class="span1"> (broj ) i grobnica vlasništvo porodice </span><span class="span1">V.</span><span class="span1"> () ne nalaze jedna pored druge, već su udaljene jedna od druge, tako da ni po tom osnovu nije moglo doći do zabune, na koji zaključak dodatno upućuje i skica grobnih mjesta na kojoj je prikazan po brojevima, raspored grobnih mjesta na gradskom groblju, a istim rasporedom je u prvom redu prikazano grobno mjesto označeno brojem , vlasništvo oštećenog </span><span class="span1">V.N.</span><span class="span1">, dok je tek u petom redu prikazano grobno mjesto označeno brojem , vlasništvo okrivljenog </span><span class="span1">B.P.</span><span class="span1">, a koju činjenicu nijesu učinili spornom ni oštećeni </span><span class="span1">V.N.</span><span class="span1"> u svom iskazu u prethodnom postupku, ni svjedok </span><span class="span1">S.Z.</span><span class="span1"> u svom iskazu, kao ni okrivljeni </span><span class="span1">B.P.</span><span class="span1"> u svojoj odbrani. Imajući u vidu naprijed navedeno, sud nije prihvatio iskaz oštećenog </span><span class="span1">V.N.</span><span class="span1"> sa glavnog pretresa kada je istakao da je siguran da okrivljeni nije namjerno sahranio svog oca u grobnici koja je vlasništvo oštećenog, već da je u pitanju greška učinjena od strane Komunalnog preduzeća u Danilovgradu, tim prije što su ovakvi navodi u suprotnosti sa svim prethodno analiziranim dokazima na kojima je sud zasnovao krivicu na strani okrivljenog, pa i iskazom oštećenog </span><span class="span1">V.N.</span><span class="span1"> iz prethodnog postupka.  </span>
</p>
<p>&nbsp;</p>
<p>
<span class="span1">Sud je imao u vidu i spise predmeta Osnovnog suda u Danilovgradu P.br.285/13 - zapisnik o glavnoj raspravi od 14.03.2014. godine, iz kojeg proizilazi da se obavezuje tuženi </span><span class="span1">B.P.</span><span class="span1"> da tužiocu </span><span class="span1">V.N.</span><span class="span1"> preda dvoukopnu grobnicu u novom dijelu gradskog groblja u Danilovgradu, koja je u planu grobnih mjesta označena brojem  i sa iste ukloni nadgrobne ploče i natpis, s tim što će se prenos posmrtnih ostataka obaviti u roku od 8 dana od dana dobijanja saglasnosti za prenos posmrtnih ostataka, koju će izdati Odsjek za poslove zdravstveno sanitarne inspekcije Podgorica (u skladu sa kojim poravnanjem je i postupljeno, kako je to naglasio oštećeni </span><span class="span1">V.N.</span><span class="span1"> u svom iskazu na glavnom pretresu), pa je našao da navedeni dokaz nema uticaja na odlučivanje u predmetnoj pravnoj stvari, odnosno na utvrđivanje krivice na strani okrivljenog </span><span class="span1">B.P.</span><span class="span1">. </span>
</p>
<p>
<span class="span1">    </span>
</p>
<p>
<span class="span1">Krivično djelo povreda groba iz čl.411 st.1 Krivičnog zakonika, čini onaj ko neovlašćeno prekopa, razruši, ošteti ili grubo povrijedi grob ili drugo mjesto u kojem se umrli sahranjuje. Radnja krivičnog djela je alternativno propisana i obuhvata razne oblike povrede groba, a to su prekopavanje, razrušenje, oštećenje ili neka gruba povreda, pri čemu gruba povreda groba (koja radnja se okrivljenom </span><span class="span1">B.P.</span><span class="span1">u, predmetnim optužnim predlogom stavlja na teret da je izvršio), može se ostvariti na različite načine, koji ne znače njihovo prekopavanje, razrušenje ili uništenje, već kao što je u konkretnom slučaj - nesumnjivo činjenično utvrđenje da je okrivljeni </span><span class="span1">B.P.</span><span class="span1"> neovlašćeno u grobnom mjestu broj , vlasništvo oštećenog </span><span class="span1">V.N.</span><span class="span1">, sahranio svog oca, pok. </span><span class="span1">B.D.</span><span class="span1">, a grobno mjesto obložio mermerom, na način kako je to opisano u izreci </span><span class="span1">presude, iz čega se jasno zaključuje da su se u radnjama okrivljenog stekla sva obilježja krivičnog djela povreda groba iz čl.411 st.1 Krivičnog zakonika.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema učinjenom krivičnom djelu, sud je našao da je okrivljeni, postupajući na naprijed opisani način, krivično djelo učinio sa direktnim umišljajem, tj. bio je svjesan svoga djela i htio je njegovo izvršenje, što ga sve čini krivim, jer je za krivicu potreban umišljaj koji obuhvata svijest da se preduzetom djelatnošću grubo povređuje grob i da se to čini neovlašćeno. </span>
</p>
<p>&nbsp;</p>
<li>
<span class="span3">Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog, koje su značajne za njen izbor i visinu, u smislu odredbe čl.42 KZ, pa je od olakšavajućih okolnosti na strani okrivljenog cijenio porodične prilike - oženjen, otac dvoje djece, činjenicu da se oštećeni nije pridružio krivičnom gonjenju protiv okrivljenog, kao i da ranije nije osuđivan, što je utvrđeno iz citiranog izvoda iz kaznene evidencije na ime ovog okrivljenog, dok otežavajućih okolnosti na njegovoj strani nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 Krivičnog zakonika, u okviru opšte svrhe izricanja krivičnih sankcija iz čl.4 st.2 Krivičnog zakonika. </span>
</li>
<p>&nbsp;</p>
<p>
<span class="span1">O troškovima krivičnog postupka, odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da p</span><span class="span4">o osnovu sudskog paušala uplati u korist budžeta Crne Gore novčani iznos od 30,00 €, koji iznos je odmjeren srazmjerno trajanju, složenosti ovog postupka i imovnom stanju okrivljenog. </span><span class="span4">Navedene novčane iznose okrivljeni je dužan platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu izloženog, a primjenom čl.374 ZKP-a, odlučeno je kao u izreci ove presude.</span>
</p>
<p>&nbsp;</p>
<p>
<span class="span1">ZAPISNIČAR </span><span class="span1"></span><span class="span1"></span><span class="span1"></span><span class="span1"></span><span class="span1">                                                           SUDIJA</span>
</p>
<p>
<span class="span1">Ana Ivanović, s.r.                                                                                             Sonja Keković, s.r.</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka iste</span><span class="span5">,</span><span class="span1"> a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DOSTAVITI:</span>
</p>
<p>
<span class="span1">1.ODT Podgorica</span>
</p>
<p>
<span class="span1">2.Okrivljenom </span><span class="span1">B.P.</span><span class="span1">u</span>
</p>
<p>
<span class="span1">3.Braniocu okrivljenog, advokatu Lj</span><span class="span1">.</span><span class="span1"> P</span><span class="span1">.</span><span class="span1"> K</span><span class="span1">.</span>
</p>
<p>
<span class="span1">Po pravosnažnosti:</span>
</p>
<p>
<span class="span1">4.Oštećenom </span><span class="span1">V.N.</span>
</p>
<p>
<span class="span1">5.Punomoćniku oštećenog, advokatu </span><span class="span1">Č.Z.</span><span class="span1">u</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: justify">
	<strong>OSNOVNI SUD U DANILOVGRADU</strong><br>
	<strong>K.br. 130/09</strong><br>
	<strong>Dana 21.06.2011.godine</strong><br>
	&nbsp;<br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: justify">
	&nbsp;<br>
	<strong>OSNOVNI SUD U DANILOVGRADU</strong> kao krivični, u vijeću sastavljenom od sudije Vladimira Novovića, kao predsjednika vijeća i sudija porotnika Branka Mićanovića i MiodrA. Radulovića, kao članova vijeća, uz učešće Ane Ivanović, kao zapisničara u krivičnom predmetu okrivljenih V.R. iz P., koga je branio V.R.2, advokat iz D.a i L.V. iz P., zbog krivičnog djela falsifikovanje isprave iz čl.412 st.2 u vezi st.1 Krivičnog zakonika, po optužnici Osnovnog državnog tužilaštva iz P. Kt.br.981/05 od 09.04.2009.godine, koju je na glavnom pretresu zastupao Grujo Radonjić, zamjenik ODT-a iz P., nakon održanog glavnog i javnog pretresa dana 16.06.2011.godine, u prisustvu zastupnika optužbe, okrivljenih i branioca okrivljenog V.R., adv. V.R.2, donio je dana 21.06.2011.godine i istog dana javno obavio<br>
	&nbsp;</div>
<div style="text-align: center">
	<strong>P R E S U D U </strong></div>
<div style="text-align: justify">
	&nbsp;<br>
	Okrivljeni:<br>
	&nbsp;<br>
	1. <strong>V.R.</strong>, od oca S. i majke M., rodjene Đ., rodjen ...godine u P2., sa mjestom prebivališta u P., ul. I. br... - T., državljanin Crne Gore, direktor privrednog društva "B.t.", neoženjen, pismen, završio srednju mašinsku školu, vojsku služio u K. 1981.godine, vodi se u vojnoj evidenciji u P., srednjeg imovnog stanja, osudjivan presudom Osnovnog suda u P. K.br.96/9217 od 17.08.1998.godine, zbog krivičnog djela iz čl.134 st.1 KZ RCG, na kaznu zatvora u trajanju od 1 mjesec uslovno na 1 godinu,<br>
	&nbsp;<br>
	2. <strong>L.V.</strong>, od oca M. i majke K., rodjene U., rodjen ....godine u P., sa mjestom prebivališta u P. - ul. C. br... (zgrada "Š."), državljanin Crne Gore, saobraćajni tehničar, oženjen, otac jednog djeteta, pismen, završio saobraćajnu tehničku školu, vojsku služio 1980.godine u Z., vodi se u vojnoj evidenciji u P., lošeg imovnog stanja, osudjivan presudom Osnovnog suda u P. K.br.486/93 od 11.11.1994.godine, zbog krivičnog djela iz čl.145 st.1 KZ RCG, na kaznu zatvora u trajanju od 30 dana uslovno na 1 godinu, presudom Osnovnog suda u P. K.br.06/1354 od 23.06.2009.godine, zbog krivičnog djela iz čl.244 st.1 KZ u vezi čl.49 KZ i čl.412 st.2 u vezi st.1 KZ, na jedinstvenu kaznu zatvora u trajanju od 4 mjeseca i presudom Osnovnog suda u P. K.br.07/630 od 11.12.2009.godine, zbog krivičnog djela iz čl.244 st.1 KZ u vezi čl.49 KZ, na kaznu zatvora u trajanju od 4 mjeseca uslovno na 2 godine.<br>
	&nbsp;</div>
<div style="text-align: center">
	<strong>Krivi su</strong></div>
<div style="text-align: justify">
	&nbsp;<br>
	Što su:<br>
	&nbsp;<br>
	U oktobru mjesecu 2004.godine, u P. i D., okrivljeni L.V. i V.R. nabavili lažnu javnu ispravu i lažnu privatnu ispravu, u namjeri da ih upotrijebe kao prave, na način što su od NN lica pribavili lažnu javnu ispravu saobraćajnu dozvolu br.A003021TV navodno izdatu od strane Ministarstva transporta i saobraćaja Republike Italije dana 26.01.1995.godine u T., na ime S.R.L. Elsauto Centrocar, a za vozilo "Mercedes benz 208 combo" sa brojem šasije WDB9023621P561088 i reg.br.AR721BT i lažnu privatnu ispravu fakturu br.3214D2/04 od 22.07.2004.godine, navodno izdatu od preduzeća "A." S.P.A iz V. u kojoj je navedeno da se označeno vozilo prodaje preduzeću "B.t.", čiji je vlasnik i izvršni direktor okrivljeni V.R., a sa namjerom upotrebe za registraciju predmetnog vozila na ime privrednog društva "B.t.", koje lažne isprave su kasnije i predate nadležnom organu za registraciju, od strane kupca vozila P.V.,<br>
	&nbsp;<br>
	- čime su počinili krivično djelo falsifikovanje isprave iz čl.412 st.2 u vezi st.1 KZ.<br>
	&nbsp;<br>
	Pa sud okrivljene V.R. i L.V. primjenom citiranog zakonskog propisa, te čl. 4, 5, 13, 15, 32, 36 i 42 KZ, a u odnosu na okrivljenog V.R. i primjenom čl.51 KZ i čl. 199, 202 i 364 ZKP-a<br>
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;<br>
	Okrivljenog V.R. na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno u pritvoru od 16.06.2011.godine do 21.06.2011.godine.<br>
	&nbsp;<br>
	Okrivljenog L.V. na kaznu zatvora u trajanju od 4 (četiri) mjeseca.<br>
	&nbsp;<br>
	Na osnovu čl. 212 st.2 ZKP-a oštećeni P.V. se radi ostvarivanja imovinsko-pravnog zahtjeva upućuje na parnični postupak.&nbsp;<br>
	&nbsp;<br>
	Na osnovu čl.75 st.1 KZ trajno se oduzima lažna javna isprava saobraćajna dozvola br.A003021TV navodno izdata od strane Ministarstva transporta i saobraćaja Republike Italije dana 26.01.1995.godine u T. i lažna privatna isprava faktura br.3214D2/04 od 22.07.2004.godine, navodno izdata od preduzeća "A." S.P.A iz V..<br>
	&nbsp;<br>
	Dužan je okrivljeni V.R. da na ime troškova krivičnog postupka uplati ovom sudu iznos od 125,00 eura, kao i da okrivljeni V.R. i L.V. po osnovu sudskog paušala plate ovom sudu iznose od po 30,00 eura, a sve u roku od 15 dana po pravosnažnosti presude.<br>
	&nbsp;<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: justify">
	&nbsp;<br>
	Optužnicom ODT-a iz P. Kt.br.981/05 od 09.04.2009.godine, okrivljenim V.R. &nbsp;i L.V.u stavljeno je na teret izvršenje krivičnog djela falsifikovanje isprave iz čl.412 st.2 u vezi st.1 KZ. Zastupnik optužbe je u završnoj riječi precizirao činjenični opis krivičnog djela na način odredjen kao u izreci presude, dok je pravna kvalifikacija ostala ista. Predložio je da sud okrivljene oglasi krivim i osudi po zakonu.<br>
	&nbsp;<br>
	Okrivljeni V.R. u odbrani datoj u istražnom postupku i na glavnom pretresu u bitnom je naveo da je u toku 2004.godine njegova koleginica M.Š. vidjela u dnevnim novinama oglas koji se odnosio na prodaju vozila "Mercedes sprinter 208". Tvrdi da je Š.M.bila vlasnik jednog kombija marke "Mercedes 207", koji je korišćen za javni prevoz u okviru njegovog privrednog društva "B.t.". Sjeća se da je Š.M.pozvala telefonski broj dat u oglasima i tom prilikom se dogovorila da se sa prodavcem nadje u P.. Otišao je zajedno sa Š.M.da se vidi sa ovim licem. Sreli su se u kafe baru koji se nalazio u okviru "K.k.". To lice bio je okrivljeni L.V.. Tada su se Š.M.i L.V. dogovorili da L.V. registruje vozilo koje je prodavao, te da ga nakon toga preda Š.M., a da Š.M. L.V. da vozilo marke "Mercedes 207" i iznos od 2.500,00 eura. Istovremeno, L.V. je garantovao za regularnost vozila marke "Mercedes sprinter 208". Prije nego što je L.V. registrovao vozilo marke "Mercedes sprinter 208", Š.M.je njemu dala vozilo "Mercedes 207" i dogovoreni iznos novca. Vozilo marke "Mercedes 207" je bilo registrovano na privredno društvo DOO "B.t.". Sjeća se da je L.V. odugovlačio sa registracijom i u jednom momentu Š.M. je odustala od registracije i htjela je da proda kupljeno vozilo bez registracije na crnogorske tablice, a sa obavezom L.V. da registruje ovo vozilo onom licu koje ga kupi. Tvrdi da se sticajem okolnosti jednom prilikom sreo sa P.V. u P.. Znao je da se P.V. bavio taksi prevozom. U razgovoru sa njim pomenuo mu je da Š.M. prodaje jedan kombi marke "Mercedes sprinter 208". Poslije odredjenog vremena, P.V. ga je pozvao i kazao mu je da je zainteresovan za kupovinu tog vozila. Prilikom dogovora o prodaji ovog vozila sjedio je zajedno sa M.Š., V.P. i L.V. u jednom restoranu koji se nalazio u blizini Vezirovog mosta. P.V. se tom prilikom dogovorio sa Š.M. da mu proda navedeno vozilo za iznos od oko 5.000,00 eura, a L.V. je prihvatio obavezu da vozilo registruje kupcu, tj. P.V. Pošto je vozilo marke "Mercedes sprinter 208" bilo u takvom stanju da se moglo registrovati samo na ime privrednog društva, pristao je da se to vozilo registruje na ime njegovog privrednog društva. Kazao je L.V. da će dozvoliti registraciju vozila na ime njegovog privrednog društva samo ukoliko je vozilo regularno sto posto. L.V. je to i potvrdio. Poslije toga, L.V. ga je pozvao na mobilni telefon i tražio je da mu izdiktira PIB privrednog društva i PDV broj, što je i učinio. Negdje prije podnošenja zahtjeva za registraciju, L.V. je predao fotokopiju potvrde o registraciji njegovog privrednog društva i fotokopiju potvrde da je PDV obveznik. Istakao je i da je bio prisutan kada je L.V. predao P.V. neka dokumenta koja su se odnosila na registraciju. Tom prilikom L.V. je kazao P.V. da dokumenta odnese u MUP u D., a da prethodno izvrši tehnički pregled. Tvrdi da nije predavao zahtjev za registraciju vozila marke "Mercedes sprinter 208 combo", a da misli da je takav zahtjev predao P.V.. Iz MUP-a su ga pozvali da predati zahtjev potpiše i takav zahtjev je potpisao i pečatirao pečatom njegovog privrednog društva. Pojasnio je da nije znao na koji je način L.V. trebao da obezbijedi dokumentaciju za carinjenje vozila, da je dozvolio da se vozilo registruje na njegovo privredno društvo iz razloga da bi P.V. mogao da se bavi javnim prevozom pod imenom njegove firme, a da se na zadnjoj strani zahtjeva za registraciju nalazi pečat njegovog privrednog društva, koji je on lično stavio, kao i njegov potpis. Dodao je i da nije saradjivao sa špediterskom kućom čiji je naziv "M.", a da je carinu za vozilo marke "Mercedes sprinter 208 combo", kao i kompletnu registraciju platio V.P. Naveo je i da je L.V. od njega zahtijevao da primi 4.500,00 eura na ime obeštećenja za vozilo marke "Mercedes sprinter 208 combo", jer je tako napisao na jednom listu papira, a ne zna zašto ove 4.500,00 eura L.V. nije dao Š.M. i tražio da se ona potpiše.<br>
	&nbsp;<br>
	Okrivljeni V.R. u završnoj riječi u bitnom je naveo da nije učestvovao u izvršenju predmetnog krivičnog djela, te da prihvata završnu riječ svoga branioca.<br>
	&nbsp;<br>
	Branilac okrivljenog V.R. adv. V.R.2 u završnoj riječi je zastupao tezu da nije dokazano da je njegov branjenik počinio krivično djelo koje mu se stavlja na teret, zbog čega je predložio da ga sud oslobodi od optužbe.<br>
	&nbsp;<br>
	Okrivljeni L.V. u odbrani datoj u istražnom postupku i na glavnom pretresu u bitnom je naveo da je u februaru ili martu mjesecu 2004.godine sa&nbsp; Đ.D. izvršio razmjenu, na način što je on Đ.D. dao vozilo marke "Golf IV", a Đ.D. njemu vozilo marke "Mercedes sprinter 208 combo". Tvrdi da su na vozilu marke "Mercedes sprinter 208 combo" bile neke strane tablice, te da mu je Đ.D. predao i neku kopiju saobraćajne dozvole, na kojoj se nalazio broj šasije predmetnog vozila. Sa Đ.D. je napravio i dogovor da ukoliko postoje kakvi nedostaci na vozilu "Golf IV", da on Đ.D. obešteti, a da ukoliko postoje kakvi nedostaci na vozilu "Mercedes sprinter 208 combo", da Đ.D. njega obešteti. Naknadno se ispostavilo da su oba vozila bila neregularna. U maju mjesecu 2004.godine, u dnevnim novinama oglasio je prodaju vozila "Mercedes sprinter 208 combo". Na mobilni telefon pozvali su ga V.R. i Š.M.. Dogovorili su se da se nadju, a vezano za kupoprodaju oglašenog vozila. Istog dana vidio se sa V.R. i Š.M.i tom prilikom usmeno se dogovorio sa V.R., da V.R. njemu da kombi marke "Mercedes" proizveden 1985.godine, vlasništvo "B.t." reg.oznake PG ..., kao i iznos od 2.500,00 eura, a on njemu vozilo "Mercedes sprinter 208 combo". Postignuti dogovor su izvršili. Nakon prodaje vozila "Mercedes sprinter 208 combo", dao je V.R. kopiju saobraćajne dozvole, original ključ i tablice. Takodje je obećao V.R. da će mu pomoći oko registracije vozila. Poslije odredjenog vremena, V.R. ga je pozvao da mu pomogne oko registracije vozila. Sa V.R. se našao u kafani "M." u P., a tu je bio prisutan i P.V., za koga mu je V.R. kazao da treba da vozi kombi u njegovom privrednom društvu. Uzeo je ključeve od vozila "Mercedes sprinter 208 combo" i pošao je u B.P., jer se prethodno bio dogovorio sa jednim licem po imenu A. da mu za ovo vozilo napravi prenaupućenje za carinjenje, a za iznos od 400,00 eura. Broj telefona ovog A. našao je u novinama. Ubrzo poslije polaska, primijetio je da na vozilu nije isti mjenjač i diferencijal. Kada se vratio da to kaže V.R., tada je saznao da je P.V. kupio predmetno vozilo od V.R. i P.V. je tražio da V.R. dovede vozilo u ispravno stanje. U B.P. se sreo sa licem po imenu A., dao mu je vozilo i dogovorili su se da mu plati 400,00 eura kada mu ovaj donese dokumenta za carinjenje. Nakon 6 sati A. je došao i doveo je vozilo. Na vozilu više nije bilo limenih tablica, a bile su stavljene tablice od kartona. Tada mu je A. kazao da su te tablice dobijene na granici i da služe da se vozilo preveze do carinskog terminala u P.. Tvrdi da su sva dokumenta za carinjenje bila zapakovana u jedan koverat, te da mu je ovaj A. kazao da koverat ne otvara, izuzev u slučaju ukoliko ga zaustavi policija. Za izvršenu uslugu platio je 400,00 eura, od čega je 200,00 eura dao on, a 200,00 eura V.R..&nbsp; Ovo lice po imenu A. mu je naglasilo i da se vozilo mora predati na carinskom terminalu na Željezničkoj stanici u P. u roku od 48 časova, a koverat u neku špediciju. Kada se vratio u P. vozilo i koverat predao je lično V.R. Pojasnio je da kada se čuo telefonom sa licem po imenu A., da ga je ovaj pitao da li ima metalne tablice i kopiju saobraćajne dozvole i kada mu je odgovorio da ima, A. mu je kazao da neće biti nikakvih problema za vadjenje dokumentacije za carinjenje. Tvrdi da je nakon što je vozilo marke "Mercedes sprinter 208 combo" &nbsp;oduzeto od P.V., obeštetio V.R..<br>
	&nbsp;<br>
	Okrivljeni L.V. u završnoj riječi je kazao da nije pribavljao lažne javne i privatne isprave u namjeri da ih upotrijebi kao prave. Predložio je da ga sud oslobodi od optužbe.<br>
	&nbsp;<br>
	Sud je u dokaznom postupku na glavnom pretresu saslušao svjedoka-oštećenog P.V., saslušao svjedoka Đ.D., pročitao potvrdu Uprave policije CB P. br.31-34-233/03-197 od 07.11.2003.godine, pročitao obavještenje MUP-a RCG - SJB-UKP br.06/20-333-85 od 25.11.2004.godine, pročitao potvrdu o privremeno oduzetim predmetima MUP-a RCG OB D. br.04-1313 od 01.12.2004.godine, izdatu na ime svjedoka-oštećenog P.V., izvršio uvid u zahtjev za registraciju vozila "Mercedes sprinter 208 combo", podnijet Ministarstvu unutrašnjih poslova CG OB D. dana 18.10.2004.godine, izvršio uvid u spise suda u V. i suda u T., pročitao izvod iz kaznene evidencije Uprave policije PJ P. br.11-245/10-22368/2-3317 od 07.09.2010.godine, izdat na ime okrivljenog L.V. i pročitao izvod iz kaznene evidencije Ministarstva unutrašnjih poslova Republike Srbije 04/2 Str.Pov.br.235 od 07.03.2011.godine, izdat na ime okrivljenog V.R..<br>
	&nbsp;<br>
	Svjedok-oštećeni P.V. u iskazu datom u istražnom postupku i na glavnom pretresu u bitnom je naveo da je vozilo marke "Mercedes sprinter 208 combo" &nbsp;kupio od V.R., sa kojim se znao iz vidjenja. U jednom susretu V.R. mu je ponudio ovo vozilo na prodaju. Nakon što je pregledao vozilo, dogovorio se sa V.R. da ga kupi za iznos od 5.000,00 eura. Prije preuzimanja vozila, platio je V.R. jedan dio kupoprodajne cijene, dok je drugi dio kupoprodajne cijene izmirio prilikom preuzimanja vozila. Kada je V.R. pitao gdje su dokumenta od vozila, koja su bila potrebna za registraciju, V.R. je kazao da će mu on to završiti zajedno sa L.V.. Sjeća se da mu je V.R. predao vozilo bez registarskih oznaka. Nakon što je preuzeo vozilo, više puta je putem telefona tražio od V.R. da mu izvrši registraciju vozila. U tim razgovorima V.R. mu je dao broj mobilnog telefona L.V.. Pozvao je L.V. i kazao mu je da ga zove kako bi obezbijedio dokumentaciju za registraciju vozila koje je kupio od V.R.. Tom prilikom L.V. mu je saopštio da će obezbijediti potrebnu dokumentaciju, ali naknadno je, isto kao i V.R., odugovlačio svoju obavezu. &nbsp;Sa L.V. se našao u restoranu kod Vezirovog mosta i tada mu je ovaj kazao da će obezbijediti dokumentaciju za registraciju, ali da mu treba vozilo kako bi napravio ulaz na graničnom prelazu. Dao je vozilo L.V. i nakon kraćeg vremena L.V. mu je vratio vozilo zajedno sa odredjenom dokumentacijom. U toj dokumentaciji nalazili su se i odredjeni papiri koji su bili na italijanskom jeziku, a koje je kasnije nosio kod jednog tumača radi prevoda. Siguran je da mu L.V. ova dokumenta nije predao u koverti, već u jednoj fascikli. Postupak carinjenja vozila radila je špedicija "M.", a sve ostalo je on radio. Vozilo je trebalo da se registruje na ime privrednog društva "B.t.", vlasništvo V.R.. Tvrdi da je on zahtjev za registraciju zajedno sa kompletnom dokumentacijom predao u MUP RCG OB D.. Na zadnjoj stranici zahtjeva za registraciju V.R. je stavio pečat i potpis. Sve dažbine prilikom registracije vozila plaćao je kao fizičko lice, a na uplatnicama je pisao da ih je uplaćivalo privredno društvo "B.t.". Nakon predaje zahtjeva dobio je probne tablice i vozilo je vozio oko 2 mjeseca, nakon čega mu je isto oduzeto od strane MUP-a. Pojasnio je da se sa V.R. prilikom kupovine vozila dogovorio da se vozilo registruje na ime privrednog društva, vlasništvo V.R.. Pridružio se krivičnom gonjenju protiv okrivljenih V.R. i L.V. i tražio je naknadu štete u iznosu od 6.900,00 eura.&nbsp;<br>
	&nbsp;<br>
	Svjedok Đ.D. u iskazu datom na glavnom pretresu u bitnom je naveo da je vozilo marke "Mercedes sprinter 208 combo" kupio od jednog lica iz H. za iznos od oko 6-7.000,00 eura i to bez registarskih oznaka i saobraćajne dozvole. Ovo lice mu je vozilo dovezlo do D.. Dao je oglas u dnevnim novinama za prodaju vozila. Po datom oglasu javio se L.V. i sa njim se dogovorio da izvrši razmjenu. L.V. je njemu dao vozilo marke "Golf IV" sa probnim tablicama i polisom "Lovćen osiguranja", a on je L.V. dao vozilo marke "Mercedes sprinter 208 combo" bez ikakvih dokumenata i tablica. Nakon ove razmjene vozilo marke "Golf IV" prodao je jednom čovjeku, a kasnije je saznao da je isto tom čovjeku oduzeto, jer je bilo neregularno. Pojasnio je da je prije nego što je izvršio razmjenu kazao L.V. da vozilo marke "Mercedes sprinter 208 combo" nema nikakvih papira i registarskih oznaka. Tvrdi da nikakvu kopiju saobraćajne dozvole nije davao L.V..<br>
	&nbsp;<br>
	U potvrdi Uprave policije CB P. br.31-34-233/03-197 od 07.11.2003.godine, navedeno je da se za vozilo marke "Golf IV 1,9 TDI" izdaju probne tablice PG ...<br>
	&nbsp;<br>
	U obavještenju MUP-a RCG - SJB-UKP br.06/20-333-85 od 25.11.2004.godine, navedeno je da je provjerom preko NCB Interpol Beograd utvrdjeno da je vozilo marke "Mercedes sprinter 208 combo" &nbsp;sa brojem šasije WDB9023621P561088 i &nbsp;registarskim oznakama ZG ...-RE, ukradeno u H.&nbsp;<br>
	&nbsp;<br>
	Iz potvrde o privremeno oduzetim predmetima MUP-a RCG OB D. br.04-1313 od 01.12.2004.godine, izdate na ime svjedoka-oštećenog P.V., utvrdjuje se da je od istog oduzeto motorno vozilo "Mercedes sprinter 208 combo" &nbsp;sa brojem šasije WDB9023621P56088.<br>
	&nbsp;<br>
	Iz uvida u zahtjev za registraciju vozila "Mercedes sprinter 208 combo", broj šasije WDB9023621P561088, utvrdjuje se da je isti predat Ministarstvu unutrašnjih poslova CG OB D. dana 18.10.2004.godine, a radi registracije predmetnog vozila na ime privrednog društva "B.t.". U zahtjevu za registraciju vozila, izmedju ostalog, nalazi se saobraćajna dozvola br.A003021TV, navodno izdata od strane Ministarstva transporta i saobraćaja Republike Italije dana 26.01.1995.godine u T., na ime S.R.L.Elsauto Centrocar, a za vozilo marke "Mercedes benz 208 combo", sa brojem šasije WDB9023621P561088 i reg.brojem AR ... BT i prevod iste sa italijanskog na crnogorski jezik, koji je izvršen od strane sudskog tumača M.K., faktura br.3214D2/04 od 22.07.2004.godine, navodno izdata od preduzeća "A." S.P.A. iz V., u kojoj je navedeno da se označeno vozilo prodaje preduzeću "B.t." i prevod iste sa italijanskog na crnogorski jezik, koji je izvršen od strane sudskog tumača M.K., potvrda o registraciji Centralnog registra Privrednog suda u P., iz koje se utvrdjuje da je okrivljeni V.R. osnivač, izvršni direktor i ovlašćeni zastupnik privrednog društva "B.t." i jedinstvena carinska isprava u kojoj je navedeno da je izvoznik predmetnog vozila "A." S.P.A. iz V., da je uvoznik "B.t.", a podnosilac isprave "M." špedicija za račun privrednog društva "B.t.".&nbsp;&nbsp;&nbsp;&nbsp;<br>
	&nbsp;<br>
	Iz uvida u spise suda u V. i suda u T., utvrdjuje se da faktura br.3214D2/04 od 22.07.2004.godine nije izdata od preduzeća "A." S.P.A. iz V., iz razloga što ne odgovara broj, kao i iz razloga što je preduzeće prestalo sa radom 2003.godine, te da registarske tablice AR ... BT i broj šasije, navedeni u saobraćajnoj dozvoli br.A003021TV, navodno izdatoj od strane Ministarstva transporta i saobraćaja Republike Italije dana 26.01.1995.godine u T., ne odgovaraju modelu vozila i isti je brisan iz evidencije dana 20.08.2003.godine, odnosno registarske oznake AR ... BT pripadale su kamionu marke "Mercedes 312 DT sprinter van" sa brojem šasije WDB9034631P774158.&nbsp;&nbsp;&nbsp;<br>
	&nbsp;<br>
	Iz izvoda iz kaznene evidencije Uprave policije PJ P. br.11-245/10-22368/2-3317 od 07.09.2010.godine, izdatog na ime okrivljenog L.V., utvrdjuje se da je isti osudjivan presudom Osnovnog suda u P. K.br.486/93 od 11.11.1994.godine, zbog krivičnog djela iz čl.145 st.1 KZ RCG, na kaznu zatvora u trajanju od 30 dana uslovno na 1 godinu, presudom Osnovnog suda u P. K.br.06/1354 od 23.06.2009.godine, zbog krivičnog djela iz čl.244 st.1 KZ u vezi čl.49 KZ i čl.412 st.2 u vezi st.1 KZ, na jedinstvenu kaznu zatvora u trajanju od 4 mjeseca i presudom Osnovnog suda u P. K.br.07/630 od 11.12.2009.godine, zbog krivičnog djela iz čl.244 st.1 KZ u vezi čl.49 KZ, na kaznu zatvora u trajanju od 4 mjeseca uslovno na 2 godine.<br>
	&nbsp;<br>
	Iz izvoda iz kaznene evidencije Ministarstva unutrašnjih poslova Republike Srbije 04/2 Str.Pov.br.235 od 07.03.2011.godine, izdatog na ime okrivljenog V.R., utvrdjuje se da je isti osudjivan presudom Osnovnog suda u P. K.br.96/9217 od 17.08.1998.godine, zbog krivičnog djela iz čl.134 st.1 KZ RCG, na kaznu zatvora u trajanju od 1 mjesec uslovno na 1 godinu.<br>
	&nbsp;<br>
	Sud je cijenio iskaz svjedoka-oštećenog P.V. i svjedoka Đ.D., pa je našao da su se isti objektivno, tačno i istinito izjašnjavali o činjenicama važnim za ovu krivičnu stvar. Naime, iskazi ovih svjedoka u potpunosti korespondiraju u pogledu činjenice da predmetno vozilo marke „Mercedes 208 Combo“ nije imalo dokumentaciju, tj. saobraćajnu dozvolu, a takođe i registarske oznake u prenosu prava svojine sa Đ.D. na okrivljenog L.V., sa okrivljenog L.V. na okrivljenog V.R. i sa okrivljenog V.R. na svjedoka-oštećenog P.V., tj. sve do momenta dok okrivljeni L.V. i V.R. nijesu nabavili saobraćajnu dozvolu br.A003021TV navodno izdatu od strane Ministarstva transporta i saobraćaja Republike Italije dana 26.01.1995.godine u T., na ime S.R.L. Elsauto Centrocar, a za vozilo "Mercedes benz 208 combo" sa brojem šasije WDB9023621P561088 i reg.br.AR ... BT i fakturu br.3214D2/04 od 22.07.2004.godine, navodno izdatu od preduzeća "A." S.P.A iz V., a što je bilo nakon što je okrivljeni V.R. prodao vozilo P.V.<br>
	&nbsp;<br>
	Na osnovu naprijed izložene činjenične gradje koja proizilazi iz dokaza provedenih na glavnom pretresu, sud je utvrdio da su okrivljeni V.R. i L.V. počinili krivično djelo falsifikovanje isprave iz čl.412 st.2 u vezi st.1 KZ, na način, mjesto i vrijeme kako je to predstavljeno u izreci presude.<br>
	&nbsp;<br>
	Iz iskaza svjedoka Đ.D. utvrđuje se da je isti u razmjeni-trampi prenio pravo svojine na predmetnom vozilu "Mercedes 208 combo” na okrivljenog L.V., da vozilo nije imalo saobraćajnu dozvolu niti registarske oznake, dok se iz dijela odbrane okrivljenog L.V. utvrđuje da je ovo vozilo on zatim prodao okrivljenom V.R., uz obećanje da će mu pomoći oko registracije istog.<br>
	&nbsp;<br>
	Iz iskaza svjedoka-oštećenog P.V. utvrđuje se da je vozilo marke "Mercedes 208 combo" &nbsp;kupio od okrivljenog V.R., da je nakon što je preuzeo vozilo pitao gdje su dokumenta od vozila, koja su bila potrebna za registraciju, te da mu je okrivljeni V.R. kazao da će mu registraciju on završiti zajedno sa okrivljenim L.V. Poslije preuzimanja vozila okrivljeni V.R. ga je radi registracije uputio na okrivljenog L.V. i kada se sa istim našao u restoranu kod Vezirovog mosta u P., okrivljeni L. mu je kazao da će obezbijediti&nbsp; dokumentaciju za registraciju. Dao je vozilo okrivljenom L.V. i nakon kraćeg vremena L.V. mu je vratio vozilo zajedno sa odredjenom dokumentacijom. U toj dokumentaciji nalazili su se i odredjeni papiri koji su bili na italijanskom jeziku, a koje je kasnije nosio kod jednog tumača radi prevoda. Vozilo je trebalo da se registruje na ime privrednog društva "B.t.", vlasništvo okrivljenog V.R., a zahtjev za registraciju zajedno sa kompletnom dokumentacijom on je predao u MUP RCG OB D..<br>
	&nbsp;<br>
	Iz zahtjeva za registraciju predmetnog vozila, utvrdjuje se da je isti predat Ministarstvu unutrašnjih poslova CG OB D. dana 18.10.2004.godine, a radi registracije na ime privrednog društva "B.t.". U zahtjevu za registraciju vozila, izmedju ostalog, nalazi se saobraćajna dozvola br.A003021TV, navodno izdata od strane Ministarstva transporta i saobraćaja Republike Italije dana 26.01.1995.godine u T., na ime S.R.L.Elsauto Centrocar, a za vozilo marke "Mercedes benz 208 combo", sa brojem šasije WDB9023621P561088 i reg.brojem AR ... BT, kao i prevod iste sa italijanskog na crnogorski jezik, izvršen od strane sudskog tumača M.K., faktura br.3214D2/04 od 22.07.2004.godine, navodno izdata od preduzeća "A." S.P.A. iz V., u kojoj je navedeno da se označeno vozilo prodaje preduzeću "B.t.", kao i prevod iste sa italijanskog na crnogorski jezik, izvršen od strane sudskog tumača M.K., što dovedeno u vezu sa iskazom svjedoka-oštećenog P.V. u kojem je naveo da mu je okrivljeni L.V. pribavio dokumentaciju za carinjenje u kojoj su se nalazili i papiri koji su bili na italijanskom jeziku, a koje je on nosio na prevod kod sudskog tumača, &nbsp;ukazuje da mu je okrivljeni L.V. tada donio saobraćajnu&nbsp;&nbsp; dozvolu br.A003021TV navodno izdatu od strane Ministarstva transporta i saobraćaja Republike Italije dana 26.01.1995.godine u T., na ime S.R.L. Elsauto Centrocar, a za vozilo "Mercedes benz 208 combo" sa brojem šasije WDB9023621P561088 i reg.br.AR ... BT i fakturu br.3214D2/04 od 22.07.2004.godine, navodno izdatu od preduzeća "A." S.P.A iz V. u kojoj je navedeno da se označeno vozilo prodaje preduzeću "B.t.". Iz dijela odbrane okrivljenog L.V. utvrđuje se da su za tu dokumentaciju on i okrivljeni V.R. platili NN licu iznos od 400 eura, od čega su obojica dali po 200,00 eura. Da su saobraćajna dozvola br.A003021TV navodno izdata od strane Ministarstva transporta i saobraćaja Republike Italije dana 26.01.1995.godine u T., na ime S.R.L. Elsauto Centrocar, a za vozilo "Mercedes benz 208 combo" sa brojem šasije WDB9023621P561088 i reg.br.AR ... BT i faktura br.3214D2/04 od 22.07.2004.godine, navodno izdata od preduzeća "A." S.P.A iz V. u kojoj je navedeno da se označeno vozilo prodaje preduzeću "B.t.", bile lažne utvrđuje se iz uvida u spise predmeta suda u V. i suda u T.. Saobraćajna dozvola po nalaženju ovog suda predstavlja javnu ispravu, koju u svakoj zemlji izdaje nadležni državni organ u zakonom propisanoj formi i postupku, dok faktura predstavlja privatnu ispravu obzirom da je predmet koji je određen da služi kao dokaz kakve činjenice koja ima značaj za građansko-pravne odnose.<br>
	&nbsp;<br>
	Iz zahtjeva za registraciju u kojem se nalazila potvrda o registraciji Centralnog registra Privrednog suda u P., utvrdjuje se da je okrivljeni V.R. osnivač, izvršni direktor i ovlašćeni zastupnik privrednog društva "B.t.". &nbsp;Pri tom, okrivljeni V.R. nije sporio činjenicu da je potpisao zahtjev za registraciju i da ga je ovjerio pečatom privrednog društva “B.t.”.<br>
	&nbsp;<br>
	Dakle, obzirom da su oba okrivljena platila po 200,00 eura za nabavljanje falsifikovanih isprava, dijeleći na taj način troškove, te da su bili svjesni da bez tih isprava neće biti u mogućnosti da izvrše registraciju navedenog vozila i time ispune preuzetu obavezu, a da je pri tom okrivljeni V.R. za registraciju vozila htio da iskoristi i privredno društvo “B.t.” čiji je vlasnik i izvršni direktor sud izvodi zaključak da su obojica bili svjesni lažnosti javne i privatne isprave, koje su nabavili u namjeri da ih upotrijebe kao prave.<br>
	&nbsp;<br>
	Krivično djelo falsifikovanje isprave iz čl.412 st.2 u vezi st.1 KZ čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe, a ukoliko je učinjeno u pogledu javne isprave, testamenta, mjenice, čeka, javne ili službene knjige ili druge knjige koja se mora voditi na osnovu zakona. U konkretnom slučaju, okrivljeni su nabavili lažnu javnu ispravu i lažnu privatnu ispravu, a u namjeri da ih upotirjebe kao prave, zbog čega su se u njihovim radnjama stekla sva bitna obilježja bića krivičnog djela falsifikovanje isprave iz čl.412 st.2 u vezi st.1 KZ.<br>
	&nbsp;<br>
	Okrivljeni L.V. se branio da mu je svjedok Đ.D. prilikom razmjene vozila dao i kopiju strane saobraćajne dozvole koja se odnosila na vozilo „Mercedes 208 combo“, a koju je i predao NN licu radi obezbjeđivanja carinske dokumentacije.&nbsp; Ovakva odbrana okrivljenog u potpunosti je obesnažena iskazom svjedoka Đ.D. iz kojeg iskaza je nesporno utvrđeno da je on okrivljenom L.V. prilikom razmjene predao predmetno vozilo bez ikakvih dokumenata i registarskih tablica. Zbog toga je odbrana okrivljenog L.V. neistinita i sračunato je data u cilju izbjegavanja krivično-pravne odgovornosti.<br>
	&nbsp;<br>
	Okrivljeni V.R. je tvrdio u odbrani da on nije kupio vozilo od okrivljenog L.V., već da je to vozilo kupila njegova koleginica M.Š., da je zatim samo povezao M.Š. i svjedoka-oštećenog P.V. kada je M.Š. prodala predmetno vozilo, a da je njegova obaveza bila samo da omogući kupcu tj. P.V. da vozilo registruje na ime njegovog privrednog društva „B.t.“. Ovakva odbrana okrivljenog V.R.&nbsp; je neistinita i sračunato je data u cilju izbjegavanja krivično-pravne odgovornosti, jer se iz iskaza svjedoka-oštećenog P.V. utvrđuje da je on vozilo kupio od okrivljenog V.R., te da mu je okrivljeni V.R. garantovao da će obezbijediti registraciju istog i to zajedno sa okrivljenim L.V.. Iz dijela odbrane okrivljenog L.V. se utvrđuje i da je okrivljeni V.R. novčano učestvovao u nabavljanju dokumentacije za carinjenje od NN lica pa je nelogično zašto bi za račun drugog snosio troškove nabavljanja potrebne dokumentacije.<br>
	&nbsp;<br>
	Sud je cijenio psihički odnos okrivljenih prema izvršenom krivičnom djelu, pa je našao da su isti postupajući na naprijed opisani način, bili svjesni svog djela i htjeli su &nbsp;njegovo izvršenje, što znači da su postupali sa direktnim umišljajem, a što ih sve čini krivim.<br>
	&nbsp;<br>
	Sud je cijenio i druge dokaze provedene na glavnom pretresu pa je našao da su bez uticaja na drugačije presuđenje u ovoj krivično-pravnoj stvari.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenih V.R. i L.V. u smislu čl.42 KZ, pa je od olakšavajućih okolnosti na strani okrivljenog L.V. našao da je oženjen, da je otac jednog djeteta i protek vremena od izvršenja krivičnog djela, a na strani okrivljenog V.R. protek vremena od izvršenja krivičnog djela, &nbsp;a od otežavajućih okolnosti na strani okrivljenog L.V. da je&nbsp; osudjivan presudom Osnovnog suda u P. K.br.486/93 od 11.11.1994.godine, zbog krivičnog djela iz čl.145 st.1 KZ RCG, na kaznu zatvora u trajanju od 30 dana uslovno na 1 godinu, presudom Osnovnog suda u P. K.br.06/1354 od 23.06.2009.godine, zbog krivičnog djela iz čl.244 st.1 KZ u vezi čl.49 KZ i čl.412 st.2 u vezi st.1 KZ, na jedinstvenu kaznu zatvora u trajanju od 4 mjeseca i presudom Osnovnog suda u P. K.br.07/630 od 11.12.2009.godine, zbog krivičnog djela iz čl.244 st.1 KZ u vezi čl.49 KZ, na kaznu zatvora u trajanju od 4 mjeseca uslovno na 2 godine, što je utvrdjeno iz citiranog izvoda iz kaznene evidencije izdatog na njegovo ime, a na strani okrivljenog V.R. da je osudjivan presudom Osnovnog suda u P. K.br.96/9217 od 17.08.1998.godine, zbog krivičnog djela iz čl.134 st.1 KZ RCG, na kaznu zatvora u trajanju od 1 mjesec uslovno na 1 godinu, što je utvrdjeno iz citiranog izvoda iz kaznene evidencije izdatog na njegovo ime, s tim što je sud imao u vidu i veliki protek vremena od ove osude, pa je sud okrivljenog V.R. osudio na kaznu zatvora u trajanju od 3 (tri) mjeseca, a okrivljenog L.V. na kaznu zatvora u trajanju od 4 (četiri) mjeseca, nalazeći da su ovakve kazne srazmjerne težini učinjenog krivičnog djela i ličnosti okrivljenih kao počinilaca, te da predstavljaju mjeru kojom će se dovoljno uticati na okrivljene da ubuduće ne vrše ista ili slična krivična djela, u smislu čl.32 KZ, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl.51 KZ okrivljenom V.R. se u izrečenu kaznu ima uračunati i vrijeme provedeno u pritvoru od 16.06.2011.godine do 21.06.2011.godine.<br>
	&nbsp;<br>
	Shodno čl.212 st.2 ZKP-a, sud je oštećenog P.V. radi ostvarivanja imovinsko-pravnog zahtjeva uputio na parnični postupak, jer podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje istih vodilo je nepotrebnom odugovlačenju postupka.<br>
	&nbsp;<br>
	Mjera bezbjednosti trajnog oduzimanja lažne javne isprave saobraćajne dozvole br.A003021TV navodno izdate od strane Ministarstva transporta i saobraćaja Republike Italije dana 26.01.1995.godine u T. i lažne privatne isprave fakture br.3214D2/04 od 22.07.2004.godine, navodno izdate od preduzeća "A." S.P.A iz V., izrečena je na osnovu čl.75 st.1 KZ, jer se radi o predmetima upotrijebljenim za izvršenje krivičnog djela.<br>
	&nbsp;<br>
	Na osnovu čl.199 i 202 ZKP-a, okrivljeni V.R. je obavezan da na ime troškova krivičnog postupka uplati ovom sudu iznos od 125,00 eura, &nbsp;koji troškovi se odnose na ime nagrade odmjerene njegovom braniocu po službenoj dužnosti adv. V.R.2, i da na ime sudskog paušala uplati iznos od 30,00 eura, a okrivljeni L.V. je obavezan da po osnovu sudskog paušala plati ovom sudu iznos od 30,00 eura, koji paušali su određeni shodno složenosti i trajanju postupka, uz ocjenu imovinskih prilika okrivljenih, a sve u roku od 15 dana po pravosnažnosti presude.<br>
	&nbsp;<br>
	Na osnovu svega izloženog, a primjenom&nbsp; čl. 364 ZKP-a odlučeno je kao u izreci ove presude.<br>
	&nbsp;<br>
	<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA–SUDIJA,</strong><br>
	Ana Ivanović, s.r &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r.<br>
	&nbsp;<br>
	&nbsp;<br>
	<strong>PRAVNA POUKA</strong>: Protiv ove presude može se izjaviti žalba Višem sudu u P. u roku od 15 dana od dana prijema pismenog otpravka, a preko ovog suda.<br>
	&nbsp;<br>
	<strong>Za tačnost otpravka </strong><br>
	<strong>Upravitelj sudske pisarnice </strong><br>
	<strong>Ratimir Brajović</strong><br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.875in;margin-right:0.20208333in;text-align:end;hyphenate:auto;font-family:Arial;font-size:12pt;}
.p2{margin-left:-0.875in;margin-right:0.20208333in;text-align:justify;hyphenate:auto;font-family:Arial;font-size:12pt;}
.p3{margin-left:-0.875in;margin-right:0.20208333in;text-align:justify;hyphenate:auto;font-family:Times New Roman;font-size:10pt;}
.p4{margin-right:0.20208333in;text-align:justify;hyphenate:auto;font-family:Arial;font-size:12pt;}
.p5{margin-left:-0.875in;margin-right:0.20208333in;text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:10pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>               K br. 250/12</span>
</p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>    </span>
</p>
<p class="p4"></p>
<p class="p5">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Atinom Bjelobrković, u krivičnom predmetu okrivljenog R.D., zbog krivičnog djela - nedozvoljeno držanje oružja i eksplozivnih materija iz čl. 403 st.2 Krivičnog zakonika, po optužnom predlogu Osnovnog državnog tužilaštva u Baru  Kt.br. …od 29.05.2012. godine, nakon održanog glavnog, javnog pretresa u prisustvu zastupnika optužbe savjetnika kod ODT u Baru Sanje Vujović,  a u odsustvu okrivljenog R.D., dana 14.03.2103. godine donio je, I istog dana  javno objavio</span>
</p>
<p class="p2"></p>
<p class="p5">
<span>PRESUDU</span>
</p>
<p class="p2"></p>
<p class="p2">
<span>Okrivljeni</span>
</p>
<p class="p2"></p>
<p class="p2">
<span>R.D., JMBG…., od oca B. i majke M. rodjenje K., rodjen... godine u N. stalno nastanjen u naselju .. Opština Bar, C., oženjen, otac troje djece, lošeg imovnog stanja, osudjivan i to: presudom Opštinskog suda Bar …od…..g., zbog krivičnog djela iz čl.292 b/2 u vezi st. 1 KZ, 30 dana zatvora, presudom Opštinskog suda Bar ….od….g., zbog krivičnog djela iz čl.15 st.1 KZ SRCG, 8 mjeseci zatvora uslovno na 2 godine, presudom Opštinskog suda Bar …od….g., zbog krivičnog djela iz čl.249 st.1 i čl.259 st.1 KZ, 6 mjeseci zatvora. Kaznu izdržao….godine, presudom Opštinskog suda Bar …. Od…., zbog krivičnog djela iz  čl.208/2/1 KZ CG, 6 mjeseci zatvora uslovno na 2 godine, presudom Opštinskog suda Bar K…. od …g., zbog krivičnog djela iz  čl…. KZ CG,   60 dana zatvora, presudom Opštinskog suda Bar K…. od ….g., zbog krivičnog djela iz  čl.190/1 i čl.185/1 KZ CG,  1 godina i 6 mjeseci zatvora uslovno na 3 godine, presudom Opštinskog suda Bar K. …od…..g., zbog krivičnog djela iz  čl. 136/1 KZ CG,  5 mjeseci zatvora uslovno na 2 godine, presudom Opštinskog suda Bar …od….g., zbog krivičnog djela iz  čl. 176/4/1 KZ CG, 4 mjeseca zatvora uslovno na 1 godinu, presudom Osnovnog suda Bar …od….g. , zbog krivičnog djela iz  čl. 203/1 KZ RCG,  6 mjeseci zatvora, presudom Vrhovnog suda RCG KZP. 5/2004 oslobođen optužbe za krivično djelo po presudi K. …od …godine, presudom Osnovnog suda Bar K. …od….g., zbog krivičnog djela iz  čl.220/3/1 KZ, 3 mjeseca zatvora uslovno na 1 godinu.</span>
</p>
<p class="p2"></p>
<p class="p5">
<span>Kriv je</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Dana…. godine u mjestu Zeleni pojas u Šušnju - Opština Bar, bez dozvole za nabavku nadležnog organa suprotno odredbama čl. 37 Zakona o eksplozivnim materijama (Službeni list Crne Gore br. 49/08 i 58/08) neovlašćeno držao i nosio eksplozivnu materiju,sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta</span>
</p>
<p class="p4"></p>
<p class="p2">
<span>- čime je izvršio krivično djelo - nedozvoljeno držanje oružja i eksplozivnih materija iz čl. 403 st. 2 Krivičnog zakonika.</span>
</p>
<p class="p2"></p>
<p class="p2">
<span>Pa ga sud primjenom čl. 4, 32, 36, 42 Krivičnog zakonika i čl. 369, 370 i 374  ZKP-a, </span>
</p>
<p class="p4"></p>
<p class="p5">
<span>OSUĐUJE</span>
</p>
<p class="p2"></p>
<p class="p2">
<span>Na kaznu zatvora u trajanju od 6 (šest) mjeseci. </span>
</p>
<p class="p4"></p>
<p class="p2">
<span>Na osnovu čl. 75. st.1. Krivičnog zakonika, izriče se, </span>
</p>
<p class="p2"></p>
<p class="p5">
<span>MJERA BEZBJEDNOSTI</span>
</p>
<p class="p2"></p>
<p class="p2">
<span>Kojom se od okrivljenog oduzima eksplozivna materija - sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta.</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 228,00 eura, u roku od 15 dana od pravosnažnosti presude, pod prijetnjom izvršenja. </span>
</p>
<p class="p4"></p>
<p class="p5">
<span>O b r a z l o ž e n j e</span>
</p>
<p class="p4"></p>
<p class="p2">
<span>Optužnim predlogom Osnovnog državnog tužilaštva u Baru Kt.br. ….od 29.05.2012. godine, koju je zastupnik optužbe precizirao na glavnom pretresu, stavljeno je na teret okrivljenom izvršenje krivičnog  djela bliže opisanog u izreci presude.</span>
</p>
<p class="p2"></p>
<p class="p2">
<span>Glavni pretres je održan u odsustvu uredno pozvanog okrivljenog na osnovu čl. 457. ZKP-a, jer se pozivu nije odazvao, a kako je saslušan ocjenjeno je da njegovo  prisustvo nije nužno. </span>
</p>
<p class="p2"></p>
<p class="p2">
<span>Okrivljeni je u prethodnom postupku izjavio da su  tačni  navodi u krivičnoj prijavi da je dana 13.03.2012 godine oko 14,20 časova u Zelenom pojasu, Šušanj, Opština Bar, pronašao privredni eksploziv, isti stavio u desnom džepu od jakne i ušao u kamp prikolicu u koju povremeno navraća. Došlo je do detonacije eksploziva, kojom prilikom  je zadobio povrede desne šake i desne butine.  Policiji nije prijavio nalazak eksploziva, sa razloga što bi ga priveli i rekli da je njegov, pa se odlučio da eksploziv ponese i smjesti u kamp prikolici, medjutim,došlo je do detonacije eksploziva kako je to već rekao. Priznaje da je pogriješio što pronalazak eksploziva nije prijavio policiji već  ga je  zadržao.Obećava da više neće vršiti krivična djela. Na glavnom pretresu dana 03.08.2012. godine je izjavio da je dana 13.03.2012.godine u jutarnjim časovima  pronašao  eksploziv zamotan u kesi sa štapinom. Dakle, to nije njegov eksploziv već je taj eksploziv pronašao u jutarnjim časovima, jer taj objekat obilazi. Eksploziv je pronašao u mjestu Zeleni pojas u Šušanju. Nakon što je pronašao taj privredni eksploziv stavio ga u džep od jakne i ušao je   u kam prikolicu. Skinuo je jaknu i kako je skinuo jaknu došlo je do detonacije eksploziva kojom prilikom je zadobio povredu desne šake i desne butine.  Policiji nije prijavio nalazak eksploziva, jer nije imao kada da prijavi to  policiji. Ostaje pri odbrani koju je  dao kod ODT-a. Bio je svjestan da nakon pronalaženja eksploziva mora odmah da prijavi policiji, ali to nije učinio jer bi ga isti maltretirali u smislu odakle mu taj eksploziv, šta je radio ti tamo i slično. Ranije je bio na ratištu i zna šta je i vojni eksploziv i zna šta je privredni eksploziv. Znao je da je privredni eksploziv, jer je vojni kockast, drugačijeg oblika je, ali u momentu kada je uzeo eksploziv nijes bio svjestan činjenice da postoji mogućnost da dodje do detonacije eksploziva.  U pitanju je bila eksplozivna naprava okruglog oblika, zamotana u braon selotep traku, dimenzija 15x15 cm, i imala je detonator, odnosno kapislu. </span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su vještak Milikić Nenad,  pročitan je iskaz svjedoka S.D., pročitana je službena zabilješka UP PJ Bar sačinjena u formi zapisnika od 13.03.2012. godine, izvršen je uvid u fotoelaborat UP PJ Bar br. …od….. godine, pročitani su izvještaj o analizi br. 590 Uprave policije Forenzičkog centra Danilovgrad ….od….. godine, izvještaj o   traskološkom pregledu gardarobe br. …Uprave policije Forenzičkog centra Danilovgrad od 09.05.20121. godine, izvod iz KE UP PJ Nikšić br. …od ….godine za okrivljenog R.D., izvršen je uvid  u spise predmeta K br. …..</span>
</p>
<p class="p2"></p>
<p class="p2">
<span>Vještak S.D. je izjavio da je on vještak trasolog tako da se ne može izjasniti o kojoj vrsti eksploziva je riječ. Na tu okolnost može se izjasniti  vještak Milikić Nenad koji takodje radi u Forezničkom centru. Jedino što može da izjavi da zbog karakteristika oštećenja na odjeći, a koje je bliže opisao u nalazu, izjasnio  se da se radi o eksplozivu, a o kojoj vrsti ekspoziva se radi  ne može da se izjasni, jer nije stručno osposobljen. </span>
</p>
<p class="p2"></p>
<p class="p2">
<span>Vještak Milikić Nenad je izjavio da sporogoreći štapin spada u sredstvo  za štapinski način aktiviranja eksplozivnih punjenja i sporogorešći štapin po Zakonu o eksplozivnim materijama spada u eksplozivnu materiju jer sporogoreći štapin u sebi sadrži eksploziv, tj. crni barut koji predstavlja jednu vrstu eksplozije. Sporogoreći štapinom može da aktivira inicijalni i potisni eksploziv. </span>
</p>
<p class="p2"></p>
<p class="p2">
<span>Iz službene zabilješke UP PJ Bar sačinjena u formi zapisnika od….. godine utvrdjeno je da je sačinjena dana 13.03.2012. godine od strane  ovlašćenog lica Uprave policije Bar Igora Brajkovića, na okolnosti postupanja po prijavi radnika HMP Doma zdrvlja u Baru da su isti primili radi ukazivanja Ijekarske pomoći od povreda zadobijenih ekspozivom lice R.D. iz Bara. Isti je izjavio da se sam povrijedio sa ručno pravljenom ekspozivnom napravom, te da mu je ista esplodirala dok se nalazila u džepu od jakne, u momentu dok se nalazio u kam-kućici koja je locirana na imanju vl. S.R. u naselju Z. u B.. U prostorijama Opšte bolnice u Baru od strane krim tehičara PJ Bar U.G. od lica R.D. izuzeta je garderoba. Izlaskom na licu mjesta predmetnog dogadjaja u naselju Ž. u B., u kamp-kućici koja se nalazi na imanju Š.R., zatečeno stanje od strane krim tehnicara je fotografisano, o čemu je sačinjen foto-elaborat. Takodje u kamp-kućici u kojoj je boravio povrijedjeni R.D. pronadjen je šporogoreći štapin, koji je sa lica mjesta izuzet i uz zahtjev proslijedjen radi vještacenja Forenzičkom centru u Danilovgradu.</span>
</p>
<p class="p2"></p>
<p class="p2">
<span>Uvidom u fotoelaborat UP PJ Bar br. …od 30.04.2012. godine utvrdjen je bliži I širi izgled lica mjesta.</span>
</p>
<p class="p2">
<span> </span>
</p>
<p class="p2">
<span>Iz izvještaja o analizi br. …Uprave policije Forenzičkog centra Danilovgrad … br….. od…. godine utvrdjeno je da je na analizu dostavljen uzorak koji potiče od sporogorećeg štapina sa zaštitnom plastificiranom izolacijom crne boje u više parčadi obmotane izolir trakom zeleno-žute boje. Dužine dostavljenog sporogorećeg štapina su Li=248cm, L21 L3=62cm i L4=68 cm. Sporogoreći štapin spada u sredstva za štapinski način aktiviranja eksplozivnih punjenja. Pripaljuje se minerskom ili običnom šibicom, sastoji se od srži i omotača. Srž je od sitno-zrnastog crnog baruta, sa pamučnim koncem koji prolazi kroz sredinu srži, i služi da prenese varnicu od inicijatora na barutno punjenje ili detonatorsku kapislu, a ona dalje na eksplozivno punjenje. Omotač štapina je od pamučne ili kudeljne pređe preko koga je kao zaštita od vlage urađena plastična izolacija koja može biti u raznim bojama (crna, crvena, siva). Sporogoreći štapin gori brzinom za 1 — 1,5 sm/sec.</span>
</p>
<p class="p2"></p>
<p class="p2">
<span>Iz izvještaja  o traskološkom pregledu gardarobe br. ….Uprave policije Forenzičkog centra Danilovgrad od 09.05.20121. godine utvrdjeno je da je garderoba R.D. I to: J., maskirna, na kojoj ne postoje oznake proizvodača i veličine . Na prednjoj strani jakne se uočavaju velika, gruba mehanička oštećenja. Na bočnoj desnoj strani oštećenje nepravilnog oblika, sastavljeno od više manjih i većih oštećenja, pokrzanih krajeva niti, gabaritnih dimenzija 40X30cm. Na lijevom rukavu, oštećenja u vidu razderotina, pokrzanih krajeva niti, gdje hvali veći dio rukava. Na zadnjoj strani jakne se uočavaju velika, gruba mehanička oštećenja i to na donjem desnom ledjnom dijelu oštećenje nepravilnog oblika, sastavljeno od više manjih I većih oštećenja, pokrzanih krajeva niti, gabaritnih dimenzija 34X30cm. Na donjem lijevom ledjnom dijelu, nekoliko oštećenje u vidu razderotine  gabaritnih dimenzija 18X13cm, pokrzanih krajeva niti. Na donjem  dijelu  desnog  rukava,  nekoliko  oštećenje  u vidu  razderotina  gabaritnih dimenzija 22X18cm, pokrzanih krajeva niti. Gornji dio trenerke, marke "Kapa" nepoznate veličine, crvene boje. Trenerka je na prednjoj strani razrezana od rajfešlusa preko desnog ramenog šava, desnog rukava do donje ivice desnog rukava, najvjerovatnije prilikom pružanja pomoći u medicinskoj ustanovi Na prednjoj i zadnjoj strani trenerke nijesu uočena mehanička oštećenja, osim tragovi tečnosti tamno braon boje nalik na krv. Košulja dugih rukava, marke "Sutherland" veličine"M", crne boje. Na bočnoj desnoj strani košulje uočeno je oštećenje nepravilnog oblika, sastavljeno od više manjih i većih oštećenja, pokrzanih krajeva niti. Košulja je na zadnjoj strani razrezana od donje ivice desnog rukava, preko desnog ramenog šava, horizontalno do sredine lednog dijela, najvjerovatnije prilikom pružanja pomoći u medicinskoj ustanovi. Na zadnjoj strani košulje nijesu uočena mehanička oštećenja. Majica dugi rukava, marke "Fila" nepoznate veličine, bijele boje. Majica je razrezana preko donje ivice lijevog i desnog rukava, lijevog i desnog ramenog šava do ovalnog okovratnika, kao i od donje ivice majice uz desni šav prednje i zadnje pole, do ovalnog okovratnika, najvjerovatnije prilikom pružanja pomoći u medicinskoj ustanovi.Na prednjoj strani majice nijesu uočena mehanička oštećenja, osim tragovi tečnosti tamno braon boje nalik na krv. Na zadnjoj strani majice nijesu uočena mehanička oštećenja. Mehanička oštećenja na garderobi izuzetoj od R.D. karakteristična su za oštećenja nastala dejstvom eksploziva.</span>
</p>
<p class="p2"></p>
<p class="p2">
<span>Iz izvoda iz KE UP PJ Nikšić br. … od …godine za okrivljenog R.D. utvrdjeno je da je imenovani osudjivan i to: presudom Opštinskog suda Bar K. …od …g., zbog krivičnog djela iz čl.292 b/2 u vezi st. 1 KZ, 30 dana zatvora, presudom Opštinskog suda Bar ….od …g., zbog krivičnog djela iz  čl.15 st.1 KZ SRCG, 8 mjeseci zatvora uslovno na 2 godine, presudom Opštinskog suda Bar K…od …g., zbog krivičnog djela iz čl.249 st.1 i čl.259 st.1 KZ, 6 mjeseci zatvora. Kaznu izdržao 22.04.1977.godine, presudom Opštinskog suda Bar K…. od …g., zbog krivičnog djela iz  čl.208/2/1 KZ CG, 6 mjeseci zatvora uslovno na 2 godine, presudom Opštinskog sud Bar …od ….g., zbog krivičnog djela iz  čl.145/2/1  KZ CG,   60 dana zatvora, presudom Opštinskog suda Bar K…od ….g., zbog krivičnog djela iz  čl.190/1 i čl.185/1 KZ CG,  1 godina i 6 mjeseci zatvora uslovno na 3 godine, presudom Opštinskog suda Bar K…od…..g., zbog krivičnog djela iz  čl. 136/1 KZ CG,  5 mjeseci zatvora uslovno na 2 godine, presudom Opštinskog suda Bar K…od ….g., zbog krivičnog djela iz  čl. 176/4/1 KZ CG, 4 mjeseca zatvora uslovno na 1 godinu, presudom Osnovnog suda Bar K…od …..g., zbog krivičnog djela iz  čl. 203/1 KZ RCG, 6 mjeseci zatvora, presudom Vrhovnog suda RCG KZP….oslobođen optužbe za krivično djelo po presudi K. ….od… .godine, presudom Osnovnog suda Bar K…od ….g., zbog krivičnog djela iz  čl.220/3/1 KZ, 3 mjeseca zatvora uslovno na 1 godinu.</span>
</p>
<p class="p2"></p>
<p class="p2">
<span>Uvidom u spise predmeta K br. …utvrdjeno je da je okrivljeni R.D. pravosnažno osudjen presudom Osnovnog suda u Baru K br. …zbog krivičnog djela - nasilje u porodici ili porodičnoj zajednici iz čl. 220.st. 3. u vezi st.1. Krivičnog zakonika, </span>
</p>
<p class="p4"></p>
<p class="p2">
<span>Ocjenom izvedenih  dokaza utvrđeno je da je okrivljeni učinio krivično djelo koje mu je stavljeno na teret. U toku postupka nesporno je utvrđeno da je okrivljeni dana 13.03.2012. godine u mjestu Zeleni pojas u Šušnju - Opština Bar, bez dozvole za nabavku nadležnog organa neovlašćeno držao i nosio eksplozivnu materiju,sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta.</span>
</p>
<p class="p4"></p>
<p class="p2">
<span>Naprijed navedeno činjenično stanje utvrđeno je iz nalaza vještaka M.N. datog na glavnom pretresu, službene zabilješke UP PJ Bar sačinjene u formi zapisnika od 13.03.2012. godine, uvidom u fotoelaborat UP PJ Bar br. …..od….dine, izvještaja o analizi br. …ave policije Forenzičkog centra Danilovgrad …. …….. godine, izvještaja o   traskološkom pregledu gardarobe br. …Uprave policije Forenzičkog centra Danilovgrad od 09.05.20121. godine, koje dokaze je sud cjenio kao jasne i stručne pa im je poklonio punu vjeru.</span>
</p>
<p class="p2"></p>
<p class="p2">
<span>Naime, iz nalaza vještaka M.N. datom na glavnom pretresu ,nesporno je utvrđeno da je okrivljeni kritične prilike držao i nosio eksplozivnu materiju,sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta,koji nalaz je potvrđen i sadržinom izvještaja o analizi br. …Uprave policije Forenzičkog centra Danilovgrad …. br. ….od….. godine.Iz izvještaja  o traskološkom pregledu gardarobe br. …Uprave policije Forenzičkog centra Danilovgrad od….. godine utvrdjeno je da su  mehanička oštećenja na garderobi izuzetoj od okrivljenog R.D. karakteristična za oštećenja nastala dejstvom eksploziva, a što u konačnom ni sam okrivljeni u svoj odbrani nije sporio ističući da je dana 13.03.2012. godine u mjestu Zeleni pojas u Šušnju - Opština Bar, bez dozvole za nabavku nadležnog organa neovlašćeno držao i nosio privredni eksploziv i da je  znao  da je privredni eksploziv, jer je vojni kockast, drugačijeg oblika, ali u momentu kada je uzeo eksploziv nije bio svjestan činjenice da postoji mogućnost da može doći do detonacije eksploziva.  Pojasnio je da je u pitanju bila eksplozivna naprava okruglog oblika, zamotana u braon selotep traku, dimenzija 15x15 cm, i imala je detonator, odnosno kapislu,pravdajući se da je predhodno  pronašao predmetni eksploziv, isti stavio u desnom džepu od jakne i ušao u kamp prikolicu u koju povremeno navraća,kada je došlo do detonacije eksploziva.Odbranu okrivljenog u djelu gdje navodi da je navedeni eksploziv predhodno  pronašao u mjestu Zeleni pojas ,pritom ne opisujući kako, gdje i na koji način  je pronašao eksploziv, sud nije prihvatio,  cjenići je kao sračunatu kako bi olakšao svoj krivično pravni položaj, jer je isti po mišlljenju suda pokušao da prikrije način na koji je pribavio predmetni eksploziv.Dakle, postupajući na način bliže predstavljen u  izreci presude okrivljeni je ostvario sva objektivna obilježja krivičnog djela nedozvoljeno držanje oružja i eksplozivnih materija iz čl. 403 st.2.  Krivičnog zakonika.Sud je dakle prihvatio pravnu kvalifikaciju krivičnog djela iz optužnog akta jer sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta, predstavlja eksplozivnu materiju  bliže opisanu  u stavu II navedenog člana Krivičnog zakonika.</span>
</p>
<p class="p4"></p>
<p class="p2">
<span>Okrivljeni je postupao suprotno odredbi  čl. 37 Zakona o eksplozivnim materijama (Sl. list CG br. 49/08 i 58/08), kojom je propisano da dozvolu za nabavku eksplozivnih materija izdaje Ministarstvo na zahtjev privrednih društva, drugog pravnog lica, preduzetnika i fizičkog lica koji ima dozvolu za upotrebu eksplozivnih materija. Dozvola za nabavku eksplozivnih materija izdaje se za period od tri mjeseca. </span>
</p>
<p class="p2"></p>
<p class="p2">
<span>Okrivljeni je bio svjestan da neovlašćeno drži eksplozivnu materiju. Naime, i sam okrivljeni u svojoj odbrani navodi da je bio svjestan da je bez dozvole za nabavku nadležnog organa neovlašćeno držao i nosio  eksploziv, kao i činjenica  što nije predao eksploziv u UP - PJ Bar, nakon što ga je pronašao. Imajući u vidu prednje navedeno, okrivljeni je krivično djelo izvršio sa direktnim umišljajem.</span>
</p>
<p class="p2"></p>
<p class="p2">
<span>Odlučujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl. 42 krivičnog zakonika. Od olakšavajućih okolnosti sud je cijenio porodične prilike okrivljenog jer je oženjen ,otac troje djece,njegove imovinske prilike jer je lošeg imovnog stanja.Od otežavajućih okolnosti sud je cjenio raniji život okrivljenog jer je osuđivan.  Imajući u vidu olakšavajuće i otežavajuće okolnosti, ocijenjeno je da prema okrivljenom nema uslova za izricanje uslovne osude, jer je okrivljeni ranije više puta pravosnažno osuđivan, zbog čega je okrivljenom izrečena kazna zatvora koja odgovara težini učinjenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p2"></p>
<p class="p2">
<span>Na osnovu čl. 75 st.1 Krivičnog zakonika okrivljenom je izrečena mjera bezbjednosti oduzimanja eksplozivne materije-sredstvo za paljenje eksploziva, sporogoreći štapin sa zaštitnom plastificiranom zaštitom crne boje i srži od sitnozrnastog crnog baruta, kao predmeta koji je upotrijebljen  za izvršenje krivičnog djela.</span>
</p>
<p class="p2"></p>
<p class="p2">
<span>Sud je cjenio i ostale provedene dokaze, ali je našao da isti nijesu od uticaja za drugačije presuđenje u ovoj krivično pravnoj stvari.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. Okrivljeni je dužan da plati troškove krivičnog postupka u iznosu od 228,00 eura, koji troškovi se odnose na troškove vještaka trasološke struke mr D.S.u iznosu od 99,00 eura, troškove vještaka iz oblasti zaštite od požara i eksplozija Milikić Nenada u iznosu od 99,00 eura, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p5">
<span>OSNOVNI SUD U BARU</span>
</p>
<p class="p5">
<span>Dana 14.03.2013.godine</span>
</p>
<p class="p5"></p>
<p class="p2"></p>
<p class="p2">
<span>Zapisničar                                                                                               S U D I J A  </span>
</p>
<p class="p2">
<span>Atina Bjelobrković 								   Ljiljana Joković</span>
</p>
<p class="p4"></p>
<p class="p2">
<span>PRAVNA POUKA: protiv ove presude  može</span>
</p>
<p class="p2">
<span> se izjaviti žalba Višem sudu u Podgorici, a </span>
</p>
<p class="p2">
<span>putem ovog suda u roku od 8 dana od dana</span>
</p>
<p class="p2">
<span> prijema pismenog otpravka. </span>
</p>
<p class="p2"></p>
<p class="p2">
<span>DNA:</span>
</p>
<p class="p2">
<span>1 x spisi</span>
</p>
<p class="p2">
<span>1 x ODT-u</span>
</p>
<p class="p2">
<span>1 x okrivljenom</span>
</p>
<p class="p2"></p>
<p class="p2"></p>
<p class="p6"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">                                                                                  </span><span class="span1"></span><span class="span1"></span><span class="span1">K. 273/12/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE   </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u krivičnom predmetu protiv okrivljenog N P zbog krivičnog djela teške tjelesne povrede iz člana 151 stav 1 Krivičnog zakonika, okrivljenog S S zbog krivičnog djela lake tjelesne povrede iz člana 152 stav 2 u vezi stava 1 Krivičnog zakonika i okrivljenih D D i B D zbog krivičnog djela učestvovanja u tuči iz člana 153 Krivičnog zakonika, koji se koji se vodi po optužnom predlogu ODT Kotor Kt. broj 328/12 od 04.07.2012 godine, nakon održanog glavnog i javnog pretresa dana 14.05.2014 godine, u prisustvu zamjenika ODT Kotor Ž P, okrivljenog N P i B D, branioca okrivljenog S S kome se sudi u odsustvu po službenoj dužnosti advokata D I, te odsustvu uredno pozvanog okrivljenog D D shodno članu 457 Zkp-a, dana 19.05.2014 godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">1. OKRIVLJENI N P od oca D i majke M, rođene B, rođen .... godine u P, stalno nastanjen u B, ulica S broj 4, državljanin CG, zaposlen kao menadžer u restoranu u B, neoženjen, pismen, sa završenom SSS, srednjeg imovnog stanja, ranije osuđivan presudom Osnovnog suda u Kotoru K.170/13/13 od 20.11.2013 godine zbog krivičnog djela nasilničko ponašanje iz člana 399 Krivičnog zakonika na kaznu zatvora u trajanju od tri mjeseca, protiv kojeg se vodi postupak za drugo krivično djelo,</span>
</p>
<p>&nbsp;</p>
<p>
<span class="span1">2. OKRIVLJENI S S od oca G i majke LJ, rođene M, rođen .... godine u B, stalno nastanjen u B, ulica P L broj 2, državljanin S, radnik, neoženjen, bez djece, pismen, sa završenom VSS, srednjeg imovnog stanja, neosuđivan, protiv kojeg se ne vodi postupak za drugo krivično djelo, </span>
</p>
<p>&nbsp;</p>
<p>
<span class="span1">3. OKRIVLJENI D D od oca D i majke D, rođene A, rođen ..... godine u P, stalno nastanjen u P, ulica Ž Z broj ..., državljanin S, radnik, neoženjen, bez djece, pismen, sa završenom SSS, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p>
<span class="span1">4. OKRIVLJENI B D od oca M i majke O rođene M, rođen .... godine u N, stalno nastanjen u B, D, ulica P P broj .. državljanin CG, radnik, oženjen, otac jednog maloljetnog djeteta, sa završenom VSS, neosuđivan, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v i   s u</span>
</p>
<p>&nbsp;</p>
<p>
<span class="span1">Što su dana 25.06.2012 godine  oko 01,30 časova u  B, u prolazu koji vodi od hotela ,,M" do parkinga koji se nalazi kod ,,JAT-a", učestovali u tuči u kojoj je oštećenom J M iz P nanijeta teška tjelesna povreda u vidu ujedine desne ušne školjke sa gubitkom - odgrizom dijela desne ušne školjke, a to sve u tuči u kojoj su nakon verbalne rasprave učestvovali sa jedne strane okrivljeni N P i B D, a sa druge strane J M, S S i D D, zadajući jedni drugima udarce, da bi okrivljeni S S u toku tuče lako tjelesno povrijedio oštećenog B D sredstvom podobnim da se tijelo teško povrijedi i zdravlje teško naruši, na način što ga je pogodio upaljenom navijačkom bakljom koju je okrivljeni S S podigao sa betona a koja je bila odbačena od strane NN lica u toku trajanja tuče kojom prilikom je oštećeni B zadobio laku tjelesnu povredu u vidu opekotine u desnom slabinskom predjelu, </span><span class="span1">pri čemu su bili uračunljivi, svjesni značaja svog djela i njegove zabranjenosti, a čije izvršenje su htjeli,</span>
</p>
<p>&nbsp;</p>
<p>
<span class="span1">- čime su okrivljeni N P, D D, B D  učinili krivično djelo učestvovanje u tuči iz člana 153 Krivičnog zakonika Crne Gore,  a okrivljeni S S krivično djelo laka tjelesna povreda iz člana 152. stav 2. u vezi stava 1. Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljenog  N P na osnovu naprijed navedene krivično-pravne odredbe i člana 3, 5, 8, 13, 15, 32, 33, 39, 42, 45 i 46 Kz-a CG i člana 368. i 374. Zkp-a  </span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">Na novčanu kaznu u iznosu od 1000,00 (hiljadu) eura, koju će okrivljeni platiti u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 eura novčane kazne odrediti jedan dan zatvora.</span>
</p>
<p>&nbsp;</p>
<p>
<span class="span1">Okrivljeni N P je dužan da na ime sudskog paušala uplati iznos od 50,00 eura i na ime troškova krivičnog postupka iznos od 13,00 eura, u roku od 90 dana od dana pravosnažnosti presude.</span>
</p>
<p>&nbsp;</p>
<p>
<span class="span1">Novčanu kaznu, troškove krivičnog postupka i sudski paušal okrivljeni će platiti u datom roku na žiro račun broj 832-16-52 u korist budžeta C G </span><span class="span1">i dokaz o uplati dostaviti ovom sudu </span><span class="span1">s pozivom na poslovni broj K. 273/12/12.</span>
</p>
<p>&nbsp;</p>
<p>
<span class="span1">Sud okrivljenima S S, D D i B D na osnovu naprijed navedene krivičnopravne odredbe, te odredbi člana 3, 5, 8, 13, 15, 32, 33, 36, 42, 52, 53 i 54 KZ CG, te člana 368. i 374. Zkp-a izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im utvrđuje kazne zatvora u trajanju od po 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učine novo krivično djelo.</span>
</p>
<p>
<span class="span1"> </span>
</p>
<p>
<span class="span1">Dužni su okrivljeni S S, D D i B D na ime troškova krivičnog postupka uplatiti iznos od po 13,00 eura i na ime sudskog paušala uplatiti iznos od po 50,00 eura, u roku od 15 dana od dana pravosnažnosti presude na žiro račun broj 832-16-52, a u </span><span class="span1">korist budžeta Crne Gore i dokaz o uplati dostaviti ovom sudu s pozivom na broj K. 273/12/12.</span>
</p>
<p>&nbsp;</p>
<p>
<span class="span1">Oštećeni J M se sa imovinsko pravnom zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. broj 328/12 od 04.07.2012 godine stavilo je na teret N P izvršenje krivičnog djela teške tjelesne povrede iz člana 151 stav 1 Krivičnog zakonika, okrivljenom S S izvršenje krivičnog djela lake tjelesne povrede iz člana 152 stav 2 u vezi stava 1 Krivičnog zakonika i okrivljenima D D i B D izvršenje krivičnog djela učestvovanja u tuči iz člana 153 Krivičnog zakonika.</span>
</p>
<p>&nbsp;</p>
<p>
<span class="span1">Okrivljeni N P je u svojoj odbrani u prethodnom postupku na zapisnik pred ODT Kotor naveo da je bio u gradu sa svojim drugovima D B i S M i po završetku muzike oko 01,30 časova su krenuli da idu ispred Starog grada i ispred hotela „M“ je primjetio grupu od 5 momaka ali prvo nije obratio pažnju na njih jer je razgovarao telefonom i kada se okrenuo vidio je kako isti fizički napadaju B D. Odmah je prišao kako bi ih razdvojio, međutim oni su skočili na njega, a dva momka su izvadila navijačke baklje, upalili ih i krenuli na njih kako bi ih izgorjeli. Oni su krenuli da bježe, a oni za njima pa je jedan od momaka bakljom izgorio  B D  i tu su ih sustigli i nastavili fizički da ih napadaju i udaraju, a oni su se branili. U  jednom momentu jedan od tih momaka ga je ubo u stomak ali nije siguran da li nožem ili šrafcigerom, a o čemu ima izvještaj ljekara i on se tada morao braniti od takvih napada i naravno da je tada zadavao udarce njima, a ne zna je li koga ugrizao, a ne može se ni sjetiti jer mu je jedino bilo na pamet da spasi živu glavu, jer je njih bilo petorica i to sa bakljama a njih samo dvojica.</span>
</p>
<p>
<span class="span1">Okrivljeni N P je u svojoj odbrani na glavnom pretresu naveo da ne priznaje izvršenje krivičnog djela, niti krivicu za isto. Na glavnom pretresu je prvi put vidio okrivljene S S i D D i ne sjeća se da je iste uopšte vidio kritične prilike u B, te da je i sa jednim od njih imao fizički kontakt. Naveo je da se ne sjeća da je kritične prilike bilo ko palio navijačku baklju, niti da je on sa bilo kim imao fizički obračun, niti da se branio.</span>
</p>
<p>&nbsp;</p>
<p>
<span class="span1">Okrivljeni Stanišić Stefan </span><span class="span1">je u svojoj odbrani u prethodnom postupku na zapisnik pred ODT K naveo da su imali probu u ,,G T” gdje inače radi i sa svojim poznanicima J M, M D i D D je išao u pravcu kuće i prolazili su pored terase hotela ,,M” kada su primjetili njihovog poznanika R N kako sjedi na terasi hotela ,,M” i priča na skajpu. Tu su mu šaljivo dobacivali u smislu kako već nekoliko sati priča sa svojom djevojkom i krenuli su dalje kada se iza njih stvorio neki momak koji im se obratio riječima da se maknu odatle i da požure, a drugi put im se odmah obratio da se sklone odatle ali oni nisu znali o čemu se radi i nastavili su da  idu ka smještaju i kada su skrenuli na kraju terase ,,M” lijevo ka parkingu ,,JAT-a”, taj isti momak se vratio i drsko im se obratio u smislu šta hoće i šta gledaju i zatim su primjetili na tom ćošku grupicu od desetak ljudi,  da se iz te grupice izdvajaju dva ili tri momka i kreću u njihovom pravcu i to vrlo agresivno i tada započinje tuča između njih s tim što M D stoji po strani, pošto se radi o starijem čovjeku i ne učestvuje u tuči. Među njima je bio i J M i u jednom trenutku je vidio da je pala pored njega upaljena baklja a pretpostavlja da je neko od te grupe momaka bacio u njegovom pravcu, sagnuo se i istu uzeo i tada čuje da je taj momak koji im se prvi obratio uzviknuo ,,Pucat ću” i </span><span class="span1">primjetio je da u ruci drži neki predmet, preplašio se, bacio baklju i odmah se okrenuo i  pobjegao i nije vidio gdje je baklja završila i svi su se razbježali u raznim pravcima. Siguran je da zadobijenu povredu J M nije zadobio u toj gužvi jer je to kratko trajalo svega par sekundi, nego kasnije, jer im je ispričao da su ga kasnije sustigli i pretukli.</span>
</p>
<p>
<span class="span1">Okrivljeni S S </span><span class="span1">je u svojoj odbrani na glavnom pretresu naveo da ne priznaje izvršenje krivičnog djela, niti krivicu za isto. Kritične prilike je ugledao baklju pored svojih noga na podu, koja baklja je bila upaljena i koju je podigao i nakon što ju je podigao neko je viknuo ,,Da će neko da puca'' i zbog toga je tu baklju odbacio, ali ni put koga konkretno i pobjegao. Prvi put je vidio prisutne okrivljene Novaković Petra i B D, nakon što su od strane UP PJ Budva dovedeni kod tužioca da daju izjave. U stanici policije nije vršeno prepoznavanje. Okrivljeni N P nije momak za kojeg je opisao da je prvi krenuo ka njemu i započeo tuču kritične prilike.</span>
</p>
<p>
<span class="span1"></span>
</p>
<p>
<span class="span1">Okrivljeni D D</span><span class="span1"> </span><span class="span1">je u svojoj odbrani u prethodnom postupku na zapisnik pred ODT Kotor naveo da su imali probu u,,G T” gdje inače radi i sa svojim poznanicima J M, M D i S S su išli u pravcu kuće i prolazili su pored terase hotela ,,M” kada su primjetili njihovog poznanika R N kako sjedi na terasi hotela  ,,M” i priča na skajpu. Tu su mu šaljivo dobacivali u smislu kako već nekoliko sati priča sa svojom djevojkom i on mu je rekao da pođe sa njim kući i krenuli su dalje kada se začula neka vika od strane nekog momka iza njih, a kojeg su drugi momci smirivali i tada im je prišao iz te grupe jedan momak i fino ih je zamolio da požure i da se pomjere odatle jer je ovaj njegov drugar pijan. Nastavili su da idu ka smještaju i kada su skrenuli na kraju terase ,,M” lijevo ka parkingu ,,JAT-a”, a ti momci su nastavili svojm putem u pravcu kafea ,,H”, tada je taj isti momak koji im se ljubazno obratio prethodno vratio i drsko im se obratio u smislu što hoće i što gledaju i zatim primjećuju na tom ćošku grupicu od desetak ljudi i da se iz te grupice izdvajaju dva ili tri momka i kreću u njihovom pravcu i to vrlo agresivno i tada započinje tuča između njih. Okrivljeni P N u tom momentu nije bio među tim momcima što su započeli tuču sa njima, a taj momak što je započeo tuču je poslije pobjegao i ne radi se ni o okrivljenom N P, ni o B D. M D je stajao po strani, pošto je stariji čovjek i nije učestvovao u tuči. Među njima je bio i J M, ali je isti nosio lap top. On nije primjetio da je okrivljeni S S uhvatio baklju i da je gasio jer je bila gužva, a s obzirom da je bio poklekao i primao udarce. U jednom momentu je začuo uzvik ,,Pucaj, pucaj” i u tom momentu počinju svi da bježe i to u pravcu parkinga. Kada se dovoljno udaljio, okrenuo se i vidio strašnu gužvu na kraju te staze kod parkinga i to više momaka kako šutiraju nekoga na  zemlji, a kasnije mu je J M rekao da su njega šutirali, međutim u toj grupi je primjetio i radnike obezbjeđenja a pretpostavlja da se radi o radnicima obezbjeđenja hotela ,,A” kako razdvajaju te momke. On je sam pošao na njihov smještaj i onda ga je J M pozvao telefonom da mu kaže kako ide u hitnu pomoć. Zadavao je udarce u toku tuče, ali se samo branio.</span>
</p>
<li>
<span></span><span class="span1">Okrivljeni D D </span><span class="span1">je u svojoj odbrani na glavnom pretresu naveo da je tačno da je učestvovao u tuči, ali da se branio, te stoga ne priznaje izvršenje krivičnog djela, niti krivicu za isto. Ostao je pri izjavi datoj na zapisnik pred ODT Kotor. </span><span class="span1">Prilikom odgovora na pitanja na glavnom pretresu naveo je </span><span class="span1">da se sjeća N P kao najkrupnijeg momka koji je kritične prilike imao bijelu majicu na sebi, te da on na početku tuče uopšte nije učestvovao u istoj, a ne zna za kasnije jer je pobjegao sa lica mjesta. Sjeća se da je momak koji je u stvari inicirao čitavu tuču na sebi imao ljubičastu majicu i sada ga ne bi mogao prepoznati.</span><span class="span1"> </span><span class="span1">Obzirom da je pobjegao sa lica mjesta uopšte se ne sjeća gdje je ostao J M, odnosno da li je isti bježao. Dok su bili u stanici policije u B, a nakon događaja, u hodniku su sjedali on, S S, J M i još jedan njegov </span><span class="span1">kolega D M i u jednom momentu je iz kancelarije izašao inspektor i svima se pojedinačno obratio, tako što je J M rekao da je oštećen, M D da je slobodan, njemu da je učestvovao u tuči, a S S da će odgovarati za krivično djelo laka tjelesna povreda. Navodi da dok je sjedao da je J M imao zavoj preko uveta i da jeste rekao da mu je neko odgrizao uho, ali da ne zna ko.</span>
</li>
<p>&nbsp;</p>
<p>
<span class="span1">Okrivljeni B D je u svojoj odbrani </span><span class="span1">u prethodnom postupku na zapisnik pred ODT Kotor naveo da je bio u gradu sa svojim drugovima N P i S M i po završetku muzike oko 01,30 časova su krenuli da idu ispred Starog grada i ispred hotela ,,Mogren” je primjetio grupu od 5 momaka koji su stajali dok su oni prolazili i nešto su se smijali i dobacivali, pa se N P njemu obratio pitajući ,,Da li oni to nama dobacuju'', pa je to, te iste momke pitao,a jedan je odreagovao i pitao ,,Što hoćeš”, zatim je jedan od momaka za kojeg je kasnije saznao da se zove S S odmah izvadio navijačku baklju, aktivirao je i to je bio signal da sva petorica krenu na njih da se fizički obračunaju, a oni su krenuli da bježe, međutim S S je njega sustigao i bukvalno ga ubo upaljenom bakljom u leđa i ispekao ga, od čega je on pao na pločnik a zatim su krenuli da ga udaraju, a on se branio i onda se N P vratio kako bi mu pomogao i onda su razmijenjivali udarce, on i N P na jednoj strani a njih trojica protiv njih, a nije vidio gdje su ostala dvojica bila i nije vidio ko je ujeo oštećenog J M za uho. Njihov drug M S se uopšte nije miješao u tuču, ali je sve vidio tako da on može posvjedočiti. M je viknuo u jednom momentu kako bi ih spasio ,,Pucat ću” i poslije toga su jedan ili dvojica pobjegli što ih je spasilo, međutim M naravno nije bio naoružan, već je tako viknuo kako bi im pomogao. Čitav događaj se dešavao na ćošku terase od ,,M” a nije uz prolaz koji vodi na parking prema ,,JAT-u”, niti su oni jurili za njima uz taj prolaz i tu oborili na zemlju oštećenog J M i tukli ga. Znači, bili su napadnuti i samo su se branili, pogotovo zbog činjenice da su ih napali upaljenom bakljom, a nije siguran da li su bile upaljene čak dvije baklje kada su krenuli da ih napadaju a jedna jeste sigurno.</span>
</p>
<p>
<span class="span1">Okrivljeni B D je u svojoj odbrani </span><span class="span1">na glavnom pretresu naveo da ne priznaje izvršenje krivičnog djela, niti krivicu za isto. </span><span class="span1">On se kritične prilike branio, te nije vidio ko ga je bakljom ubo u leđa i ispekao ga, zbog čega je i pao. Kada je pao, pošto je osjećao udarce svuda po tijelu, okrenuo se i branio rukama i nogama, a ne zna koliko njih mu je zadavalo udarce dok se branio. Taj napad na njega je trajao svega dvije-tri sekunde. Napad na njega je prestao tako što je čuo kako M viče da će pucati, nakon čega su napadači pobjegli. Okrivljene S S i D D je prvi put vidio na prošlom glavnom pretresu, kada su isti dolazili na poziv suda, a ne sjeća ih se kao lica koja su ga kritične prilike napali. Obzirom da je pao i da se branio, uopšte se ne sjeća gdje je bio N P i da li je isti bio napadnut ili da je učestvovao u tuči. Nakon što je okrivljenom B D ukazano na razlike u odbrani a u odnosu na zapisnik pred ODT Kotor kada je izjavio da je kasnije saznao da se ovaj momak koji je izvadio navijačku baklju, aktivirao je i koji ga je  ubo u ledja, zbog čega je i pao, zove ,,Stanišić Stefan", okrivljeni je naveo  ,,da je prilikom saslušanja na zapisnik pred ODT Kotor, od zamjenika tužioca saznao da se to lice zove S S i zato je na zapisniku pred ODT Kotor naznačeno, da je to upravo S S". Prilikom saslušanja pred ODT Kotor, sjedali su u pratnji policije svi u hodniku, mada su on i Novaković Petar bili u jednom dijelu hodnika, a S S i D D u drugom. Pred saslušanje je vidio S S, te sa sigurnošću ni sada ne može da tvrdi, da je on to lice koje ga je kritične prilike ubolo u leđa upaljenom bakljom. Vjerovatno je u policijskim izvještajima stajalo da je S S imao kritične prilike baklju, te kada mu je to pročitano kod tužioca, potvrdio je da je to S S.</span>
</p>
<p>
<span class="span1">Prilikom odgovora na pitanja na glavnom pretresu naveo je da zbog plamena baklje koja je bila iznad njega, dok je on ležao na podu i dok se okrenuo nije vidio ko mu zadaje udarce, ni da li neko razdvaja napadače od njega. Nije vidio ko je kritične prilike J M zadao, ni nanio povredu. Tuča je prestala tako što je čuo da M viče da će pucati, nakon čega je nastalo opšte bježanje, a policija dolazi u roku od dva minuta, mada se njemu činilo da su na lice mjesta došli odmah, nakon čega su njega i Novaković Petra poveli u stanicu policije. Nije vidio na licu mjesta ni prije nego što je policija došla a ni kasnije J M. On u stanici policije nije bilo koga prepoznavao a po pravillima kako se to vrši prema Zkp-u. Misli da je prvi put za ime S S čuo kada je saslušavan na zapisnik pred ODT Kotor.</span>
</p>
<p>&nbsp;</p>
<p>
<span class="span1">U dokaznom postupku koji je sproveden radi utvrđivanja činjeničnog stanja i krivice okrivljenih, sud je proveo sledeće dokaze i to: izvršio uvid u izvod iz kaznene evidencije za okrivljenog D D policijske uprave P od 09.07.2012 godine, uvid u izvod iz kaznene evidencije za okrivljenog S S Uprave policije za analitiku Beograd od 18.07.2012 godine, uvid u izvod iz kaznene evidencije za okrivljenog B D UP PJ Nikšić od 11.07.2012 godine, uvid u izvod iz kaznene evidencije za okrivljenog N P UP PJ P od 10.07.2012 godine, na saglasnost stranaka pročitao iskaz svjedoka S M sa zapisnika pred ODT Kotor i sa ranijeg glavnog pretresa, iskaz svjedoka K R sa zapisnika pred ODT K od 28.06.2012 godine i sa ranijeg glavnog pretresa, iskaz oštećenog J M sa zapisnika pred ODT Kotor od 25.06.2012 godine, iskaz svjedoka Š V sa zapisnika pred ODT Kotor od 28.06.2012 godine, iskaz svjedoka M D sa zapisnika pred ODT Kotor od 26.6.2012 godine, iskaz svjedoka R N sa zapisnika pred ODT Kotor od 26.06.2012 godine, na saglasnost stranaka pročitao nalaz i mišljenje vještaka medicinske struke Dr. K N od 28.06.2012 godine, izvršio uvid u izvještaj ljekara jedinice za HMP Doma zdravlja B broj 6019 od 25.06.2012 godine na ime J M, uvid u izvještaj ljekara bolnice K na ime J M od 25.06.2012 godine, uvid u izvještaj ljekara Doma zdravlja B od 25.06.2012 godine na ime B D, uvid u izvještaj Doma zdravlja B od 25.06.2012 godine na ime N P, uvid u izvještaj ljekara Opšte bolnice Kotor za J M od 25.06.2012 godine, uvid u fotodokumentaciju Uprave policije PJ B broj 271/12 od 25.06.2012 godine i uvid u pravosnažnu presudu ovog suda K. broj 170/13/13.</span>
</p>
<p>
<span class="span1"></span>
</p>
<p>
<span class="span1">Uvidom u izvod iz kaznene evidencije za okrivljenog D D policijske uprave Pančevo od 09.07.2012 godine utvrđeno je da je da isti ranije nije osuđivan.</span>
</p>
<p>&nbsp;</p>
<p>
<span class="span1">Uvidom u iz kaznene evidencije za okrivljenog S S Uprave policije za analitiku Beograd od 18.07.2012 godine utvrđeno je da isti ranije nije osuđivan.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog B D UP PJ N od 11.07.2012 godine utvrđeno je da isti ranije nije osuđivan.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog N P UP PJ P od 10.07.2012. godine utvrđeno je da isti ranije nije osuđivan.</span>
</p>
<p>&nbsp;</p>
<p>
<span class="span1">Svjedok S M je naveo</span><span class="span1"> da je sa svojim društvom vraćao kući iz grada, bilo ih je trojica-četvorica i kada su prolazili pored terase hotela ,,M” neki od momaka kojeg nikada u životu nije vidio je nešto dobacio njegovom drugu N P, na šta se on nasmijao i pitao tog momka da li to on njemu nešto dobacuje, a ovaj mu je bezobrazno obrusio i oni su krenuli dalje i bili su ispred tih momaka i kad su došli na </span><span class="span1">ćošak terase ,,M” prema kafiću ,,H”, N P se okrenuo i taj momak je opet nešto dobacivao a izgledao je kao da je pio alkohol i kad ga je N P pitao šta je bilo, jedan od njih je automatski izvadio iz crne torbe navijačku baklju koju je odmah aktivirao i krenuo u njihovom pravcu, tada su oni krenuli da bježe jer su se prepali, znajući koliko je opasna navijačka baklja i da su ljudi već ginuli od njih, N P se okrenuo i tada je viknuo “U D”, a kada se on okrenuo vidio je B D kako se spotakao dok je bježao i da za njim  trče neki od tih momaka i kako ga je pogodio zapaljenom bakljom u predjelu leđa i u tom trenutku je B D pao na zemlju, a N P je pritrčao kako bi ga spasio a od dima se ništa nije vidjelo. On je sam tada zavikao ,,Pištolj, pištolj”, kako bi pokušao zaplašiti te momke i stvarno je uspjelo, jer su krenuli da bježe. Nije tačno da su oni poslije jurili za tim momcima uz prolaz koji vodi u pravcu parkinga kod JAT-a. Da N P nije skočio da spasi B D, on bi bio mrtav jer su na njega krenuli bakljama.</span>
</p>
<p>
<span class="span1">U svom iskazu na glavnom pretresu je naveo u svemu kao </span><span class="span1">na zapisnik pred ODT Kotor od 26.06.2012 godine, s tim što je pojasnio da ovaj momak koji je zapalio navijačku baklju, je bio crn, krupan i visok i kojeg bi sigurno mogao sada prepoznati, a to nije ni S S, ni D D. Prvi put je upravo u sudu vidio D i S, a kritične prilike na licu mjesta ih nije vidio. Kada je povikao ,,Pištolj, pištolj", svi su se razbježali, te je on sa nekim od drugova pošao kući, a sad se ne može sjetiti sa kojim, a prije toga su lice mjesta napustili N P i B D, tako da uopšte ne zna da li je policija dolazila na lice mjesta. Tek kada je došao kući neko mu je javio da su u policiji privedeni N P i B D, zbog čega je on pošao u stanicu policije da vidi što se dešava.</span>
</p>
<p>&nbsp;</p>
<p>
<span class="span1">Svjedok K R</span><span class="span1"> </span><span class="span1">je naveo je da je zaposlen u ,,S S” i da radi na obezbjeđenju hotela ,,A” a kritične noći 24/25.06.2012 godine je bio raspoređen na lokaciji 3., koja se nalazi kod bazena hotela. U jednom trenutku ga je pozvao kolega Š da dođe na lokaciju 2., na kojoj se on nalazio, a koja se nalazi na platou ispred hotela, kada je došao primjetio je gužvu na parkingu kod JAT-a i gdje se čula vika i galama veće grupe momaka, u tom momentu je prišla jedna žena pored  njih i rekla da zovu hitnu pomoć jer je izbila tuča i da je momak povrijeđen, da leži i da mu je povrijeđeno uvo. Pozvao je odmah policiju i ambulantu, a oni nisu prilazili kako bi eventualno razdvojili te momke, jer ne smiju da napuštaju svoje pozicije. Dosta ljudi je vidjelo ovu tuču. Sve su posmatrali sa razdaljine od nekih 40-50 metara. Kad je došla policija oni su se vratili na njihova zaduženja. Ne zna na kojoj je daljini nalazio od lica mjesta, ali se nalazio ispred recepcije hotela ,,A, tako da nije mogao jasno da vidi učesnike u toj tuči, niti koga može da prepozna.</span>
</p>
<p>&nbsp;</p>
<p>
<span class="span1">Oštećeni J M je naveo </span><span class="span1">da se vraćao sa svog posla, a radi u ,,Grad teatru” zajedno sa S S, D D i M D i da bilo je oko 01,15-01,20 časova. Kada su prolazili pored terase hotela ,,M” primjetili su njihovog poznanika R N koji je sjedio na toj terasi i razgovarao putem skajpa, obratili su mu se šaljivim tonom da prekine razgovor jer je bio na skajpu par sati i kada se okrenuo primjetio je tri – četiri momka i to kako se jedan zalijeće u njihovom pravcu, bio je najkrupniji od njih, jedan ga je držao kako bi ga spriječio da se fizički razračuna sa njima, a treći momak im je prišao i rekao da se sklone odatle jer je momak pijan. Oni su pošli i skrenuli u prolaz lijevo kako bi izašli na parking kod ,,JAT-a”, a on je sam išao ispred svih noseći lap top u rukama i kada se okrenuo primjetio je gužvu dolje na šetalište i to kako ti momci napadaju S S i D D, da M D stoji sa strane, zatim se vratio i vidio je kako sijevaju udarci na sve strane i tada je primjetio upaljenu baklju koju je S S bacio od sebe. Neko od tih momaka je vikao da će pucati i ovi njegovi poznanici su krenuli da bježe i on sa njima, ali je zastao kako bi podigao lap top i u tom trenutku su ga ti momci </span><span class="span1">sustigli, oborili ga na pod, šutirali ga nogama i to sa svih strana tako da pretpostavlja da su ga šutirala tri – četiri momka, zatim je jedan momak skočio na njega i grizao ga za desno uho, osjetio je jak bol i pomislio da mu je otkinuo dio ušne školjke, a zatim je neko od tih momaka rekao ,,A P, D ….”. Zna da je S S nosio torbicu preko ramena ali je bila u pitanju mala torbica i baklja nije mogla da stane u nju. Dok su ga udarali isto tako su mu lomili lap top. Nije se pridružio krivičnom gonjenju, a postavio je imovinsko pravni zahtjev i to samo u pogledu naknade štete zbog polomljenog lap top-a.</span>
</p>
<p>&nbsp;</p>
<p>
<span class="span1">Svjedok Š V je naveo </span><span class="span1">da je zaposlen u ,,S S” i da radi na obezbjeđenju hotela ,,A”. Kritične noći ….. godine bio je raspoređen na platou ispred hotela i u jednom trenutku je začuo viku i galamu i tada je primjetio kako protrčava grupa momaka kroz prolaz između hotela ,,M” i bivše banke i gdje nastaje velika gužva i tuča ispred butika kod parkinga kod ,,JAT-a”. Odmah je pozvao svog kolegu koji je tu noć bio u reonu kod  bazena hotela ,,A” i kada je došao pošli su bliže događaju i sve smo posmatrali sa razdaljine od nekih 40-50 metara. Oni su se vukli, čupali, rvali i tu je prisustvovalo dosta ljudi koji su posmatrali taj događaj. Odmah su pozvali policiju i onda je prošla jedna žena pored njih iz njihovog pravca i rekla im da pozovu hitnu pomoć jer je jedan momak povrijeđen, leži i krvari, a što su oni i učinili. Kad je došla policija oni su se vratili na svoja zaduženja.</span>
</p>
<p>&nbsp;</p>
<p>
<span class="span1">Svjedok M D je naveo </span><span class="span1">da je sa njegovim poznanicima sa posla sa kojima radi u ,,G T” vraćao kući sa probe i prolazili su pored terase hotela ,,M” i on je išao napred, a iza njega su išli M J, D D i S S. Na terasi je sjedio njihov poznanik R N i on misli da mu je Dejan Draganov nešto šaljivo dobacio u smislu kako dugo priča na skajpu, a pošto je on bio ispred primjetio je jednog momka kako je prišao njima trojici i rekao im ,,Bježite, bježite”, što ga je isprva začudilo, a iza njih je bilo dosta nekih momaka i bilo je neko komešanje tako da je on pretpostavio da se ti momci koji se nalaze iza, međusobno svađaju i da je zato taj momak njima prišao i rekao da bježe. Oni su nastavili pored terase ,,M” i odmah skrenuli ulijevo kako bi prolazom došli do parkinga kod ,,JAT-a”, a ti momci su nastavili napred u pravcu kafe bara ,,H”. On je opet išao ispred i kada se okrenuo, primjetio je tog momka koji im je rekao ,,Bježite” kako prilazi ovoj trojici i nešto im priča a da za njim dolazi više momaka. Zatim nastaje gužva i počinje tuča, koja je počela na prolazu a zatim prelazi i u pravcu restorana ,,Demižana”, a što je bilo izvan njegovog vidnog polja, jer se nalazi iza ćoška prolaza u kojem je već bio. Kad se vratio nazad, ta gužva je došla do poslovnice ,,Lutrije CG” i tada je vidio upaljenu baklju, dim i gužvu, ali nije mogao da  razabere ko koga sve udara, on se udaljavao u pravcu terase ,,M” i u jednom momentu čuo uzvike ,,Pucaj, pucaj” i zatim primjetio njegove poznanike, njih trojicu kako bježe i skreću u prolaz koji vodi kod parkinga do JAT-a i da za njima trči više momaka. Nije mogao da vidi da li su ikoga sustigli do kraja prolaza jer to nije bilo u njegovom vidnom polju, on se vratio kod Rebića i onda je pošao na smještaj i tamo je vidio D D koji mu je rekao da je J M povrijeđen i to da mu je neko odgrizao uho i da ga mora hitno prebaciti u K.</span>
</p>
<p>&nbsp;</p>
<p>
<span class="span1">Svjedok R N je naveo</span><span class="span1"> da je kritične večeri sjedio na terasi hotela ,,M” i to za stolom koji se nalazio uz staklo lokala i leđima je bio okrenut u pravcu koji gleda na restoran ,,D” i kafe baru ,,H”, kao i šankovima. Na svojem lap top-u je razgovarao preko skajpa sa svojom djevojkom i u jednom trenutku je čuo veliku viku i galamu što ga je natjeralo da se okrene i tada je primjetio neke momke kako viču i raspravljaju </span><span class="span1">se, a nalazili su se tačno između poslednjeg šanka i kraja terase ,,M”. Bilo ih je više. Odmah poslije toga su naišli iz S grada njegove kolege, dva D, S i M. Kada su ga vidjeli kako koristi lap top počeli su da mu dobacuju i da se šale sa njim, u smislu kako dugo razgovara preko skajpa i kako treba da prekine sa razgovorom, a on im je samo odmahnuo rukom i nastavio razgovor. Vrlo brzo poslije toga je začuo veliku galamu i viku iza njega, okrenuo se i primjetio neku gužvu, vidio je kako neko gađe nekoga flašama i pošto je sjedio uz staklo ,,M” mogao je vidjeti kako neki momci, jure kroz prolaz koji vodi pored terase ,,Mogrena” u pravcu parkinga kod JAT-a. Poslije toga  se okrenuo i nastavio svoj razgovor, jer mu ni na kraj pameti nije bilo da su u toj jurnjavi učestvovali i njegovi poznanici. Zatim mu prilazi M D vrlo uzbuđen i preplašen i govori mu kako ih je neko napao i da su neki momci skočili na njih i počeli da ih biju. Rekao je da je bila u pitanju veća grupa momaka. Zatim su zajedno pošli da pronađu svoje kolege i da vide što se desilo, na smještaj su pronašli D D  koji im je rekao za M povrede tj. da mu je neko odgrizao dio uva.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke Dr. K N od ..... godine utvrđeno je da je oštećeni J M kritične prilike zadobio ujedinu u predjelu desne ušne školjke sa gubitkom-odgrizom dijela desne ušne školjke, a što predstavlja u vrijeme nanošenja tešku tjelesnu povredu nanesenu dejstvom čovječijih zuba. Okrivljeni B D je zadobio sledeće tjelesne povrede: opekotinu kože u desnom slabinskom predjelu i oguljotinu kože u predjelu lijevog lakta. Navedene povrede koje je zadobio B D predstavljaju u vrijeme nanošenja procijenjene kako pojedinačno, tako i u svom ukupnom djelovanju laku tjelesnu povredu. Opekotina kože u desnom slabinskom predjelu nastala je dejstvom baklje, a oguljotina kože u predjelu lijevog lakta nastala je uslijed pada B D i njegovog kontakta sa podlogom. Okrivljeni N P je zadobio ogrebotinu (crtastu oguljotinu) kože u predjelu ispod lijevog rebarnog luka, a što predstavlja u vrijeme nanošenja laku tjelesnu povredu nanešenu najvjerovatnije dejstvom nokta. </span>
</p>
<p>&nbsp;</p>
<p>
<span class="span1">Uvid u izvještaj ljekara jedinice za HMP Doma zdravlja B .... od ...... godine na ime J M utvrđeno je da je isti primljen u 02:30 časova, te je nakon pregleda upućen kod hirurga u Opštu bolnicu K. </span>
</p>
<p>&nbsp;</p>
<p>
<span class="span1">Uvidom u izvještaj ljekara bolnice Kotor na ime J M od .... godine utvrđeno je da je isti primljen u 03:00 časova, te mu je postavljena dijagnoza i određena terapija.</span>
</p>
<p>&nbsp;</p>
<p>
<span class="span1">Uvidom u izvještaj ljekara Doma zdravlja B od .... godine na ime B D utvrđeno je da je isti primljen u 02:43 časova, te su mu konstatovane povrede i postavljena dijagnoza.</span>
</p>
<p>&nbsp;</p>
<p>
<span class="span1">Uvidom u izvještaj Doma zdravlja B od .... godine na ime N P utvrđeno je da je isti primljen u 02:41 časova, te su mu konstatovane povrede i postavljena dijagnoza.</span>
</p>
<p>&nbsp;</p>
<p>
<span class="span1">Uvidom u izvještaj ljekara Opšte bolnice Kotor za J M od .... godine utvrđeno je da je istog pregledao specijalista otorinolaringolog, koji mu je postavio dijagnozu i odredio terapiju.</span>
</p>
<p>&nbsp;</p>
<p>
<span class="span1">Uvidom u fotodokumentaciju Uprave policije PJ B broj 271/12 od ..... godine utvrđen je izgled oštećenog J M, okrivljenog N P i okrivljenog B D,a nakon predmetnog događaja. </span>
</p>
<p>&nbsp;</p>
<p>
<span class="span1">Uvidom u pravosnažnu presudu ovog suda K. broj ... utvrđeno je da je okrivljeni N P osuđen zbog izvršenja krivičnog djela nasilničkog ponašanja iz člana 399 KZ CG na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze. </span>
</p>
<p>&nbsp;</p>
<p>
<span class="span1">Cjeneći provedene dokaze, pojedinačno i u uzajamnoj povezanosti shodno članu 370 stav 3 Zkp-a, kao i u odnosu na odbrane okrivljenih, sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljenih, iskaza svjedoka S M, Š V, M D, R N, oštećenog J M, te nalaza i mišljenja vještaka medicinske struke dr K N od 28.06.2012 godine.</span>
</p>
<p>&nbsp;</p>
<p>
<span class="span1">Prije svega, iz odbrana okrivljenih N P, S S, D D i B D (koji je zadobio laku tjelesnu povredu), te iskaza svjedoka S M, Š V, M D, R N i oštećenog J M, sud je utvrdio da je kritične prilike došlo do opšte tuče u kojoj su učestvovali svi okrivljeni, te oštećeni J M, koji je zadobio tešku tjelesnu povredu bliže opisanu u izreci presude.</span>
</p>
<p>&nbsp;</p>
<p>
<span class="span1">Tešku tjelesnu povredu (koju je kritične prilike zadobio oštećeni J M) odnosno laku tjelesnu povredu (koju je zadobio okrivljeni B D), bliže opisane u izreci presude, sud je utvrdio iz nalaza i mišljenja vještaka medicinske struke dr. K N od ……. godine, čiju sadržinu je sud prihvatio, jer ista nije osporena na bilo koji način, a radi se o nalazu urađenom po pravilima struke.  </span>
</p>
<p>&nbsp;</p>
<p>
<span class="span1">Ono što se postavilo kao sporno, imajući u vidu navode iz optužnog predloga ODT Kotor i odbrane okrivljenih, jeste okolnost da li je okrivljeni N P kritične večeri prilikom tuče nanio oštećenom J M tešku tjelesnu povredu, ili nije, odnosno da li je okrivljeni S S nanio okrivljenom B D laku tjelesnu povredu, ili nije.</span>
</p>
<p>&nbsp;</p>
<p>
<span class="span1">S tim u vezi, za razliku od optužnog predloga ODT Kotor u kome je navedeno da je okrivljeni N P teško tjelesno povrijedio oštećenog J M, na način što prilikom međusobne tuče skočio i ugrizao ga za desnu ušnu školjku, sud je mišljenja da provedenim dokazima nije dokazano da je okrivljeni N P oštećenom nanio tešku tjelesnu povredu bliže opisanu u izreci presude, pa je u tom dijelu izmjenio činjenični opis djela, na način što je okrivljenom stavio na teret da je učestvovao u tuči u kojoj je oštećenom J M nanijeta teška tjelesna povreda, kao i pravnu kvalifikaciju djela stavljenog na teret okrivljenom N P sa krivičnog djela teške tjelesne povrede iz člana 151 stav 1 KZ na krivično djelo učestvovanja u tuči iz člana 153 Krivičnog zakonika, a prednje iz sledećih razloga:</span>
</p>
<p>&nbsp;</p>
<p>
<span class="span1">Naime, oštećeni J M je naveo da su ga kritične prilike šutirala tri-četiri momka, nakon čega je jedan momak skočio na njega i grizao ga za desno uho, osjetio je jak bol i pomislio je da mu je otkinuo dio ušne školjke, a zatim je neko od tih momaka rekao ,,A P, doći će policija'', dok je sa druge strane okrivljeni N P u svojoj odbrani u prethodnom postupku naveo da je zadavao udarce, a da ne P je li koga ugrizao. Dakle, imajući u vidu naprijed navedeno, sud smatra da tokom postupka nije nesumnjivo utvrđeno da je okrivljeni N P izvršio krivično djelo teške tjelesne povrede </span><span class="span1">na štetu J M, ovo stoga što su, prema iskazu samog oštećenog, istoga udarala 3-4 momka, nakon čega ga je jedan od njih ,,grizao'' za desno uho, a zatim je neko od tih momaka rekao ,,A P, doći će policija'', pa prema tome sud ne može sa sigurnošću da utvrdi da je okrivljeni Novaković Petar kritične prilike odgrizao uho oštećenom, obzirom da je jedan od ta 3-4 momka rekao ,,A P, dolazi policija'', koja izjava ne upućuje nedvosmisleno na zaključak da je upravo okrivljeni N P ,,odgrizao'' uho oštećenom, obzirom da je neki od 3-4 momka navedene riječi mogao uputili N P i ako isti nije ,,grizao'' oštećenog, već je samo učestvovao u tuči. Kada se uzme u obzir prednje, te činjenica da ni sam oštećeni nije mogao da prepozna lice koje mu je odgrizlo uvo, a nijedan od svjedoka takođe nije vidjeo ko je lice koje je oštećenom odgrizlo uvo, to je sud smatrao da nema dokaza da je okrivljeni N učinio krivično djelo teška tjelesna povreda iz člana 151. stav 1. KZ, jer je mišljenja da same riječi koje je neko uputio kritične prilike i to ,,A P, dolazi policija'', a u nedostatku drugih dokaza nijesu dovoljnje za donošenje odluke o krivici istog za krivično djelo teška tjelesna povreda iz člana 151. stav 1. KZ.</span>
</p>
<p>&nbsp;</p>
<p>
<span class="span1">Cijeneći naprijed iznijeto činjenično stanje, sud nalazi da tokom postupka nije nesumnjivo utvrđeno da je okrivljeni N P izvršio krivično djelo stavljeno mu na teret, pa je u sumnji o postojanju svih činjenica, koje čine obilježje krivičnog djela, shodno članu 3 stav 3 Zakonika o krivičnom postupku, odlučio na način, kako je to povoljnije za okrivljenog i istog oglasio krivim za krivično djelo učestvovanje u tuči iz člana 153 Krivičnog zakonika, obzirom da je nesumnjivo utvrđeno da je isti učestvovao u tuči u kojoj je oštćenom J M nanijeta teška tjelesna povreda. </span>
</p>
<p>&nbsp;</p>
<p>
<span class="span1">Takođe, s tim u vezi, odbranu okrivljenog N P sa glavnog pretresa u kojoj je isti negirao da je kritične večeri imao fizički obračun sa bilo kim, sud nije prihvatio, jer je ovakva odbrana opovrgnuta odbranom istog okrivljenog datoj u prethodnom postupku na zapisnik pred ODT Kotor, kada je na detaljan način opisao svoje učešće u predmetnoj tuči, pa je sud odbranu okrivljenog N P sa glavnog pretresa cijenio kao usmjerenu na izbjegavanje sopstvene krivice.</span>
</p>
<p>
<span class="span1">Dalje, u pogledu sporne okolnosti da li je okrivljeni S S kritične prilike B D nanio laku tjelesnu povredu, sud je prihvatio navod B D u prethodnom postupku na zapisnik pred ODT K da je momak za kojeg je kasnije saznao da se zove S S izvadio navijačku baklju, aktivirao je i bukvalno ga ubo upaljenom bakljom u leđa, jer je ovaj navod potvrđen, kako nalazom i mišljenjem vještaka medicinske struke dr. K N od …. godine, iz kojeg je utvrđeno da je opekotina kože u desnom slabinskom predjelu (kod B D) nastala dejstvom baklje, tako i uvidom u fotodokumentaciju UP PJ B broj 271/12, iz koje je sud utvrdio da je košulja B D izgorena na leđima, pa je sud u potpunosti prihvatio iskaz B D u dijelu načina nastanka predmetne povrede. </span>
</p>
<p>&nbsp;</p>
<p>
<span class="span1">S tim u vezi, navod okrivljenog B D sa glavnog pretresa da sa sigurnošću sada ne može da tvrdi da je S S lice koje ga je kritične prilike ubolo u leđa upaljenom bakljom, te da mu je vjerovatno kod tužioca pročitan policijski izvještaj u kome je stajalo da je okrivljeni S S imao kritične prilike baklju, pa je zbog toga potvrdio da je isti u pitanju, sud nije prihvatio, jer je ovakvo pravdanje promjene iskaza od strane okrivljenog B D sasvim nelogično, jer sve i da je istome kod tužioca pročitan ,,izvještaj'' policije da je S S imao baklju, to ne znači da bi on na osnovu te činjenice nadogradio iskaz tako što bi naveo da ga je okrivljeni S S udario bakljom u leđa, a da se to zaista i nije desilo, a sud je u uvjerenju da je okrivljeni B D na zapisnik pred ODT K dao vjerodostojnu izjavu u pogledu činjenice ko ga je ,,uboo'' bakljom, upravo </span><span class="span1">zbog činjenice da je isti prije saslušanja (a kako je to sam naveo) stajao u hodniku sa okrivljenim Stanišić Stefanom (između ostalih), pa je sasvim životno logično da je prilikom davanja iskaza precizno označio napadača bez obzira što je tek od tužioca saznao ime istog, a ovakvu promjenu iskaza okrivljenog B D sud je cijenio u kontekstu činjenice da su svi okrivljeni, u međuvremenu od davanja iskaza na zapisnik pred ODT do glavnog pretresa, ,,zaboravili'' sa kim su se tukli (jer svi navode da prvi put na glavnom pretresu vide jedni druge), pa je za sud očigledno da je između istih došlo do dogovora da daju takve odbrane na glavnom pretresu, kako bi jedni drugoma olakšali krivično-pravni položaj u postupku, a što sud nije prihvatio.</span>
</p>
<p>&nbsp;</p>
<p>
<span class="span1">Takođe, navod odbrane okrivljenog S S da je pored njega pala upaljena baklja, te se sagnuo i uzeo istu, međutim čuo je da je momak uzviknuo ,,Pucat ću'', pa se preplašio i bacio baklju, sud nije prihvatio jer je ovakva odbrana obezvrijeđena iskazom B D na zapisnik pred ODT K, kada je na detaljan i argumentovan način objasnio kako ga je okrivljeni S S udario upaljenom bakljom u leđa, pa je sud odbranu okrivljenog S S cijenio kao smišljenu na izbjegavanje sopstvene krivice.</span>
</p>
<p>&nbsp;</p>
<p>
<span class="span1">Sud je u toku postupka utvrdio da je okrivljeni S S postupao sa umišljajem svjestan značaja svog djela i želeći njegovo izvršenje. Naime okrivljeni je bio svjestan da upaljena navijačka baklja predstavljaju sredstvo podobno da se tijelo teško povrijedi i zdravlje teško naruši, pa je pogodivši B D u toku trajanja tuče upaljenom bakljom u desnom slabinskom predjelu i nanijevši mu povredu bliže opisanu u izreci presude, pokazao i svjesno i voljno učešće u radnji izvršenja predmetnog krivičnog djela, a to mu je i bila namjera.          </span>
</p>
<p>&nbsp;</p>
<p>
<span class="span1">Takođe, navode odbrana okrivljenih D D, B D i N P da je tačno da su učestvovali u tuči, ali da su se samo branili, sud nije prihvatio jer se u konkretnom slučaju ne radi o napadu jedne grupe okrivljenih na drugu, već o obračunu u koji su oni svjesno ušli, te su po mišljenju suda svi okrivljeni bili u položaju istovremenog protivpravnog napada, kada je neposredno predstojao napad i sa jedne i sa druge strane, pri čemu je bez značaja utvrđivanje činjenice ko je koga prvi napao, niti se okrivljeni mogu pozivati na nužnu odbranu, jer se njeno postojanje u okolnostima konkretnog slučaja isključuje.</span>
</p>
<p>&nbsp;</p>
<p>
<span class="span1">Okrivljeni N P,  D D i B D su postupali sa umišljajem, jer su bili svjesni da njihove preduzete radnje predstavljaju učestvovanje u tuči, što su i htjeli. </span>
</p>
<p>&nbsp;</p>
<p>
<span class="span1">Kako je ispunjen i objektivni uslov inkriminacije u vidu teške tjelesne povrede koju je zadobio oštećeni J M, u radnjama okrivljenih N P, D D i B D su se ostvarili svi bitni elementi krivičnog djela učestvovanja u tuči iz člana 153 Krivičnog zakonika, pa ih je sud oglasio krivim za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenima treba izreći sud je pošao od toga da je za predmetno krivično djelo propisana kazna zatvora u trajanju od tri mjeseca do tri godine. </span>
</p>
<p>
<span class="span1">U smislu člana 42 KZ sud je na strani okrivljenog N P kao olakšavajuće okolnosti cijenio njegovu mladost, te okolnost da se oštećeni nije pridružio krivičnom gonjenju, dok je kao otežavajuću okolnost na njegovoj strani cijenio raniju osuđivanost. </span><span class="span1">Sud je okrivljenog N P </span><span class="span1">osudio na novčanu kaznu u iznosu od 1.000,00 eura (hiljadu eura) i obavezao da istu plati u roku od 90 dana od dana </span><span class="span1">pravosnažnosti presude, a koja će se novčana kazna u slučaju nenaplativosti zamijeniti tako što će se za svakih započetih 25,00 eura novčane kazne odrediti jedan dan zatvora. </span><span class="span1">Sud je odlučujući o vrsti kazne uzeo u obzir imovinsko stanje okrivljenog, naime, iz iskaza okrivljenog proizilazi da je isti zaposlen kao menadžer u restoranu u B, pa sud smatra da izrečena novčana kazna u navedenom iznosu neće ugroziti egzistenciju okrivljenog. Sud </span><span class="span1">smatra da će izrečena novčana kazna dovoljno uticati na okrivljenog da ubuduće ne čini ovakva i slična krivična djela tj. da će se ostvariti ciljevi specijalne prevencije. </span>
</p>
<p>
<span class="span1">Na osnovu naprijed navedenih krivično pravnih odredbi, te odredbi člana </span><span class="span1">3, 5, 8, 13, 15, 32, 33, 39, 42, 45 i 46 Kz-a CG i člana 368. i 374. Zkp-a, a u odnosu na okrivljenog N P, sud je odlučio kao u izreci.  </span>
</p>
<p>
<span class="span1">Kako je okrivljeni N P oglašen krivim obavezan je da na ime sudskog paušala uplati iznos od 50,00 eura i na ime troškova krivičnog postupka iznos od 13,00 eura, na ime troškova vještačenja po vještaku medicinske struke, u roku od 90 dana od dana pravosnažnosti presude.</span>
</p>
<p>
<span class="span1">Novčanu kaznu, troškove krivičnog postupka i sudski paušal okrivljeni Novaković će platiti u datom roku na žiro račun broj 832-16-52 u korist budžeta Crne Gore </span><span class="span1">i dokaz o uplati dostaviti ovom sudu </span><span class="span1">s pozivom na poslovni broj K. 273/12/12.</span>
</p>
<p>&nbsp;</p>
<p>
<span class="span1">U smislu člana 42 KZ sud je na strani okrivljenih S S, B D i D D kao olakšavajuće okolnosti cijenio da je riječ o licima koja ranije nisu osuđivana, te okolnost da se oštećeni nije pridružio krivičnom gonjenju (za okrivljene S S i B D), a u odnosu na okrivljenog B D i okolnost da je isti porodičan čovjek, otac jednog maloljetnog djeteta, dok otežavajućih okolnosti na njihovoj strani sud nije našao, </span><span class="span1">pa je okrivljenima izrekao uslovne osude, na način što je utvrdio kazne zatvora u trajanju od po 3 (tri) mjeseca i istovremeno odredio da se kazne neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo. Sud smatra da su izrečene krivične sankcije adekvatne težini učinjenog krivičnog djela, stepenu krivice okrivljenih i okolnostima pod kojima je krivično djelo učinjeno, te da će se s obzirom na ličnost okrivljenih upozorenjem uz prijetnju kaznom dovoljno uticati na iste da ubuduće ne vrši krivična djela, tj. da će se ostvariti svrha specijalne prevencije, te da zbog toga nije nužno primjeniti kaznu.</span>
</p>
<p>
<span class="span1">Na osnovu naprijed navedenih krivično pravnih odredbi, te odredbi člana </span><span class="span1">3, 5, 8, 13, 15, 32, 33, 36, 42, 52, 53 i 54 KZ CG, te člana 368. i 374. Zkp-a, a u odnosu na okrivljene S S, D D i B D, sud je odlučio kao u izreci. </span>
</p>
<p>
<span class="span1">Kako su okrivljeni S S, D D i B D oglašeni krivim obavezani su da na ime troškova krivičnog postupka uplate iznos od po 13,00 eura, na ime troškova vještačenja po vještaku medicinske struke i na ime sudskog paušala iznos od po 50,00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore i dokaz o uplati dostave ovom sudu s pozivom na broj K. 273/12/12.</span>
</p>
<p>
<span class="span1">Na osnovu člana 239 Zkp-a oštećeni J M je radi ostvarivanja imovinsko-pravnog zahtjeva upućen na parnicu.</span>
</p>
<p>
<span class="span1">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 19.05.2014 godine</span>
</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,</span>
</p>
<p>
<span class="span1">   Ana Marija Petković</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljna je žalba Višem sudu u Podgorici, u roku od 8 dana od dana prijema, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-indent:0.41666666in;margin-left:-0.16666667in;margin-right:-0.325in;text-align:end;hyphenate:auto;font-family:Arial;font-size:12pt;}
.p2{margin-right:-0.325in;text-align:center;hyphenate:auto;font-family:Arial;font-size:12pt;}
.p3{margin-right:-0.325in;text-align:justify;hyphenate:auto;font-family:Arial;font-size:12pt;}
.p4{text-indent:0.375in;margin-right:-0.325in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.325in;text-align:justify;hyphenate:auto;font-family:Arial;font-size:12pt;}
.p6{margin-right:-0.325in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:end;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragica.vukovic" name="author">
</head>
<body class="b1 b2">
<p class="p1">
<span>K. br. 97/13</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span class="s1">	</span><span>OSNOVNI SUD U CETINJU,</span><span class="s1"> </span><span>kao prvostepeni, krivični, po sudiji  Jovović Željki, uz učešće</span><span class="s1"> </span><span>Jovićević Vjere, kao zapisničara, u krivičnom predmetu protiv okrivljene A.Lj. zbog krivičnog djela</span><span class="s1"> </span><span>ugrožavanje javnog saobraćaja iz čl. 339 st. 3 u vezi st. 1 Krivičnog zakonika, rješavajući po optužnom predlogu ODT Cetinje Kt. br. 55/13 od 03. 06. 2013. godine, nakon održanog glavnog, javnog pretresa dana 22. 07. 2013. godine, u prisustvu zastupnika optužbe Đ. M. i okrivljene A. Lj  donio je i istog dana javno objavio, </span>
</p>
<p class="p3"></p>
<p class="p2">
<span>P R E S U D U</span>
</p>
<p class="p4"></p>
<p class="p3">
<span>	Okrivljena,</span>
</p>
<p class="p3">
<span>         A. Lj. JMB .... od oca V. i majke D. rođene K, rođena ..... godine u Bijelom Polju, sa prebivalištem u Podgorici, državljanka Crne Gore, nezaposlena, po zanimanju građevinski inžinjer, nudata, pismena, sa završenim Građevinskim fakultetom, lošeg imovnog stanja, neosuđivana</span>
</p>
<p class="p3"></p>
<p class="p2"></p>
<p class="p2">
<span>Kriva je</span>
</p>
<p class="p3"></p>
<p class="p3">
<span class="s1">	</span><span>Što je:</span>
</p>
<p class="p3">
<span>	Dana 18. februara 2013. godine, oko 09,00 časova, na magistralnom putu Cetinje – Budva, u mjestu Ugnji, Opština Cetinje, upravljajući u saobraćaju svojim putničkim motornim vozilom marke „Volkswagen-Golf“ reg. oznaka PG DL ... ne pridržavajući se saobraćajnih propisa iz člana 29 st. 2 i člana 132 st. 2 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što krećući se svojim vozilom iz pravca Cetinja u pravcu Budve, iako je bila svjesna da vozilo u kretanju treba da drži što bliže desnoj ivici kolovoza i na tolikoj udaljenosti od nje da, s obzirom na uslove saobraćaja i na stanje i karakteristike puta, koji nije bio adekvatno očišćen od sniježnih nanosa, ne ugrožava druge učesnike u saobraćaju, nije vozilo u kretanju držala što bliže desnoj ivici kolovoza i na istom postavila zimsku opremu-lance na točkovima, olako držeći da time neće doći do ugrožavanja saobraćaja i dovođenja u opasnost života i tijela ljudi, ili da će to moći spriječiti, usled čega je vozilom prešla na sobraćajnu traku namjenjenu za kretanje vozila iz suprotnog pravca, iz pravca Budve u pravcu Cetinja, na kojoj saobraćajnoj traci je ostvarila fizički kontakt svojim vozilom sa prednjom desnom stranom putničkog motornog vozila – kombija, marke „Peugeot boxer“, reg. oznaka MK AC ... kojim je upravljao K. M. iz Danilovgrada, krećući se iz pravca Budve u pravcu Cetinja, kojom prilikom je njegov saputnik u vozilu, oštećeni A. A. iz Berana, zadobio laku tjelesnu povredu u vidu oguljotine kože lijevog koljena,</span><span class="s1"> </span>
</p>
<p class="p5">
<span>-čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivicnog zakonika. </span>
</p>
<p class="p6"></p>
<p class="p3">
<span>          Pa joj Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p3"></p>
<p class="p2"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>	 </span>
</p>
<p class="p3">
<span>          Kojom joj predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljena u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p3">
<span>		 Obavezuje se okrivljena da plati na ime troškova krivičnog postupka iznos od 163,04 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6">
<span>                                                          O b r a z l o ž e nj e</span>
</p>
<p class="p3">
<span>	</span>
</p>
<p class="p3">
<span>          Optužnim predlogom ODT Cetinje Kt. br. 55/13 od 03. 06. 2013. godine stavljeno je na teret okrivljenoj A. Lj.  izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pa je zastupnik optužbe u završnoj riječi u cjelosti ostao pri podnijetom optužnom predlogu nalazeći da je dokazima provedenim na glavnom pretresu utvrdjeno činjenično stanje iz kojeg proizilazi da je okrivljena A. Lj. izvršila krivično djelo stavljeno joj na teret i predložio da Sud okrivljenu oglasi krivim i osudi po zakonu.</span>
</p>
<p class="p3">
<span>          Okrivljena A. Lj. je u svojoj odbrani pred ODT-om u Cetinju na zapisniku od 10. 05. 2013. godine navela da je kritičnog dana, oko 09,00 časova, upravljala svojim putničkim motornim vozilom marke „Golf III“, reg. oznaka PG DL ... i kretala se magistralnim putem Cetinje-Budva. Kada je prolazila kroz mjesto zv. „Ugnji“, kolovoz na tom dijelu puta bio je prekriven snijegom, a trake su bile sužene zbog sniježnih nanosa na putu. Ona je upravljala i kretala se polako, oko 30 km/h, a bila je u koloni vozila, koja je bila ispred i iza nje. U jednom trenutku desni točkovi od vozila ušli su u kanalicu, koja se formirala na kolovozu od snijega i kada je pokušala da izađe iz iste, došlo je do proklizavanja vozila pa je prešla na suprotnu kolovoznu traku i udarila u kombi, kojim je upravljao oštećeni K. M. iz Danilovgrada, a koji se kretao iz suprotnog pravca, iz pravca Budve prema Cetinju. Takođe je i na suprotnoj kolovoznoj traci, gdje je udarila u kombi, bila kolona vozila zbog loših uslova u saobraćaju. Tom prilikom u kombiju kojim je upravljao K. M. bilo je još četiri saputnika, a saputnik koji je zadobio povrede A. Al. je sjedio na zadnjem sjedištu i nije zadobio neke ozbiljne povrede, dok ostali saputnici, uključujući Kosovića nisu povrijeđeni. Istakla je da je uzrok saobraćajne nezgode loši saobraćajni uslovi i propusti u službi za održavanje puteva. Na glavnom pretresu je pojasnila, da su uslovi na putu bili vro loši, te da je kolovoz od Cetinja, pa do mjesta gdje je imala nezgodu bio nepovoljan za vožnju, bilo je snijega i leda na putu. Ni sama ne zna zašto nije stavila lance, a nije očekivala da će uslovi za vožnju biti toliko nepovoljni. U završnoj riječi je navela da joj je žao što je došlo do ove nezgode i što je oštećeni zadobio povrede. </span>
</p>
<p class="p3">
<span>	Sud je u dokaznom postupku saslušao svjedoka oštećenog A. A. pročitao zapisnik o uvidjaju saobraćajne nezgode od 20. 02. 2013. godine, po saglasnom predlogu stranaka pročitao nalaz i mišljenje sudskog vještaka saobraćajne struke Š. M. od maja 2013. godine, po saglasnom predlogu pročitao nalaz i mišljenje sudskog vještaka medicinske struke dr R. S. od 16. maja 2013. godine, izvršio uvid u skicu lica mjesta predmetne saobraćajne nezgode, te pročitao izvještaj Uprave policije PJ Bijelo Polje iz kaznene evidencije na ime okrivljene A. Lj. br. 2122 od 26. 04. 2013. godine. </span>
</p>
<p class="p3">
<span>	Svjedok oštećeni A. A. je u svom iskazu naveo da se kritičnog dana nalazio u kombiju marke „Peugeot boxer“, reg. oznaka MK AC ... kojim je upravljao K. M. iz pravca Budve u pravcu Cetinja. Sjedio je na zadnjem sjedištu, odmah iza K. Mi. dok je pored njega sjedio izvjesni „M.“ a na prednjim sjedištima pored M. su sjedili njegov brat K. Ž. i izvjesni „B“. Tog dana je bilo jako nevrijeme, padao je snijeg, koji se zadržavao na kolovozu, usled čega su se stvorile kolone sa obje strane puta. Kretali su se polako u koloni, i vidio je da se u jednom trenutku neko vozilo izdvaja iz kolone iz suprotnog smjera i prelazi na njihovu stranu, da bi nakon par sekundi došlo do udara ovog vozila u vozilo kojim se se oni kretali. Niko u kombiju nije zadobio tjelesne povrede, osim njega, i to u predjelu koljena. Ovu povredu nije imao potrebe da sanira u bolnici, već se prijavio iz preventivnih razloga, zbog vrtoglavice koju je imao, a koja je u bolnici prošla, a ljekar mu je iz profesionalne etike konstatovao povredu. Okrivljenu A. Lj. zna od ranije, i ona se nakon saobraćajne nezgode interesovala za njegovo zdravlje. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p3">
<span>          Iz zapisnika o uvidjaju saobraćajne nezgode od 20. 02. 2013. godine i skice lica mjesta utvrđeno je da se saobraćajna nezgoda dogodila na magistralnom putu Budva Cetinje, u mjestu zvanom Ugnji. U nezgodi su učestvovali A. Lj. koja je upravljala putničkim motornim vozilom marke „VW Golf III“ reg. oznake PG DL ... i K. M. koji je upravljao kombi putničkim vozilom marke „Peugeot – Boxer“ reg. oznake MK AC ... u kojem se vozilu kao saputnik nalazio A. A. koji je zadobio laku tjelesnu povredu. Na putničkom motornom vozilu marke „VW Golf III“ reg. oznake PG DL ... oštećeni su prednji branik, prednja maska, predni desni far, poklopac motora, prednji desni blatobran, prednja i zadnja desna vrata, prednji desni pneumatik, a moguća su i unutrašnja oštećenja, dok su na kombi putničkom vozilu marke „Peugeot – Boxer“ reg. oznake MK AC ... oštećeni prednji branik, prednji vezni lim, poklopac motora, prednja oba fara, prednji lijevi i desni blatobran, hladnjak, prednje vjetrobransko staklo, prednja maska, lijevi i desni prednji pokazivač pravca, a moguća su i unutrašnja oštećenja.</span>
</p>
<p class="p3">
<span>	Iz nalaza i mišljenja sudskog vještaka medicinske struke dr R. S. od 16. 05. 2013. godine, utvrđeno je da je oštećeni A. A. pregledan u HMP u Cetinju, i postavljena mu dijagnoza: Excoriatio curtis reg gen. lat. sin. (oguljotina kože lijevog koljena). Do povrede je došlo prilikom saobraćajnog udesa, kojom prilikom je A. A. kao saputnik zbog sile inercije udario lijevim koljenom o unutrašnjost kabine i tom prilikom zadobio oguljotinu. Ova povreda se kvalifikuje kao laka tjelesna povrda.</span>
</p>
<p class="p3">
<span>	 Iz nalaza i mišljenja sudskog vještaka saobraćajne struke ing. M. Š. od maja 2013. godine, utvrdjeno je da je do nezgode došlo usled propusta u vožnji od strane vozača putničkog motornog vozila marke „VW Golfa III“ reg. oznaka PG DL .... uz značajan doprinos posljedicama neadekvatnog održavanja površine kolovoza za bezbjedno odvijanje saobraćaja. Vozač putničkog vozila marke „VW Golfa III“ reg. oznaka PG DL ... nije održavao bezbjedni smjer kretanja vozila desnom stranom kolovoza, na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku lijeve krivine, gledano u pravcu smjera kretanja, usled neprilagođene brzine kretanja vozila datim uslovima saobraćaja, kao i zbog neadekvatne opreme vozila za zimske uslove vožnje (lanaca na točkovima), došlo do bočnog klizanja vozila prema lijevoj ivici puta u smjeru kretanja u fazi mimoilaženja sa kombi vozilom marke „Peugeot – Boxer“ reg. oznake MK AC ... koje se kretalo iz suprotnog smjera kretanja i nalazilo se na kritičnoj prostornoj udaljenosti. Na ovaj način je došlo do prelaska putničkog vozila marke „VW Golf“ na prostor lijeve kolovozne trake u smjeru kretanja, nakon čega je došlo do čeonog sudara, frontalne desne strane vozila marke „VW Golf“ i čeone regije kombi vozila marke „Peugeot“, kojom prilikom je: A. A. koji se nalazio kao saputnik u vozilu marke „Peugeot“ zadobio laku tjelesnu povredu, dok je na vozilu marke „Peugeot“ pričinjena materijalna šteta u iznosu od 4.984 eura. Površina kolovoza puta nije bila adekvatno očišćena od sniježnih nanosa, već se na istoj formiralo kolotražno udubljenje, koje je otežavalo bezbjedno održavanje smjera kretanja vozila, pa je i ovaj faktor doprinio nastalim posljedicama ove nezgode. Vozač putničkog vozila marke „VW Golf III“ reg. oznake PG DL ... mogao je predvidjeti potencijalnu opasnost koja je rezultirala zbog neadekvatnog održavanja površine kolovoza, pa stoga ovaj faktor ne stoji u uzročnoj vezi sa nastalom nezgodom, već predstavlja faktor povećanja nastalih posljedica u odnosu na posljedice koje bi nastale, da nije postojalo navedeno udubljenje. </span>
</p>
<p class="p3">
<span>          Cijeneći provedene dokaze, zapisnik o uvidjaju saobraćajne nezgode od 20. 02. 2013. godine, skicu lica mjesta, nalaze i mišljenja sudskih vještaka saobraćajne i medicinske struke, kako pojedinačno tako i u njihovom medjusobnom odnosu, i dovedeći ih vezu sa odbranom okrivljene, Sud je na nesumnjiv način utvrdio da je okrivljena A. Lj. dana 18. februara 2013. godine, oko 09,00 časova, na magistralnom putu Cetinje - Budva, u mjestu Ugnji, Opština Cetinje, upravljajući u saobraćaju svojim putničkim motornim vozilom marke „Volkswagen-Golf“ reg. oznaka PG DL ... ne pridržavajući se saobraćajnih propisa iz člana 29 st. 2 i člana 132 st. 2 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što krećući se svojim vozilom iz pravca Cetinja u pravcu Budve, s obzirom na uslove saobraćaja i na stanje i karakteristike puta, koji nije bio adekvatno očišćen od sniježnih nanosa, nije vozilo u kretanju držala što bliže desnoj ivici kolovoza i na istom postavila zimsku opremu-lance na točkovima, usled čega je vozilom prešla na sobraćajnu traku namjenjenu za kretanje vozila iz suprotnog pravca, iz pravca Budve u pravcu Cetinja, na kojoj saobraćajnoj traci je ostvarila fizički kontakt svojim vozilom sa prednjom desnom stranom putničkog motornog vozila – kombija, marke „Peugeot boxer“, reg. oznaka MK AC ... kojim je upravljao K. M. iz Danilovgrada, krećući se iz pravca Budve u pravcu Cetinja, kojom prilikom je njegov saputnik u vozilu, oštećeni A. A. iz Berana, zadobio laku tjelesnu povredu u vidu oguljotine kože lijevog koljena,</span><span class="s1"> </span><span>čime su se u radnjama okrivljene stekli svi bitni elementi bića krivičnog djela ugrožavanje javnog saobraćaja  iz cl. 339 st. 3 u vezi st. 1 Krivičnog zakonika.</span>
</p>
<p class="p3">
<span class="s1">       </span><span>Okrivljena se kritičnom prilikom nije pridržavala saobraćajnih propisa iz čl. 29 st. 2 ZOBS-a na putevima, kojim je propisano da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, te čl. 132. st. 2 ZOBS-a na putevima, kojim je propisano da je vozač koji učestvuje u saobraćaju, kad se na kolovozu nalazi snijeg ili poledica, dužan da na vozilu koristi zimsku opremu.</span>
</p>
<p class="p3">
<span>       Okrivljena je bila svjesna da usled predhodno opisanog nepropisnog postupanja može ugroziti saobaćaj te izazvati navedenu posledicu- lako tjelesno povređivanje oštećenog, ali je olako držala da do iste neće doći ili da će je moći spriječiti, u čemu se iscrpljuje njen svjesni nehat pri izvršenju predmetnog krivičnog djela.</span>
</p>
<p class="p3">
<span>       Sud je cijenio navode odbrane okrivljene da je predmetna nezgoda posljedica loših saobraćajnih uslova i propusta u službi za održavanje puteva,  te da je put bio nepovoljan za vožnju, i da je na istom bilo snijega i leda, ali je na osnovu nalaza i mišljenja vješaka, koji je sud u potpunosti prihvatio, nesumnjivo utvrđeno da uslovi na putu nisu u uzročnoj vezi sa nastalom nezgodom, već predstavljaju faktor povećanja nastalih posljedica, pa ove navode nije prihvatio, cijeneći ih usmjerene ka olakšavanju pozicije okrivljene u ovoj pravnoj stvari.</span>
</p>
<p class="p3">
<span>        Prilikom izbora vrste i visine krivične sankcije sud je u smislu čl. 42 Krivičnog zakonika cijenio sve okolnosti koje utiču da kazna bude manja ili veća, pa je na strani okrivljene kao olakšavajuće okolnosti cijenio njeno ranije dobro ponašanje i s tim u vezi neosuđivanost, u što se sud uvjerio čitanjem izvoda iz kaznene evidencije na ime okrivljene, loše imovno stanje, držanje poslije izvršenog krivičnog djela, te stav oštećenog koji se nije pridružio krivičnom gonjenju, dok otežavajućih okolnosti na strani okrivljene sud nije našao, pa je cijeneći prednje, primjenom čl. 53 i 54 Krivičnog zakonika, okrivljenoj izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora, te provjerom ponašanja okrivljene u periodu od jedne godine, na okrivljenu u dovoljnoj mjeri uticati da u buduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika, a prednje na osnovu uvjerenja suda da nije nužno izricanje efektivne kazne zatvora i da se na okrivljenu može uticate i izricanjem uslovne osude.        </span>
</p>
<p class="p3">
<span>         Odluku o troškovima postupka sud je donio shodno čl. 226 i 229 Zakonika o krivičnom postupku i obavezao okrivljenu da na ime troškova postupka plati iznos 163,04 €, koji troškovi se odnose na izvršeno vještačenja od strane vještaka saobraćajne struke u iznosu od 94,54 €, na ime vještačenja medicinske struke iznos od 38,50 €, te na ime sudskog paušala kao dijela troškova krivičnog postupka iznos od 30,00 eura. Sudski paušal je odmjeren shodno složenosti predmeta, dužini trajanja postupka i imovnim prilikama okrivljene.</span>
</p>
<p class="p3">
<span>        Na osnovu izloženog, primjenom čl. 374 Zakonika o krivičnom postupku, odlučeno je kao u  izreci presude. </span>
</p>
<p class="p6">
<span class="s1">	</span>
</p>
<p class="p2">
<span>OSNOVNI SUD U CETINJU, dana 22. 07. 2012. godine</span>
</p>
<p class="p6"></p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span>             ZAPISNIČAR:</span>
</p>
</td><td class="td2">
<p class="p8">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p8">
<span>Jovićević Vjera,s.r.</span>
</p>
<p class="p7"></p>
</td><td class="td2">
<p class="p8">
<span>Željka Jovović,s.r.</span>
</p>
<p class="p7"></p>
</td>
</tr>
</tbody>
</table>
<p class="p9"></p>
<table class="t1">
<tbody>
<tr class="r1">
<td class="td3">
<p class="p10">
<span>PRAVNA POUKA:</span>
</p>
</td><td class="td4">
<p class="p7">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p8"></p>
</td>
</tr>
</tbody>
</table>
<p class="p11"></p>


</body>
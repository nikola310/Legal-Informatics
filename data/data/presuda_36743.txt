<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.49166667in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p2">
<span>Posl. br. K.  l32/l3/l3</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog  C A, zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanja javnog saobraćaja iz čl. 339. st. 3. u vezi st. l. Krivičnog zakonika, koji se vodi po optužnom predlogu ODT-a Kotor Kt. br.  l8/l3 od l8.o4.2ol3. godine, nakon glavnog i javnog pretresa održanog dana, ol.o7.2ol3. godine, u prisustvu zamjenika ODT Kotor - Čizmović Jovanke, okrivljenog C A, donio je i istog dana javno objavio sledeću:</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>Okrivljeni C A od oca S i majke LJ, rodjene S, rodjen   godine u K, stalno nastanjen u H. N, M, ul. N F br. 77., državljanin CG, student, neoženjen, bez djece, sa završenom SSS, srednjeg imovnog stanja, neosudjivan, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p3"></p>
<p class="p1">
<span>K r i v    je</span>
</p>
<p class="p3"></p>
<p class="p3"></p>
<p class="p3">
<span>Što je </span>
</p>
<p class="p3"></p>
<p class="p3">
<span>Dana, 2l.o2.2ol2. godine oko l2,lo časova na magistralnom putu H N - R u mjestu S - Opština K,  upravljajući putničkim motornim vozilom S I l,4 reg. ozn. HN  iz pravca H. N u pravcu R, suprotno odredbi čl. 27. st. l. ZOBS-a na putevima iz nehata ugrozio saobraćaj i doveo u opasnost život oštećenih B B i B B iz R, iako je bio svjestan da može učiniti krivčno djelo ali je olako držao da do toga neže doći ili da će to moći spriječiti,  na način što se nije kretao desnog stranom kolovoza u smjeru kretanja, već je  prilikom nailaska vozila oštećenih iz suprotnog pravca usled aktiviranja kočnice došlo do prelaska vozila u suprotnu kolovoznu traku gdje je desnom bočnom stranom vozila  ostvario kontakt sa prednjim čeonim dijelom vozila marke F P reg. ozn. KO AH  kojim je iz suprotnog pravca upravljao oštećeni B R, usled čega su oštećeni zadobili tjelesne povrede i to saputnik B B tešku tjelesnu  povredu u vidu preloma desne ključne kosti i nagnječenje grudnog koša sa lijeve strane, a B R laku tjelesnu povredu u vidu nagnječenja glave i nagnječenje grudnog koša,</span>
</p>
<p class="p3"></p>
<p class="p3">
<span>- Čime je počinio krivično djelo teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanje javnog saobraćaja iz čl. 339. st .3. u vezi st. l. KZ.</span>
</p>
<p class="p4"></p>
<p class="p3">
<span>Pa mu sud na osnovu naprijed navedene krivično pravne odredbe te odredbi čl. 3, 4, 5, 13, 16, 32, 33, 36, 42, 52, 53 i 54 KZ-a i čl.,229, 368 i 374 ZKP-a izriče                                                  </span>
</p>
<p class="p1"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom mu utvrdjuje kaznu zatvora u trajanju od 2 (dva) mjeseca  i istovremeno odredjuje da se ista neće izvršiti ukoliko okrivljeni  u roku od  1 (jedne) godine po pravosnažnosti presude ne počini novo krivično djelo. </span>
</p>
<p class="p3"></p>
<p class="p3">
<span>Okrivljeni je dužan i da na ime sudskog paušala uplati iznos od  3o,oo eura u roku od 15 dana od dana pravosnažnosti presude, pod prijetnjom prinudnog izvršenja, a na žiro račun budžeta CG br. 832-l6-52, kao i  iznos od 236,5o eura na ime troškova krivičnog postupka, a koji troškovi predstavljaju naknadu za izvršeno saobraćajno i medicinsko vještačenje po sudskom vještaku saobraćajne i medicinske struke, te da dokaz o uplati dostavi ovom sudu s pozivom na br. K. l32/l3.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p3"></p>
<p class="p3">
<span>ODT Kotor  optužnim predlogom Kt. br. l8/l3 od l8.o4.2ol3. godine stavilo je na teret okrivljenom C A krivično djelo  teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanje javnog saobraćaja iz čl. 339. st .3. u vezi st. l. Krivičnog zakonika.</span>
</p>
<p class="p3"></p>
<p class="p3">
<span>Po podnijetom optužnom predlogu sud je zakazao i održao glavni pretres.</span>
</p>
<p class="p3"></p>
<p class="p3">
<span>Zamjenik ODT-a Kotor u završnoj riječi precizirala je činjenični opis na način kao što je to navedeno u dispozitivu presude, dok je pravna kvalifikacija ostala ista, te je navela da smatra da je provedenim dokazima i prvenstveno nalazom i mišljenjem sudskog vještaka saobraćajne i medicinske struke, nesporno utvrdjena krivica okrivljenog, zbog čega je predložila sudu da istog oglasi krivim i izrekne mu kaznu u granicama zakona. </span>
</p>
<p class="p3"></p>
<p class="p3">
<span>Na glavnom pretresu, okrivljeni je u svojoj odbrani naveo da u cjelosti ostaje pri svojoj izjavi koju je dao kod zamjenika ODT Kotor, na zapisniku od ol.o4.2ol3. godine, kojom prilikom je naveo  da je kritičnog dana upravljao vozilom S I reg. ozn. HN     i kretao se iz pravca H. N u pravcu R i da je kada je ulazio u krivinu proklizao jer je kolovoz bio mokar, usled čega je prešao na suprotnu saobraćajnu traku i vozilom udario u zid pored puta, te da je namjeravao da skine pojas i izadje iz kola, kada je vozilo F P reg. ozn. KO   udarilo u njegovo vozilo sa njegove desne strane bočno, pa je do kontakta došlo čitavom desnom bočnom stranom njegovog vozila. Objasnio je da misli da nij vozio više od 7o km/h, a da je prije ulaska u krivinu pokušao da smanji brzinu, ali da u tome nije uspio pa da je pokušao i da koči i da je tada izgubio kontrolu nad vozilom i prešao na drugu stranu, a da je njegovo vozilo nakon skretanja i udaranja u zid ostalo polovinom na suprotnoj traci, te da je vozački ispit položio prije godinu dana, pa nije imao dovoljno iskustva u takvim situacijama i da je u pokušaju da vrati vozilo u svoju traku preduzeo radnju kočenja. Dalje je naveo, da je odmah pošao do vozila F i vidio da su povrijedjena dva lica i to jedna žena koju je pitao treba li joj pomoć i njen suprug koji je vozio, a pošto je i on bio povrijedjen, da je  vozilo hitne pomoći njega i tu ženu povelo u bolnicu u R. Naveo je da se interesovao za njihovo zdravstveno stanje i da su njegovi roditelji išli u bolnicu, te da mu je žao što je došlo do navedenog i da više ne upravlja vozilom nakon tog iskustva.</span>
</p>
<p class="p3"></p>
<p class="p3">
<span>Na glavnom pretresu okrivljeni je još dodao da je prvo vozilom udario u zid i prešao na suprotnu traku, nakon čega je vozilo koje je dolazilo iz pravca R, udarilo u njegovo jer mu je popriječio put, a u završnoj riječi svojoj odbrani ništa više nije dodao. </span>
</p>
<p class="p3">
<span> </span>
</p>
<p class="p3">
<span>U dokaznom postupku sud je  saslušao svjedoka- oštećenog B R, svjedoka- oštećenu B B, te je uz saglasnost stranaka pročitan zapisnik o uvidjaju UP PI Kotor, br. 49/2ol2 od 2l.o2.2ol2. godine,  te izvršen uvid u skicu lica mjesta, a pročitan je i izvještaj o povredama JZU SB V Ć R br. o6-2439 od 2l.l2.2ol2. godine na ime B R i B B, tenalaz i mišljenje sudskog vještaka medicinske struke dr K N, Kt. br. l8/l2 od o8.o2.2ol3. godine, te nalaz i mišljenje sudskog vještaka saobraćajne struke Đ V Kt. l8/l3 od 26.o2.2ol3. godine i izvod iz KE za okrivljenog UP Ispostave K br. 245/l3-l926 od 26.o4.2ol3. godine, a na predlog zamjenika ODT sudski vještak saobraćajne struke Đ V je i neposredno saslušan na glavnom pretresu.</span>
</p>
<p class="p3"></p>
<p class="p3">
<span>Svjedok - oštećeni B R, naveo je na glavnom pretresu da ostaje pri svojoj izjavi koju je dao kod ODT Kotor, na zapisniku od ol.o4.2ol3. godine, kojom prilikom je naveo da je upravljao vozilom marke F P reg. ozn. KO vlasništvo njegovog šuraka - Č J, a koje vozilo inače koriste, da je njegova supruga bila na mjestu suvozača, da su oboje bili vezani i kretali se iz pravca R u pravcu H. N brzinom od 5o km/h, tj. da je sporo vozio jer je bila kiša i da je kada je izašao iz krivine, na udaljenosti od možda loo m vidio vozilo S Ibiza koje je krivudalo po kolovozu i prešlo u njegovu traku, pa je pokušao da izbjegne kontakt i pošao maksimalno desno, kočio i smanjio brzinu, ali je došlo do kontakta, tako što je to vozilo njegovom desnom stranom udarilo u prednji dio njegovog vozila, a nakon tog udarca se odbilo i zaustavilo na zemljanom nanosu pored puta. Objasnio je da vozilo marke S Ibiza prije konakta nije udarilo u zemljano proširenje, već da je do kontakta došlo na njegovoj traci, jer je S Ibiza prešao na njegovu traku i udarilo u njegovo vozilo, nakon čega se isto odbilo i zaustavilo na zemljanom nanosu pored puta, a o čemu posjeduje fotografije. Objasnio je da je visina pričinjene štete na vozilu po procjeni L O iznosila 75o,oo eura i da je tu šetu naplatio preko polise vozila S I, a da su kritične prilike on i njegova supruga zadobili povrede o čemu postoji medicinska dokumentacija, te da se ne pridružuje krivičnom gonjenju okrivljenog i ne postavlja imovinskopravni zahtjev.</span>
</p>
<p class="p3"></p>
<p class="p3">
<span>Svjedok-oštećena B B na glavnom pretresu navela je da ostaje pri svojoj izjavi koju je dala pred ODT Kotor na zapisniku dana, ol.o4.2ol3. godine, kojom prilikom je navela da je bila saputnik u vozilu F P KO    , kojim je upravljao njen suprug B R, a a je vozilo vlasništvo njenog brata i da ga oni koriste, da su se kretali iz pravca R  u pravcu H. Novog, da je njen suprug oprezno vozilo, malom brzinom pošto je bila kiša i kolovoz mokar i da je na kritičnom mjesto vozilo marke S E prešlo na njihovu stranu, a da je prije toga najvjerovatnije proklizalo prije kontakta jer je išao lijevo-desno, jer je vjerovatno vozač izgubio kontrolu, da je bila u šoku i da se ne sjeća detalja, ali da misli da je kontakt bio po njihovoj prednjoj strani. Navela je da se to vozilo nakon kontakta sa njihovim vozilom odbilo od istog i udarilo u zemljani nasip pored puta, te da je zadobila povrede koje su konstatovane u bolnici R i K, da je kritične prilike bila vezana, kao i njen suprug i da su roditelji okrivljenog dolazili u bolnicu,te da im je rekla da ne traže odštetu i da se ne pridružuje krivičnog gonjenju i ne postavlja imovinskopravni zahtjev. </span>
</p>
<p class="p3"></p>
<p class="p3">
<span>Na osnovu zapisnika o uviđaju UP PI Kotor br. 49/2ol2 od 2l.o2.2ol2. godine sa skicom lica mjesta utvrđeno je da se predmetna saobraćajna nezgoda dogodila dana 2l.o2.2ol2. godine oko l2,lo časova, na magistralnom putu K - H.N kod izlaza iz naselja S, kojom prilikom je kolovozni zastor bio mokar usled kiše koja je padala, te da je kolovoz regulisan horizontalnom i vertikalnom signalizacijom, a da je brzina kretanja vozila ograničena saobraćajnim znakom na 7o km/h i da su u istoj učestvovali  ovdje okrivljeni C A, B Ri B B, te da je okrivljeni C E, upravljao  svojim vozilom iz pravca H. N, prema K vozilom marke S reg. ozn. HN AS 323, a da je B R upravljao vozilom vlasništvo Čavor Jovana   iz pravca R prema  H. N, te da je do kontakta došlo na saobraćajnoj traci kojom se kretalo vozilo kojim je upravljao B R, te su konstatovana oštećenja na vozilu, uslovi na putu, a na skici lica mjesta  prikazana je  širina puta i položaj vozila nakon nezgode, te tragovi polomljenog stakla.</span>
</p>
<p class="p3"></p>
<p class="p3">
<span>Iz izvještaja o povredama JZU SB V Ć  R br. o6-2439 od 2l.l2.2ol2. godine na ime B R i B B, utvrdjeno je da je B R zadobio povrede  - kontuziju glave i grudnog koša, a B B prelom desne ključne kosti i nagnječenje grudnog koša sa lijeve strane.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke dr K N, Kt. br. l8/l2 od o8.o2.2ol3. godine, prozilazi da je B R zadobio tjelesne povrede nagnječenje glave i nagnječenje grudnog koša, koje u vrijeme  i pojedinačno i zbirno predstavljaju laku tjelesnu povredu koja je nastala usled udara B R o tupo tvrde predmete u unutrašnjosti vozila u kojem se nalazio, a da je B B zadobila prelom desne ključne kosti i nagnječenje grudnog koša sa lijeve strane koje povrede predstavljaju u vrijeme skupno procijenjeno tešku tjelesnu povredu i koje su nastale usld udara iste  o tupo tvrde predmete u unutrašnjosti vozila u kojem se nalazila. </span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka saobraćajne struke Đ V Kt. l8/l3 od 26.o2.2ol3. godine, prozilazi da  je opasna situacija koja je pretvorena u saobraćajnu nezgodu nastala na način što je vozač vozila S I l.4 HN pri brzini od oko 6l km/h prije lijeve krivine na dionici puta gdje je brzina ograničena na 7o km/h iz ličnih razloga naglo djelovao na upravljač u lijevo pri čemu je sa desne kolovozne trake prešao na lijevu, na kojoj je postao pokretna prepreka za vozilo F P KO koje se kretalo iz suprotnog smjera pravilno, svojom kolovoznom trakom i da je vozač vozila S I l.4 HN mogao izbjeći nezgodu da je bez naglih djelovanja na bilo koji uredjaj stabilizovao vozilo zbog mokrog i klizavog kolovoza i posjedovanom brzinom nastavio kretanje u mimoilaženju i da je takav način upravljanja vozilom istog, posledica greške u upravljanju u dijelu nepoštovanja obaveze da se mora kretati desnom stralnom kolovoza, što nije učinio i što predstavlja osnovni i jedini uzrok nastanka nezgode, dok vozač vozila F P KO  nije uticao svojim radnjama na nastanak iste. </span>
</p>
<p class="p3"></p>
<p class="p3">
<span>Sudski vještak saobraćajne strukeĐ V je i neposredno saslušan na predlog ODT na glavnom pretresu na okolnost da li je brzina kretanja vozila kojim je upravljao okrivljeni uticala na uzrok saobraćajne nezgode kojom prilikom je  isti naveo da ostaje pri svom nalazu i da brzina  kojom se kretao okrivljeni nije u uzročnoj vezi sa nastankom nezgode.</span>
</p>
<p class="p3"></p>
<p class="p3">
<span>Iz izvoda iz KE za okrivljenog UP Ispostave K br. 245/l3-l926 od 26.o4.2ol3. godine, proizilazi da je okrivljeni neosudjivano lice. </span>
</p>
<p class="p3"></p>
<p class="p3">
<span>Na osnovu svih izvedenih dokaza, cijeneći ih pojedinačno i u uzajamnoj povezanosti a u odnosu na odbranu okrivljenog shodno članu 370. stav 3. Zakonika o krivičnom postupku, sud je utvrdio da su se u radnjama okrivljenog ostvarila bitna obilježja krivičnog djela koje mu se optužbom stavlja na teret.</span>
</p>
<p class="p3"></p>
<p class="p3">
<span>Naime, okrivljeni  u svojoj odbrani nije negirao da je svojim vozilom prešao na  kolovoznu traku predvdijenu za kretanje vozila iz suprotnog smjera, a objasnio je sudu da je do navedenog došlo zbog njegovog neiskustva jer je  vozački ispit položio prije godinu dana i da je  proklizao kada je ušao u krivinu zbog mokrog kolovoza, a da je  kočeći pokušao da smanji brzinu prilikom ulaska u istu, zbog  čega je izgubio kontrolu nad vozilom i prešao na drugu kolovoznu traku, a odbrana istog je prihvaćena od strane suda jer je ista  u potpunosti saglasna sa ostalim provedenim dokazima, odnosno izjavama svjedoka- oštećenih B B i B R, kojim izjavama je  sud poklonio vjeru jer su iste bile uvjerljive, objektivne i detaljne i u saglasnosti sa ostalim provedenim dokazima tj. nalazom sudskog vještaka saobraćajne struke, nalazom sudskog vještaka medicinske struke u pogledu nanijetih povreda i  mehanizma nastanka istih, kao i izvještajem JZU SB V Ć R, te konstatacijom zapisnika o uvidjaju i skice lica mjesta. Sa navedenim dokazima bila je saglasna i odbrana okrivljenog.</span>
</p>
<p class="p3"></p>
<p class="p3">
<span>Nalaz i mišljenje vještaka medicinske i saobraćajne struke sud je cijenio jasnim,stručnim,objektivnim i isti su po ocjeni suda bazirani na pravilima struke pa ih je sud prihvatio a na iste nije bilo primjedbi od strane stranaka.</span>
</p>
<p class="p3"></p>
<p class="p3">
<span>Na osnovu činjenične građe utvrđene tokom postupka odnosno iz konstatacije iz zapisnika o uviđaju kao i nalaza i mišljenja vještaka saobraćajne struke te iskaza svjedoka-oštećenih a i odbrane samog okrivljenog po ocijeni suda se na pouzdan način utvrdilo da je okrivljeni postupao suprotno odredbi člana 27.  st.  l. ZOBS-a na putevima, a što je u uzročno - posledičnoj vezi sa nastankom nezgode i posledicama koje je ova saobraćajna nezgoda proizvela.</span>
</p>
<p class="p3"></p>
<p class="p3">
<span> Prema napred navedenoj odredbi vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, a što u konkretnom slučaju okrivljeni nije uradio, kao što  proizilazi iz njegove odbrane,  kao i  izjave svjedoka- oštećenih, te u konačnom iz nalaza i mišljenja sudskog vještaka saobraćajne struke,  kao i zapisnika o uvidjaju i skice lica mjesta već je isti svojim vozilom  koje mu je u kritičnom trenutku proklizalo zbog mokrog kolovoza, prešao na suprotnu stranu kolovoza, odnosno u traku koja je namijenjena za saobraćaj vozila iz suprotnog smjera, na koji način je ušao u putanju kretanja pmv marke F P,  kojim je upravljao oštećeni B R iz suprotnog smjera,  te je ostvario kontakt sa vozilom  istog, kojom prilikom su oštećeni na način opisan u izreci zadobili povrede i to B B tešku tejelesnu povredu, a B R  laku tjelesnu povredu.</span>
</p>
<p class="p3"></p>
<p class="p3">
<span>Nesporno je dakle utvrdjeno da je uzrok nezgode taj što je okrivljeni kritične prilike upravljajući putničkim vozilom marke S I postupao suprotno odredbi čl. 27 st.l.  Zakona o bezbjednosti saobraćaja na putevima kojim je načinom ugrozio saobraćaj i doveo u opasnost život oštećenih B R i B B koji su u nezgodi zadobili povrede navedene u izreci a koje povrede je utvrdio vještak medicinske struke Dr K N u svom nalazu i mišljenju od o8.o2.2ol3.  godine.   </span>
</p>
<p class="p3"></p>
<p class="p3">
<span>Sud je  utvrdio da je okrivljeni postupao nehatno jer je bio svjestan da svojim radnjama, nepoštovanjem navedenog propisa, može prouzrokovati saobraćajnu nezgodu ali je olako držao da do nje neće doći odnosno da će je moći spriječiti. </span>
</p>
<p class="p3"></p>
<p class="p3">
<span>S obzirom na navedeno, a kako su se u radnjama okrivljenog ostvarila bitna obilježja krivičnog djela koje mu je u optužbi stavljeno na teret, isti je oglašen krivim, te mu je za predmetno krivično djelo  sud izrekao krivičnu sankciju shodno Zakonu.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije koju okrivljenom valja izreći, sud je cijenio sve okolnosti u smislu čl. 42. KZ, koje utiču kako na vrstu, tako i na visinu kazne, odnosno na to da ista bude manja ili veća, pa je kao olakšavajuće okolnosti kod okrivljenog cijenio  okolnost da je izrazio kajanje zbog učinjenog krivičnog djela, a  da je prilikom davanja svoje odbrane   kod ODT,  naveo da mu je žao što je došlo do navedenog, kao i okolnost da se isti korektno držao na glavnom pretresu i da se nakon počinjene nezgode interesovao za zdravstveno stanje oštećenih, a što proizilazi i iz iskaza istih, zbog čega se oni i nijesu pridružili krivičnom gonjenju okrivljenog  niti su postavili imovinskopravni zahtjev,  te da je isti neosudjivano lic, a takodje sud cijenio kao olakšavajuću okolnost i njegovu mladost pa je sud imajući u vidu sve naprijed navedene olakšavajuće okolnosti na strani okrivljenog, a imajući u vidu  da otežavajućih okolnosti nije bilo sud odlučio istome izreći uslovnu osudu, te mu je utvrdio kaznu zatvora u trajanju od 2 mjeseca i istovremeno odredio da se ista neće izvršiti ukolik okrivljeni u roku od jedne godine po pravosnažnosti presude ne počini novo krivično djelo. </span>
</p>
<p class="p3"></p>
<p class="p3">
<span>Sud  je naime smatrao da je izrečena krivična sankcija adekvatna težini učinjenog krivičnog djela, stepenu krivice i okolnostima pod kojima je krivično djelo učinjeno, te da će se istom ostvariti ciljevi specijalne prevencije i u dovoljnoj mjeri uticati na okrivljenog da ubuduće ne vrši ova i druga krivična djela, kao i da će se istovremeno ostvariti ciljevi generalne prevencije.</span>
</p>
<p class="p3"></p>
<p class="p3">
<span>Sud je obavezao okrivljenog na isplatu sudskog paušala, a shodno čl. 226. st. 3. ZKP-a, a koji paušalan iznos je odredjen prema trajanju i složenosti postupka i imovnom stanju imenovanog, kao i na isplatu troškova krivičnog postupka u iznosu od 236,5o eura, a koji troškovi obuhvataju troškove na ime vještačenja vještaka saobraćajne struke i vještačenje od strane vještaka medicinske struke.</span>
</p>
<p class="p3"></p>
<p class="p3">
<span>Imajući u vidu naprijed navedeno a primjenom odredbi  člana 3, 4, 5, 13, 16, 32, 33, 36, 42, 52, 53 i 54 KZ-a i čl.,229, 368 i 374 ZKP-a, riješeno je  kao u dispozitivu.</span>
</p>
<p class="p3"></p>
<p class="p3">
<span>Na iznijetom sud je zasnovao svoju odluku.</span>
</p>
<p class="p5"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, ol.o7.2ol3 godine</span>
</p>
<p class="p5"></p>
<p class="p3">
<span>Zapisničar, 							                           S U D I J A,</span>
</p>
<p class="p3">
<span>Jadranka Golub                                                                                   Sanja Čakanović </span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p3"></p>
<p class="p3">
<span>DNA: ODT Kotor</span>
</p>
<p class="p3">
<span>           Okrivljenom</span>
</p>
<p class="p3">
<span>           U spise</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>


</body>
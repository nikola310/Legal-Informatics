<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.0in;}
.s1{color:black;}
.s2{font-style:italic;color:black;}
.p1{margin-bottom:0.1388889in;text-align:start;hyphenate:auto;font-family:Arial Narrow;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial Narrow;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial Narrow;font-size:12pt;}
.p4{text-align:justify;hyphenate:auto;font-family:Arial Narrow;font-size:12pt;}
.p5{margin-bottom:0.1388889in;text-align:end;hyphenate:auto;font-family:Arial Narrow;font-size:12pt;}
.p6{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">     K.br.38/13</span>
</p>
<p class="p2">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">OSNOVNI SUD U PODGORICI, po sudiji Đuković Goranu, uz učešće namještenika suda, Maraš Ane kao zapisničara, u krivičnom predmetu protiv okrivljenog V. M. iz P., zbog krivičnog djela ugrožavanje javnog saobraćaja iz čl. 339 st.1 Krivičnog zakonika, odlučujući po optužnom predlogu Osnovnog državnog tužilaštva Podgorica Kt.br.1758/11-2 od 31.12.2012. godine koji je zastupala savjetnik Osnovnog državnog tužilaštva Podgorica K. M., nakon glavnog,javnog pretresa održanog dana 09.05.2013. godine,u prisustvu stranaka, izrekao je i istog dana javno objavio</span>
</p>
<p class="p2">
<span class="s1">PRESUDU</span>
</p>
<p class="p1">
<span class="s1">Okrivljeni:</span>
</p>
<p class="p3">
<span class="s1">V. M., od oca M. i majke V., rođene M., rođen .... godine u P., sa prebivalištem u P., ul. R. B. br...., državljanin Crne Gore, student, neoženjen, bez djece, srednjeg imovnog stanja, neosuđivan,</span>
</p>
<p class="p2">
<span class="s1">Kriv je</span>
</p>
<p class="p1">
<span class="s1">Zato što je:</span>
</p>
<p class="p3">
<span class="s1">Dana 29.08.2011.godine oko 03,00 časova u P. na raskrsnici C. put i M. P. ne pridržavajući se saobraćajnih propisa iz čl.27 st.2 i čl.32 st.1 Zakona o bezbjednosti saobraćaja na putevima tako ugrozio saobraćaj da je doveo u opasnost život i tijelo ljudi na način što je upravljajući putničkim vozilom marke “M. 220” reg.oznaka PGAA..., iz pravca D. G., brzinom 102 km/h u zoni ograničenja brzine do 50 km/h za gradske uslove vožnje, nije vozilo u kretanju držao što bliže desnoj ivici kolovoza i na tolikoj udaljenosti od nje, da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti usled kojih propusta je dolaskom na kritično mjesto izgubio kontrolu nad vozilom, skrenuo van kolovoza sa desne strane, a zatim udario u teretno vozilo marke “M.” reg.oznaka PVAM... koje je bilo parkirano na zemljanoj površini pored kolovoza nakon čega se vozilo okrivljenog odbilo ulijevo i zaustavilo na kolovozu kojom prilikom su saputnici u vozilu okrivljenog, oštećeni G. V., K. J. i B. B. zadobili laku tjelesnu povredu i to G. V. u vidu nagnječenja desnog stopala, K. J. u vidu nagnječenja lijevog koljena i B. B. u vidu istegnuća mekih tkiva vrata, pri čemu je bio svjestan da ovakvom svojom radnjom može ugroziti saobraćaj i dovesti u opasnost život i tijelo ljudi pa je na to pristao,</span>
</p>
<p class="p3">
<span class="s1">- čime je izvršio krivično djelo ugrožavanje javnog saobraćaja iz čl.339 st.1 Krivičnog zakonika.</span>
</p>
<p class="p3">
<span class="s1">Pa sud okrivljenom primjenom citiranog zakonskog propisa i čl. 3, 4, 5,13,15, 16, 32, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku, i z r i č e,</span>
</p>
<p class="p2">
<span class="s1">USLOVNU OSUDU</span>
</p>
<p class="p3">
<span class="s1">Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 1(jedne) godine po pravosnažnosti presude ne učini novo krivično djelo.</span>
</p>
<p class="p3">
<span class="s1">Obavezuje se okrivljeni da ovom sudu na ime troškova krivičnog postupka uplati novčani iznos od 242,00 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p2">
<span class="s1">O b r a z l o ž e nj e</span>
</p>
<p class="p3">
<span class="s1">Optužnim predlogom ODT-a Podgorica Kt.br.11758/11-2 od 31.12.2012. godine okrivljenom V. M. je stavljeno na teret izvršenje krivičnog djela ugrožavanje javnog saobraćaja iz čl.339 st.1 Krivičnog zakonika. U završnoj riječi, zastupnik optužbe je ostala pri podnijetom optužnom aktu obzirom da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret te predložila sudu da okrivljenog oglasi krivim i osudi po zakonu.</span>
</p>
<p class="p3">
<span class="s1">Iznoseći odbranu na glavnom pretresu okrivljeni V. M. je istakao da se dana 29.08.2011.godine zajedno sa K. J., B. B. i G. V. vraćao iz provoda i to iz pravca D. G. prema gradu. Dalje je istakao da je upravljao vozilom marke “ M.” C klasa, reg.oznake PGAA..., kao i da se kretao brzinom koja nije bila veća od 70 km/h. Kada je došao negdje ispred raskrsnice gdje se nalazi supermarket “V.” , kako je naveo, ispred automobila, preko ulice mu je pretrčala životinja- mačka, te kako je njegov auto dosta spušteno, nije htio da udari tu mačku kako ne bi oštetio svoje vozilo , skrenuo je udesno, a potom ulijevo, pa onda opet udesno, u kom trenutku je izgubio kontrolu nad vozilom i udario u jedan kamion-šleper koji se nalazio parkiran sa desne strane puta, posmatrano iz njegovog smjera kretanja. Nadalje, svojim prednjim desnim dijelom vozila je udario u gumu tog šlepera, od čega se vozilo odbilo, a potom se opet vratilo asfalt, gdje su se zaustavili. Nakon toga, izašli su iz vozila svo četvoro i sačekali policiju koja je napravila uviđaj. Takođe je istakao da koliko zna, u toj saobraćajnoj nezgodi niko se nije ogrebao, svi su otišči u bolnicu, s tim što je napomenuo da se K. J. kasnije onesvijestila ali zbog praha koji se nalazio u airbagu koji se otvorio. Napomenuo je da je on upravljao vozilom, na mjesto suvozača je sjedjela V. G., dok su pozadi sjedjeli B. B. i K. J., kao i da se saobraćajna nezgoda dogodila između 02,30-03,00 sata ujutro.</span>
</p>
<p class="p4">
<span class="s1">U završnoj riječi, okrivljeni V. M. je istakao da nije kriv za krivično djelo koje mu se stavlja na teret.</span>
</p>
<p class="p4"></p>
<p class="p3">
<span class="s1">Sud je u dokaznom postupku proveo sledeće dokaze: saslušao svjedoka oštećenu G. V., pročitao izvod iz KE za okrivljenog izdat od UP PJ Podgorica br.29-245/13-1544/2-286 od 28.01.2013.godine, pročitao zapisnik o uviđaju saobraćajne nezgode UP PJ Podgorica broj 2400/2011 od 29.08.2011.godine i izvršio uvid u skicu lica mjesta, pročitao uvjerenje JZU KCCG broj 03/01-15059/1 od 31.10.2011.godine na ime G. V., pročitao uvjerenje JZU KCCG broj 03/01-15059/1 od 31.10.2011.godine na ime B. B., pročitao uvjerenje JZU KCCG broj 03/01-15059/1 od 31.10.2011.godine na ime K. J., pročitao nalaz i mišljenje sudskog vještaka medicinske struke dr.R. N. od 04.12.2012.godine, pročitao izvještaj ljekara specijaliste JZU KCCG na ime B. B.a broj protokola 6446 od 29.08.2011.godine,pročitao nalaz i mišljenje sudskog vještaka saobraćajne struke V. Đ. od 17.12.2012.godine, saslušao sudskog vještaka saobraćajne V. Đ., saslušao sudskog vještaka medicinske struke dr. R. N., saslušao svjedoka Ž. M., saslušao svjedoka oštećenu K. J., saslušao svjedoka oštećenog B. B..</span>
</p>
<p class="p3">
<span class="s1">Ocjenom navoda optužbe i odbrane provedenim dokazima na glavnom pretresu i na osnovu rezultata cjelokupnog postupka , sud je na nesumnjiv način utvrdio da je okrivljeni V. M. izvršio krivično djelo koje mu je optužnim predlogom stavljeno na teret, na način,mjesto i vrijeme kao u izreci presude,pa je sud okrivljenog oglasio krivim i izrekao krivičnu sankciju kao u izreci presude sve iz sledećih razloga:</span>
</p>
<p class="p3">
<span class="s1">Saslušana na glavnom pretresu, svjedok oštećena G. V. je istakla da se kritične večeri oko 03,00 sata nalazila u automobilu marke “M.” kojim je upravljao V. M. i to na mjestu suvozača, dok su pozadi sjedjeli B. B. i K. J.. Kretali su se iz D. G. put grada desnom saobraćajnom trakom gledano iz pravca D. G.. Nadalje je istakla da je zaspala u toku vožnje i osjetila jak udar, ali nije gubila svijest. Nakon toga, sa K. J. i B. B. je otišla u Hitnu medicinsku pomoć. Nije se pridružila krivičnom gonjenju protiv okrivljenog i nije istakla imovinsko pravni zahtjev.</span>
</p>
<p class="p3">
<span class="s1">Iz zapisnika o uvidjaju saobraćajne nezgode Uprave policije PJ Podgorica br. 2400/2011 od 29.08.2011.godine i skice  lica mjesta proizilazi da se dana 29.08.2011 godine oko  03,00 časa dogodila saobraćajna nezgoda u Podgorici, kojom prilikom je došlo do udara vozila u drugo parkirano vozilo. Iz opisa lica mjesta proizilazi da je kolovoz asfaltni uzdužnom punom linijom, a zatim fizički podijeljen na dvije kolovozne trake gledano od pravca C. u pravcu P... Vozilo PVAM.../PV ...AA zatečeno je na zemljanom dijelu sa desne strane kolovoza prednjim dijelom okrenuto u pravcu P. gledano iz pravca C.. Vozilo PGAA... zatečeno je u raskrsnici u iskošenom položaju ulijevo prednjim dijelom okrenuto u pravcu P. gledano iz pravca C.. Od materijalnih tragova na licu mjesta zatečeni su tragovi zanošenja vozila PGAA....</span>
</p>
<p class="p3">
<span class="s1">Iz izvještaja JZU Kliničkog centra Crne Gore broj 03/01-15059/1 od 31.10.2011. godine na ime G. V. proizilazi da je dana 29.08.2011. godine u 03,20 časova zavedena u protokol pod brojem 6445, da je pregledao dežurni ljekar dr. J. koju je konstatovano dijagnozu Contusio pedis l.dex.</span>
</p>
<p class="p3">
<span class="s1">Iz izvještaja JZU Kliničkog centra Crne Gore broj 03/01-15059/1 od 31.10.2011. godine na ime B. B. proizilazi da je dana 29.08.2011.godine u 03,20 časova zaveden u protokol pod brojem 6446, da ga je pregledao dežurni ljekar dr.J. koji je konstatovao dijagnozu Fractura subcapitalis ossis mc V M.us dex.</span>
</p>
<p class="p3">
<span class="s1">Iz izvještaja JZU Kliničkog centra Crne Gore broj 03/01-15059/1 od 31.10.2011. godine na ime K. J.e proizilazi da je dana 29.08.2011.godine u 03,20 časova zavedna u protokol pod brojem 6447, da je pregledao dežurni ljekar dr.J. koji je konstatovao dijagnozu Contusio genus sin.</span>
</p>
<p class="p3">
<span class="s1">Iz nalaza i mišljenja sudskog vještaka medicinske struke dr.R. N. od 04.12.2012.godine prizilazi da je u saobraćajnoj nezgodi koja se dogodila dana 29.08.2011.godine oko 03,00 sata u P. došlo do udara vozila u drugo parkirano vozilo, kojom prilikom su G. V., K. J. i B. B. povrijeđeni i ubrzo pregledani od strane ljekara Urgentnog centra KCCG. Kod G. V. konstatovana je povreda u vidu nagnječenja desnog stopala. Zadobijena povreda posledica je dejstva tupine mehaničke sile, odnosno nastala je usled inercionog kretanja tijela i udara u elemente unutrašnjosti vozila u trenutku udara o prepreku. U vrijeme zadobijanja, navedena povreda se kvalifikuje kao laka tjelesna povreda. Kod K. J. konstatovana je povreda nagnječine lijevog koljena. Zadobijena povreda posledica je dejstva tupine mehaničke sile, odnosno nastala je usled inercionog kretanja tijela i udara u elemente unutrašnjosti vozila u trenutku udara o prepreku. U vrijeme zadobijanja, navedena povreda se kvalifikuje kao laka tjelesna povreda. Kod B. B. su konstatovane povrede istegnuće mekih tkiva mišića ili veza, nastalo kao posledica inercionog kretanja glave u odnosu na trup u momentu udara vozila u kome se nalazio oštećeni u drugo vozilo, a navedena povreda se kvalifikuje kao laka tjelesna povreda. </span>
</p>
<p class="p3">
<span class="s1">Okrivljeni V. M. je prigovorio nalazu i mišljenju vještaka medicinske struke, navodeći da u predmetnoj saobraćajnoj nezgodi niko nije povrijeđen niti se ko ogrebao.</span>
</p>
<p class="p3">
<span class="s1">Saslušan na glavnom pretresu, sudski vještak medicinske struke dr. R. N. je u cjelosti ostao pri osnovnom nalazu od 04.12.2012.godine i istakao da na osnovu dostavljene medicinske dokumentacije koju je imao u vidu prilikom davanja nalaza i mišljenja od 04.12.2012.godine, utvrdio da su nakon predmetne saobraćajne nezgode G. V., K. J. i B. B. pregledani u Urgentnom centru KCCG, te da su kod istih konstatovane tjelesne povrede.</span>
</p>
<p class="p3">
<span class="s1">Iz izvještaja ljekara specijaliste JZU KCCG na ime B. B.a broj protokola 6446 od 29.08.2011.godine proizilazi da je B. B.,rođen 1991.godine pregledan od strane ljekara dr. J. koji je konstatovao: reposition orthopaedica. Imobilisqatrio gysae. Led. Elevacija ruke. Ketonal tab aloo mg 2x1 mydocalm tab 3x1. Fractura subcpitalis ossis MC V M.us dex. Dystensio colli.</span>
</p>
<p class="p3">
<span class="s1">Iz nalaza i mišljenja vještaka saobraćajne struke V. Đ. od 17.12.2012.godine proizilazi da se dana 29.08.2011.godine u 03,00 h na raskrsnici C. puta i ul.M. P. u P. dogodila saobraćajna nezgoda u kojoj su učestvovali Ž. M. koji je upravljao tmv “M.” PVAM.../PV115AA i V. M. koji je upravljao pmv “M. 220”, kao i K. J., G. V. i B. B.. Kolovozni zastor je asfaltni, ravan, u vrijeme nezgode suv,uslovi vožnje noćni, ulična rasvjeta u funkciji, raskrsnica pregledna, nije regulisana saobraćajnom signalizacijom. Kolovoz C. puta je uzdužnom punom linijom podijeljen na dvije kolovozne trake, koje su neposredno prije raskrsnice, kao i poslije raskrsnice, gledano iz pravca C. u pravcu P., podijeljene na dvije saobraćajne trake. Analizom krvi, utvrđeno je da je vozač vozila PGAA..., V. M., bio u trijeznom stanju. Vozilo “M. 220” (na skici obilježeno sa 3), zatečeno je na mjestu nezgode, sa pozicijom kao na skici lm, na izlasku iz raskrsnice, iskoženo u lijevo, prednjim dijelom u lijevoj saobraćajnoj traci desne kolovozne trake, a zadnjim dijelom na pješačkom prelazu, prednjim dijelom okrenuto u pravcu P., prednjim lijevim točkom udaljeno 1,05 (m), a zadnjim lijevim točkom udaljeno 2,55 (m) desno od lijeve ivice desne kolovozne trake, pri čemu se prednja osovina ovog vozila nalazila u nivou kote 68,95(m) poslije NT, gledano iz pravca C. u pravcu P.. Vozilo “M.” (na skici obilježeno 4), zatečeno je na mjestu nezgode, sa pozicijom kao na skici lm, na zemljanom proširenju sa desne strane kolovoza, u nivou raskrsnice, prednjim dijelom okrenuto u pravcu P., prednjim lijevim točkom vučnog vozila udaljeno 2,40 m, a zadnjim lijevim točkom priključnog vozila udaljeno 2,20m desno od desne ivice kolovoza, pri čemu se prednja osovina vučnog vozila nalazila u nivou kote 47,60m poslije NT, gledano iz pravca C. u pravcu P.. Na vozilu “M.” evidentirana su oštećenja: prednjeg branika,prednjeg veznog lima,lijeve stope, lijevog fara, prednjeg lijevog točka, srednjeg točka na lijevoj strani priključnog vozila PV...AA, a moguća su i druga oštećenja. Na vozilu “M.” evidentirana su oštećenja:prednjeg branika, prednjeg veznog lima, oba fara, prednje maske, oba prednja točka, prednjeg vjetrobranskog stakla, zadnjeg branika, zadnjeg lijevog blatobrana, lijevog stopa, a moguća su i druga oštećenja. Na osnovu materijalnih tragova, evidentiranih oštećenja i zatečene pozicije, brzina vozila M. neposredno prije početka tragova zanošenja imala je vrijednost oko 102,00 km/h. Na osnovu podataka iz uviđajne dokumentacije, konstatovano je da je tmv M. prije kontakta bilo zaustavljeno, pa mu je brzina bila jednaka nuli. Kontakt između ova dva vozila je ostvaren (udarom) naletom prednjeg desnog dijela vozila M. na srednji lijevi točak priključnog vozila PV115AA, pod uglom oko 30 stepeni. Za posjedovanu brzinu, koja je prije kontakta iznosila oko 28,23 m/s, zaustavni put vozila M. iznosio bi oko 82,37 m, a vrijeme zaustavljanja trajalo bi oko 4,93 s. Vještak je mišljenja da je opasna situacija pretvorena u saobraćajnu nezgodu nastala na način što je vozač vozila M., prilikom upravljanja vozilom neprilagođenom brzinom za konkretne uslove puta lijevom kolovoznom trakom, na kritičnom mjestu ,počeo prelazak na desnu kolovoznu traku za svoj smjer kretanja i usmjerio vozilo udesno. Da bi zadržao vozilo na operativnoj površini puta, vozač je naglo djelovao na upravljač ulijevo i prešao rastojanje od oko 10-14,50 m, kada je i najopterećeniji zadnji desni točak počeo ostavljati trag zanošenja, nakon čega je vozilo horizontalno rotiralo ulijevo pod uglom od oko 30 stepeni o čemu svjedoče oštećenja na tmv “M.”-od srednjeg lijevog točka priključnog vozila do prednjeg branika vučnog vozila. To je posledica tzv. “rikošetnog odbijanja” ulijevo što se dokazuje uz navedena oštećenja tmv i oštećenjima vozila “M.”. Vozač vozila M. nije imao vremensko-prostornih uslova da pri posjedovanoj brzini aktiviranjem radne kočnice zaustavi vozilo prije mjesta kontakta sa tmv koje je bilo parkirano sa desne strane kolovoza na zemljanom proširenju, jer bi mu zaustavni put bio duži od rastojanja sa koga su počeli tragovi zanošenja jasno vidljivi na kolovozu. Vozač vozila M. zaustavio bi vozilo kočenjem da se kretao brzinom izbjegavanja koja bi imala vrijednost oko 59,00 km/h, a posebno da se kretao brzinom ograničenja za gradske uslove saobraćaja koja iznosi 50 km/h. Ovakav način upravljanja vozilom od strane vozača vozila M. posledica je greške u upravljanju u dijelu nepoštovanja propisa koji obavezuju vozača da se mora kretati desnom stranom kolovoza prilagođenom brzinom, uslovima puta, pri kojoj vozilo može blagovremeno da zadrži na putu, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač zaustavljenog tmv “M.” nije uticao na nastanak nezgode.</span>
</p>
<p class="p3">
<span class="s1">Okrivljeni je prigovorio nalazu i mišljenju sudskog vještaka saobraćajne struke, V. Đ., navodeći da se nije kretao brzinom kako je to našao vještak u svom nalazu i mišljenju, već da se kretao brzinom od oko 70 km/h.</span>
</p>
<p class="p3">
<span class="s1">Saslušan na glavnom pretresu, sudski vještak saobraćajne struke, V. Đ. je ostao pri osnovnom nalazu i mišljenju od 17.12.2012.godine i istakao da što se tiče brzine vozila M., ista je izračunata na osnovu materijalnih tragova evidentiranih oštećenja na vozilu i zatečene pozicije vozila. Nadalje, za sve parametre koje je nabrojao, postoje vrijednosti u uviđajnoj dokumentaciji u dijelu dužine materijalnih tragova evidentiranih oštećenja koja su konstatovana zapisnikom o uviđaju  i zatečene pozicije vozila koja je jasno definisana na skici lica mjesta.</span>
</p>
<p class="p3">
<span class="s1">Saslušan na galvnom pretresu svjedok Ž. M. je istakao da je dana 29.08.2011.godine u kasnim večernjim časovima parkirao svoje teretno vozilo M. preko puta “G.” i otišao kući da spava. Tek sjutradan u 8 časova, saznao je da je njegov kamion udario jedan automobile, o čemu ga je obavijestio bratanić.</span>
</p>
<p class="p3">
<span class="s1">Saslušana na glavnom pretresu svjedok oštećena K. J. je u bitnom navela da se kritične večeri nalazila u automobilu marke M. kojim je upravljao V. M. i da je sjedjela pozadi. Kretali su se, kako je navela, iz D. G. u pravcu naselja Zabjelo. Nije se mogla sjetiti kako je došlo do udesa. U jednom trenutku dok je pričala sa B. B., osjetila je da je automobil kojim je upravljao V. udario, a zatim i vidjela da je udario u jedan kamion koji je bio parkiran pored puta sa desne strane. Nije se pridružio krivičnom gonjenju i nije postavila imovinsko pravni zahtjev.</span>
</p>
<p class="p3">
<span class="s1">Saslušan na glavnom pretresu svjedok oštećeni B. B. je ostao pri svom iskazu pred ODT-om od 21.11.2012.godine u kome je u bitnom istakao da su kritične večeri išli u Donju Goricu da prebace drugaricu koja tamo živi, kao i da je na povratku iz D. G. vidio da ulicu pretrčava neka bijela mačka, zbog čega je M. htio da je izbjegne pa je skrenuo ulijevo, potom u desno, u kom trenutku je izgubio kontrolu i udario u kamion koji je bio parkiran pored puta sa desne strane, posmatrano iz pravca iz kojeg su oni dolazili. Zatim, brzina kojom su se kretali, po njegovoj procjeni bila je između 70-80 km/h. Dalje je istakao da u ovom udesu nije zadobio nikakve povrede. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p3">
<span class="s1">Iz citiranog izvoda iz KE za okrivljenog izdat od UP PJ Podgorica br. 29-245/13-1544/2-286 od 28.01.2013.godine proizilazi da okrivljeni V. M. ne prolazi kroz kaznenu evidenciju te područne jedinice.</span>
</p>
<p class="p3">
<span class="s1">Tokom postupka je nesumnjivo utvrdjeno da je okrivljeni dana 29.08.2011.godine oko 03,00 časova u P. na raskrsnici C. put i M. P. ne pridržavajući se saobraćajnih propisa iz čl.27 st.2 i čl.32 st.1 Zakona o bezbjednosti saobraćaja na putevima tako ugrozio saobraćaj da je doveo u opasnost život i tijelo ljudi na način što je upravljajući putničkim vozilom marke “M. 220” reg.oznaka PGAA..., iz pravca D. G., brzinom 102 km/h u zoni ograničenja brzine do 50 km/h za gradske uslove vožnje, nije vozilo u kretanju držao što bliže desnoj ivici kolovoza i na tolikoj udaljenosti od nje, da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti usled kojih propusta je dolaskom na kritično mjesto izgubio kontrolu nad vozilom, skrenuo van kolovoza sa desne strane, a zatim udario u teretno vozilo marke “M.” reg.oznaka PVAM... koje je bilo parkirano na zemljanoj površini pored kolovoza nakon čega se vozilo okrivljenog odbilo ulijevo i zaustavilo na kolovozu kojom prilikom su saputnici u vozilu okrivljenog, oštećeni G. V., K. J. i B. B. zadobili laku tjelesnu povredu i to G. V. u vidu nagnječenja desnog stopala, K. J. u vidu nagnječenja lijevog koljena i B. B. u vidu istegnuća mekih tkiva vrata, pri čemu je bio svjestan da ovakvom svojom radnjom može ugroziti saobraćaj i dovesti u opasnost život i tijelo ljudi pa je na to pristao.</span>
</p>
<p class="p3">
<span class="s2">Iznoseći svoju odbranu tokom čitavog postupka, okrivljeni V. M. je negirao izvršenje krivičnog djela navodeći da je </span><span class="s1">dana 29.08.2011.godine zajedno sa K. J., B. B. i G. V. vraćao iz provoda i to iz pravca D. G. prema gradu. Upravljao je vozilom marke “ M.” C klasa, reg.oznake PGAA... i kretao se brzinom koja nije bila veća od 70 km/h. Kada je došao negdje ispred raskrsnice gdje se nalazi supermarket “V.” , ispred automobila, preko ulice mu je pretrčala životinja - mačka, pa kako je njegov auto dosta spušten, nije htio da udari tu mačku kako ne bi oštetio svoje vozilo , skrenuo je udesno, a potom ulijevo, pa onda opet udesno, u kom trenutku je izgubio kontrolu nad vozilom i udario u jedan kamion - šleper koji se nalazio parkiran sa desne strane puta, posmatrano iz njegovog smjera kretanja. Svojim prednjim desnim dijelom vozila je udario u gumu tog šlepera, od čega se vozilo odbilo, a potom se opet vratilo na asfalt, gdje su se zaustavili. Takođe, u toj saobraćajnoj nezgodi niko se nije ogrebao, svi su otišli u bolnicu, a K. J. se kasnije onesvijestila zbog praha koji se nalazio u airbagu koji se otvorio, koju odbranu je sud cijenio kao neistinitu, nelogičnu i sračunatu na izbjegavanje krivice. Ovakva odbrana okrivljenog obesnažena je zapisnikom o uviđaju saobraćajne nezgode, nalazom i mišljenjem sudskog vještaka saobraćajne struke V. Đ. i njegovim izjašnjenjem sa glavnog pretresa, nalazom i mišljenjem sudskog vještaka medicinske struke dr.R. N. i njegovim izjašnjenjem sa glavnog pretresa, kao i medicinskom dokumentacijom na ime oštećenih. Naime, iz zapisnika o uviđaju saobraćajne nezgode i skice lica mjesta, u čiju vjerodostojnost sud nije imao razloga da sumnja, utvrđeno je da se dana 29.08.2011 godine oko  03,00 časa dogodila saobraćajna nezgoda u P., kojom prilikom je došlo do udara vozila u drugo parkirano vozilo. Iz opisa lica mjesta proizilazi da je kolovoz asfaltni uzdužnom punom linijom, a zatim fizički podijeljen na dvije kolovozne trake gledano od pravca C. u pravcu P.. Vozilo PVAM.../PV 115AA zatečeno je na zemljanom dijelu sa desne strane kolovoza prednjim dijelom okrenuto u pravcu P. gledano iz pravca C.. Vozilo PGAA... zatečeno je u raskrsnici u iskošenom položaju ulijevo prednjim dijelom okrenuto u pravcu P. gledano iz pravca C.. Od materijalnih tragova na licu mjesta zatečeni su tragovi zanošenja vozila PGAA.... Nadalje, odbrana okrivljenog obesnažena je i nalazom i mišljenjem sudskog vještaka saobraćajne struke V. Đ., kao i njegovim izjašnjenjem sa glavnog pretresa, koje sud cijeni kao stručne, jasne i date u skladu sa pravilima struke. Iz istih je jasno utvrđeno da  se dana 29.08.2011.godine u 03,00 h na raskrsnici C. puta i ul.M. P. u P. dogodila saobraćajna nezgoda u kojoj su učestvovali Ž. M. koji je upravljao tmv “M.” PVAM.../PV115AA i V. M. koji je upravljao pmv “M. 220”, kao i K. J., G. V. i B. B.. Kolovozni zastor je asfaltni, ravan, u vrijeme nezgode suv,uslovi vožnje noćni, ulična rasvjeta u funkciji, raskrsnica pregledna, nije regulisana saobraćajnom signalizacijom. Kolovoz Cetinjskog puta je uzdužnom punom linijom podijeljen na dvije kolovozne trake, koje su neposredno prije raskrsnice, kao i poslije raskrsnice, gledano iz pravca C. u pravcu P., podijeljene na dvije saobraćajne trake. Analizom krvi, utvrđeno je da je vozač vozila PGAA..., V. M., bio u trijeznom stanju. Vozilo “M. 220” (na skici obilježeno sa 3), zatečeno je na mjestu nezgode, sa pozicijom kao na skici lm, na izlasku iz raskrsnice, iskošeno u lijevo, prednjim dijelom u lijevoj saobraćajnoj traci desne kolovozne trake, a zadnjim dijelom na pješačkom prelazu, prednjim dijelom okrenuto u pravcu P., prednjim lijevim točkom udaljeno 1,05 (m), a zadnjim lijevim točkom udaljeno 2,55 (m) desno od lijeve ivice desne kolovozne trake, pri čemu se prednja osovina ovog vozila nalazila u nivou kote 68,95(m) poslije NT, gledano iz pravca C. u pravcu P.. Vozilo “M.” (na skici obilježeno 4), zatečeno je na mjestu nezgode, sa pozicijom kao na skici lm, na zemljanom proširenju sa desne strane kolovoza, u nivou raskrsnice, prednjim dijelom okrenuto u pravcu P., prednjim lijevim točkom vučnog vozila udaljeno 2,40 m, a zadnjim lijevim točkom priključnog vozila udaljeno 2,20m desno od desne ivice kolovoza, pri čemu se prednja osovina vučnog vozila nalazila u nivou kote 47,60m poslije NT, gledano iz pravca C. u pravcu P.. Na vozilu “M.” evidentirana su oštećenja: prednjeg branika,prednjeg veznog lima,lijeve stope, lijevog fara, prednjeg lijevog točka, srednjeg točka na lijevoj strani priključnog vozila PV...AA, a moguća su i druga oštećenja. Na vozilu “M.” evidentirana su oštećenja:prednjeg branika, prednjeg veznog lima, oba fara, prednje maske, oba prednja točka, prednjeg vjetrobranskog stakla, zadnjeg branika, zadnjeg lijevog blatobrana, lijevog stopa, a moguća su i druga oštećenja. Na osnovu materijalnih tragova, evidentiranih oštećenja i zatečene pozicije, brzina vozila M. neposredno prije početka tragova zanošenja imala je vrijednost oko 102,00 km/h. Vozilo M. prije kontakta je bilo zaustavljeno, pa mu je brzina bila jednaka nuli. Kontakt između ova dva vozila je ostvaren (udarom) naletom prednjeg desnog dijela vozila M. na srednji lijevi točak priključnog vozila PV115AA, pod uglom oko 30 stepeni. Za posjedovanu brzinu, koja je prije kontakta iznosila oko 28,23 m/s, zaustavni put vozila M. iznosio bi oko 82,37 m, a vrijeme zaustavljanja trajalo bi oko 4,93 s. Opasna situacija pretvorena u saobraćajnu nezgodu nastala je na način što je vozač vozila M., prilikom upravljanja vozilom neprilagođenom brzinom za konkretne uslove puta lijevom kolovoznom trakom, na kritičnom mjestu ,počeo prelazak na desnu kolovoznu traku za svoj smjer kretanja i usmjerio vozilo udesno. Da bi zadržao vozilo na operativnoj površini puta, vozač je naglo djelovao na upravljač ulijevo i prešao rastojanje od oko 10-14,50 m, kada je i najopterećeniji zadnji desni točak počeo ostavljati trag zanošenja, nakon čega je vozilo horizontalno rotiralo ulijevo pod uglom od oko 30 stepeni o čemu svjedoče oštećenja na tmv “M.”-od srednjeg lijevog točka priključnog vozila do prednjeg branika vučnog vozila. To je posledica tzv. “rikošetnog odbijanja” ulijevo što se dokazuje uz navedena oštećenja tmv i oštećenjima vozila “M.”. Vozač vozila M. nije imao vremensko-prostornih uslova da pri posjedovanoj brzini aktiviranjem radne kočnice zaustavi vozilo prije mjesta kontakta sa tmv koje je bilo parkirano sa desne strane kolovoza na zemljanom proširenju, jer bi mu zaustavni put bio duži od rastojanja sa koga su počeli tragovi zanošenja jasno vidljivi na kolovozu. Vozač vozila M. zaustavio bi vozilo kočenjem da se kretao brzinom izbjegavanja koja bi imala vrijednost oko 59,00 km/h, a posebno da se kretao brzinom ograničenja za gradske uslove saobraćaja koja iznosi 50 km/h. Ovakav način upravljanja vozilom od strane vozača vozila M. posledica je greške u upravljanju u dijelu nepoštovanja propisa koji obavezuju vozača da se mora kretati desnom stranom kolovoza prilagođenom brzinom, uslovima puta, pri kojoj vozilo može blagovremeno da zadrži na putu, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač zaustavljenog tmv “M.” nije uticao na nastanak nezgode. Iz izjašnjenja ovog vještaka sa glavnog pretresa je utvrđeno da što se tiče brzine vozila M., ista je izračunata na osnovu materijalnih tragova evidentiranih oštećenja na vozilu i zatečene pozicije vozila. Nadalje, za sve parametre postoje vrijednosti u uviđajnoj dokumentaciji u dijelu dužine materijalnih tragova evidentiranih oštećenja koja su konstatovana zapisnikom o uviđaju  i zatečene pozicije vozila koja je jasno definisana na skici lica mjesta. Nadalje je odbrana okrivljenog obesnažena medicinskom dokumentacijom na ime oštećenih K. J., G. V. i B. B., kao i nalazom i mišljenjem vještaka medicinske struke R. N. kao i njegovim izjašnjenjem sa glavnog pretresa koje sud cijeni kao jasne, istinite i date u skladu sa pravilima struke. Naime, ovaj vještak je izvršio uvid u medicinsku dokumentaciju u čiju vjerodostojnost sud nije imao razloga da sumnja, iz koje je jasno utvrđeno da su ova lica (G. V., K. J. i B. B.) pregledani u JZU KCCG od strane dežurnog ljekara dr. J. koji su dana 29.08.2011. godine u 03,20 časova zavedeni u protokol pod brojem 6445 kojima su konstatovane dijagnoze i to: G. V.-Contusio pedis l.dex, B. B.u Fractura subcapitalis ossis mc V M.us dex i K. J.i  Contusio genus sin. Naime, iz nalaza i mišljenja vještaka medicinske struke dr. R. N. je utvrđeno da je u saobraćajnoj nezgodi koja se dogodila dana 29.08.2011.godine oko 03,00 sata u P. došlo do udara vozila u drugo parkirano vozilo, kojom prilikom su G. V., K. J. i B. B. povrijeđeni i ubrzo pregledani od strane ljekara Urgentnog centra KCCG. Kod G. V. konstatovana je povreda u vidu nagnječenja desnog stopala. Zadobijena povreda posledica je dejstva tupine mehaničke sile, odnosno nastala je usled inercionog kretanja tijela i udara u elemente unutrašnjosti vozila u trenutku udara o prepreku. U vrijeme zadobijanja, navedena povreda se kvalifikuje kao laka tjelesna povreda. Kod K. J. konstatovana je povreda nagnječine lijevog koljena. Zadobijena povreda posledica je dejstva tupine mehaničke sile, odnosno nastala je usled inercionog kretanja tijela i udara u elemente unutrašnjosti vozila u trenutku udara o prepreku. U vrijeme zadobijanja, navedena povreda se kvalifikuje kao laka tjelesna povreda. Kod B. B. su konstatovane povrede istegnuće mekih tkiva mišića ili veza, nastalo kao posledica inercionog kretanja glave u odnosu na trup u momentu udara vozila u kome se nalazio oštećeni u drugo vozilo, a navedena povreda se kvalifikuje kao laka tjelesna povreda. Nadalje, iz njegovog izjašnjenja sa glavnog pretresa je utvrđeno da na osnovu dostavljene medicinske dokumentacije koju je vještak imao u vidu prilikom davanja nalaza i mišljenja od 04.12.2012.godine, utvrdio da su nakon predmetne saobraćajne nezgode G. V., K. J. i B. B. pregledani u Urgentnom centru KCCG, te da su kod istih konstatovane tjelesne povrede. Sama medicinska dokumentacija, nalaz i mišljenje vještaka medicinske struke i njegovo izjašnjenje dokazuju da su K. J., G. V. i B. B. zadobili tjelesne povrede (lake), a ne kako je to istakao okrivljeni u svojim prigovorima navodeći da u predmetnoj saobraćajnoj nezgodi “niko nije povrijeđen niti se iko ogrebao”. Iz iskaza svjedoka oštećenih K. J. i G. V., koje iskaze sud cijeni kao istinite, ali bez značaja za presuđenje ove krivično-pravne stvari, obzirom da se nisu mogle izjasniti u odnosu na odlučne činjenice, jer kako su same navele u vrijeme odigravanja kritičnog događaja obije su se nalazile u automobilu marke “M.” kojim je upravljao V. M., i pritom se nisu mogle izjasniti kako je došlo do udara automobila M. u kamion odnosno teretno vozilo koje je bilo parkirano pored puta. Naime, sud iskaz svjedoka oštećenog B. B. cijeni kao neistinit i sračunat na pomaganje njegovom drugu V. M. radi izbjegavanja krivično pravne odgovornosti, koji je u bitnom naveo da su kritične večeri on,K. J., G. V. i V. M. išli u D. G. da prebace drugaricu koja tamo živi, kao i da je na povratku iz D. G. vidio da ulicu pretrčava neka bijela mačka, zbog čega je V. M. htio da je izbjegne pa je skrenuo ulijevo, potom u desno, u kom trenutku je izgubio kontrolu i udario u kamion koji je bio parkiran pored puta sa desne strane, posmatrano iz pravca iz kojeg su oni dolazili. Zatim, brzina kojom su se kretali, po njegovoj procjeni bila je između 70-80 km/h. Sud iskaz svjedoka Ž. M. cijeni kao istinit, ali isti nije od značaja za presuđenje ove krivično-pravne stvari, a iz kojeg je utvrđeno da je Ž. dana 28.08.2011.godine u večernjim časovima parkirao svoje teretno vozilo “M.” preko puta “G. ” i otišao da spava, te da ga je o činjenici da je njegov kamion udario jedan automobil, obavijestio njegov bratanić.</span>
</p>
<p class="p3">
<span class="s1">Okrivljeni postupajući kao u izreci presude, prekršio odredbu člana 27 st.2  Zakona o bezbjednosti saobraćaja na putevima koja glasi: “Vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti.” kao i odredbu čl.32 st.1 Zakona o bezbjednosti saobraćaja na putevima koja glasi “Na putu u naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio “ , pa se u radnjama okrivljenog V. M. stiču sva bitna obilježja bića krivičnog djela ugrožavanje javnog saobraćaja iz člana 339 st.1 Krivičnog zakonika.</span>
</p>
<p class="p3">
<span class="s1">Cijeneći subjektivni odnos okrivljenog prema izvršenom krivičnom djelu, sud je utvrdio  da je okrivljeni u odnosu na radnju izvršenja krivičnog djela ,a u odnosu na jednu od posledica, a to je ugrožavanje javnog saobraćaja bio svjestan da može učiniti djelo pa je na to pristao, pa je s toga postupao da eventualnim umišljajem, dok je u odnosu na  drugu posledicu  (lake tjelesne povrede kod oštećenih) postupao sa oblikom vinosti koji se definiše kao svjesni nehat, a shodno članu 16 KZ-a, jer je okrivljeni bio svjestan da je nepridržavajući se saobraćajnim propisima ugrozio saobraćaj i doveo u opasnost živote oštećenih olako držeći da do posledice neće doći ili da će to moći spriječiti, koji oblik vinosti je sud utvrdio iz provedenih dokaza kojima je poklonio vjeru.</span>
</p>
<p class="p3">
<span class="s1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude M. ili veća, pa je kao otežavajuću okolnost u okviru povrede ili ugrožavanja zaštićenog dobra cijenio činjenicu da su tri lica u predmetnoj saobraćajnoj nezgodi zadobila lake tjelesne povrede predstavljene izrekom presude ,a pri činjenici da je za ostvarenje bića ovog djela pored ostalih elemenata dovoljno da je jedno lice zadobilo laku tjelesnu povredu ,dok je  kao olakšavajuće okolnosti na strani okrivljenog cijenio stav oštećenih B. B., K. J. i G. V. u pogledu nepridruživanja krivičnom gonjenju i ne-postavljanja imovinsko-pravnog zahtjeva za naknadu štete, kao i</span><span class="s2"> </span><span class="s1">mladost tj. činjenicu da je imao navršenih 21.godinu života u vrijeme izvršenja krivičnog djela pa je sud imajući u vidu njegovu ličnost, a pri činjenici ranije neosuđivanosti koju činjenicu je sud utvrdio iz izvoda iz KE koji je izdat od UP PJ Podgorica br. 29-245/13-1544/2-286 od 28.01.2013.godine, pa je sud imajući u vidu navedene okolnosti i njihov medjusobni odnos ,okrivljenom izrekao uslovnu osudu kojom je istom prethodno utvrdio kaznu zatvora u trajanju od 3 (tri) mjeseca i istovremeno odredio da se utvrdjenja kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivično pravne zaštite nije nužno da okrivljeni utvrdjenu kaznu zatvora i efektivno izvršava, već da se i samim upozorenjem uz prijetnju kaznom može uticati na istog kako ubuduće ne bi vršio ovakva ili slična djela, na koji način se ima ostvariti svrha uslovne osude iz čl.52 KZ-a u okviru opšte svrhe propisivanja i izricanja krivičnih sankcija iz čl. 4 stav 2 KZ-a.</span>
</p>
<p class="p3">
<span class="s1">Sud je odluku o troškovima postupka temeljio na osnovu čl.229 st.1 Zakonika o krivičnom postupku Crne Gore, pa je obavezao okrivljenog da ovom  sudu uplati novčani iznos od 242,00 eura koji se troškovi odnose na ime nagrade vještaku medicinske struke dr R. N. u iznosu od 115,50 eura , zatim na ime nagrade  vještaku saobraćajne struke V. Đ. od 126,50 eura, dok je visinu paušala od 30,00 eura sud odmjerio shodno dužini trajanja i složenosti postupka. </span>
</p>
<p class="p3">
<span class="s1">Na osnovu navedenog, a shodno čl. 374 ZKP-a, odlučeno je kao u izreci presude.</span>
</p>
<p class="p2">
<span>OSNOVNI SUD U PODGORICI,</span>
</p>
<p class="p2">
<span>Dana 09.05.2013. godine</span>
</p>
<p class="p5">
<span>                         S U D I J A                                                                                                                                Đuković  Goran s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA:</span>
</p>
<p class="p1">
<span>Protiv ove presude može se izjaviti žalba u roku</span>
</p>
<p class="p1">
<span>od 8 dana od dana prijema pismenog otpravka, </span>
</p>
<p class="p1">
<span>Višem sudu u Podgorici a preko ovog suda.</span>
</p>
<p class="p1"></p>
<p class="p1">
<span>Z.T.O. Maraš Ana</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p3">
<span>										</span>
</p>
<p class="p1"></p>
<p class="p1"></p>
<p class="p6"></p>


</body>
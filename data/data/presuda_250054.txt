<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.62430555in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{margin-left:1.25in;text-align:justify;hyphenate:auto;font-family:Verdana;font-size:11pt;}
.p7{margin-left:1.0in;text-align:justify;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 390/10</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao prvostepeni krivični sud u vijeću sastavljenom od sudije Dragana Mrdaka, predsjednika vijeća, i sudija porotnika Medjedović Nijaza i K. Momira, članova vijeća, uz učešće namještenika suda - zapisničara Sonje Marković, u krivičnom predmetu protiv okrivljenog B.A.a iz Bijelog Polja, zbog krivičnog djela teška kradja iz čl. 240 st. 1 tač. 1 Krivičnog zakonika, rješavajući po optužnici ODT-a, u Bijelom Polju KT. br. 133/10 od 12.06.2010. godine, nakon održanog usmenog, glavnog i javnog pretresas u prisustvu zamjenika u ODT-u u B. Polju Katarine Kljajević, okrivljenog B.A.a i branioca okrivljenog A.DJ.R., a u odsustvu prestavnika oštećenog DOO S.M., dana 16.12.2010. godine, donio je i javno objavio:</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	Okrivljeni B.A.O, JMBG 1............., od oca T..., majke N..., rodjene N..., rodjen .... godine u Mojkovcu, sa prebivalištem u mjestu K..., opština Bijelo Polje, državljanin Crne Gore, neoženjen, pismen, završio srednju školu, lošeg imovnog stanja, osudjivan presudom Osnovnog suda u Bijelom Polju K. br. 705/01 od 18.01.2002. godine, zbog krivičnog djela iz čl. 39 KZ RCG, osudjen na novčanu kaznu u iznosu od  5.000,00 dinara, presudom Osnovnog suda u Bijelom Polju K. br. 575/09 od 16.11.2009. godine, zbog krivičnog djela napad na službeno lice u vršenju službene dužnosti iz čl. 376/3-2 u vezi st. 2 - 1 KZ CG, osudjen na trideset dana zatvora, uslovno za jednu godinu.</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>K r i v   j e</span>
</p>
<p class="p3"></p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	-u noći 21/22.01.2010. godine u naselju R., opština Bijelo Polje, obio kiosk broj 4 DOO S.M., vlasništvo oštećenog Č.M.a, na način što je upotrebom fizičke sile nasilno otvorio desno šalter staklo i kroz tako napravljen otvor uvukao se gornjim dijelom tijela u unutrašnjost kioska, a zatim sa pulta oduzeo mobilni telefon marke ''Samsung'' GT-E 1120 IMEI broj 359804021352900 sa SIM karticom br. 067 927 75 - 75, čija je vrijednost 34,05 €, i registar kasu marke ''Omron'' RS 28 MF čija je vrijednost 454,30 €, u kojoj se nalazio novac u iznosu od 45,00 €, sve u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p3"></p>
<p class="p3">
<span>	-čime je izvršio krivično djelo teška kradja iz čl. 240 st. 1 tač. 1 Krivičnog zakonika, </span>
</p>
<p class="p3"></p>
<p class="p3">
<span>             -pa ga sud primjenom citiranih zakonskih propisas te čl. 2, 4, 5, 13, 15, 32, 36, 42, 45 i 46, st. 1 tač. 4 Krivičnog zakonika, i čl. 199 st. 2, 202, 212,  i 364 Zakonika o krivičnom postupku </span>
</p>
<p class="p6">
<span>                       O S U D J U J E</span>
</p>
<p class="p3"></p>
<p class="p3"></p>
<p class="p3">
<span>	Na kaznu zatvora od  5 ( pet) mjeseci.</span>
</p>
<p class="p3">
<span>	</span>
</p>
<p class="p3">
<span>	Okrivljeni se obavezuju da oštećenom DOO S.M. vlasnika Č.M.a  iz Bijelog Polja vrati oduzeti mobilni telefon marke ''Samsung GTE 1120'' i IMEI broj 359804021352900 ili da plati njegovu novčanu protivrijednost u iznosu od 34,50 €, da vrati oduzetu registar kasu marke ''Omron RS 28 MF'' ili da plati njenu novčanu protivvrijednost u iznosu od 454,30 €, kao i da vrati 45,00 € oduzetog novca a sve prednje u roku od 15 dana od dana pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p3">
<span>	Okrivljeni se obavezuju da ovom sudu plati na ime paušala iznos od 40,00 €,  kao i da na ime troškova krivičnog postupka plati iznos od  60,50 €, a iste iznose će okrivljeni platiti na žiro račun br. 832 - 151 -35 Depozita novčanih kazni paušala i troškova postupka, u roku od 15 dana od dana pravnosnažnosti presude, s tim što če dokaz o izvršenoj uplati dostaviti krivičnoj pisarnici ovog suda.</span>
</p>
<p class="p3"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p7"></p>
<p class="p7"></p>
<p class="p3">
<span>          Optužnicom ODT-a u B. Polju, KT. br. 133/10 od 12.06.2010. godine, optužen je B.A.o iz Bijelog Polja, da je izvršio krivično djelo teška kradja iz čl. 240 st. 1 tač. 1 Krivičnog zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 16.12.2010. godine u prisustvu zamjenika u ODT-u B. Polje Katarine Kljajević, okrivljenog B.A.a, branioca okrivljenog A.DJ.R., a u odsustvu uredno obaviještenog prestavnika oštećenog DOO S.M. Č.M.a.</span>
</p>
<p class="p3">
<span> </span>
</p>
<p class="p3">
<span>	U završnoj riječi zastupnica javne optužbe je izjavila da cijeneći dokaze izvedene tokom postupka smatra da je činjenično stanje iz dispozitiva optužnice u potpunosti dokazano i samim tim utvrdjeno da je okrivljeni izvršio krivično djelo koje mu je optužnicom stavljeno na teret. Tražila je da ga sud oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>	U toku postupka vlasnik oštećenog DOO S.M. Č.M.o pridružio se krivičnom gonjenju protiv okrivljenog i prema istom istakao imovinsko pravni zahtjev. </span>
</p>
<p class="p3"></p>
<p class="p3">
<span>	Okrivljeni je u svojoj odbranu je u bitnom istakao da je kritične večeri bio u N. u lokalu K.a sa društvom, oko ponoća su se razišli, pa je on potom došao kod svoje bivše vjerenice A.K.i u njenoj kući boravio do pred zoru, ne sjeća se koliko je sati bilo, kada je napustio njenu kuću, jer je bio dosta pijan. Prije svitanja pošao je iz kuće K.A.u pravcu magistrale kod Auto mota preko puta trafike S.M. s namjerom da sačeka taksi da ga preveze do njegove kuće  u K.. Dok je čekao taksi ostao je bez cigareta, pa je došao do trafike S.M. koja je bila provaljena, uzeo kutiju cigareta i ostavio 2,00 € u poluotvorenu fioku da plati ove cigarete. Zbog pijanstva, nije ga zanimalo što je trafika provaljena, a da je bio trijezan vjerovatno bi policiji ovo prijavi. Bila mu je ispražnjena baterija na telefonu, te nije mogao da pozove nekog iz taksi udruženja, već je čekao slučajnog taksistu i u čekanju je proveo nekih sat vremena, dok je naišlo vozilo ''Lux taxi'', čiji vozač je imao ugovorenu vožnju i nije htio da ga primi u vozilo, već mu je obećao da će mu pozvati nekog od vozača ''Lux taxi''. Nakon tri minuta naišlo je drugo vozilo ''Lux taxi'' i po ulasku u ovo vozilo on je taxi vozaču saopštio da je provaljena trafika S.M., koji mu  je kazao ''da to nije njegova briga'', a on takodje nije htio da prijavi ovaj slučaj policiji. Ne zna kako se zove vozač ''Lux taxi'' koji ga je odvezao kući, a misli da je negdje s M.a i to stariji momak. Taksisti je platio za vožnju oko 2,00 € i potom legao da spava u svoju kuću u K.. Sjutri dan su ga iz policije tražili i kazali mu da je na kameri ''Panto marketa'' vidjen da šeta i da stoji oko mjesta gdje se nalazi trafika u intervalu od sat vremena. Policiji nije ispričao o svom kretanju kritične večeri, jer sa  policajcem Šekularcem nije u dobrim odnosima pa se plašio da oni ovu njegovu priču  neće doslovice unijeti u zapisnik. Par dana poslije ovog dogadjaja društvu se povjerio šta se tačno desilo kritične večeri i to mu se obilo o glavu. Kad popije dosta je agresivan i sklon tuči i potukao bi se, a ne bi atakovao nekom na objekat. U tom periodu spremao je pasoš da ide u inostranstvo i ne zna zašto je pio tih dana, pošto tri godine prije kritične večeri nije pio. Cigarete koje je uzeo iz kioska bile su sa desne strane uslužnog pulta, u kiosku je sve bilo isprevrtano, a kutija cigareta koju je uzeo nije bila upakovana u šteku. Ne sjeća se da li je ispred trafike bilo izbačene robe. Mnogo nije zagledao u unutrašnjost trafike i ne sjeća se da li su bile razbacane druge stvari, a kutija cigareta koje je uzeo bila je francuskog proizvodjača, ne zna da li ''Gitane'' ili ''Golouaz'' plavi. Fioka u trafici je bila otvorena, te je on 2,00 € na ime uzetih cigareta spustio na pult s unutrašnje strane trafike, potom ubacio u fioku i lagano je pritvorio. Ne sjeća se da li je u trafici bilo registar kase. Dolaskom do magistralne nije primijetio da je trafika provaljena a i to je registrovao tek kada je prešao na drugu stranu ulice da sačeka taxi, primijetivši da hvale vrata na pultu odnosno da istih nema, a poznato mu je da je trafika imala svuda rešetke. Misli da u trafici nije bilo upaljeno svijetlo i da nije bila osvijetljena unutrašnjost trafike s tim što su svijetla gradske rasvete bila upaljena.  </span>
</p>
<p class="p3">
<span>		</span>
</p>
<p class="p3">
<span>	U završnoj riječi branilac okrivljenog A.DJ.R.a je istakao da je okrivljeni ovo krivično djelo uradio u stanju smanjene uračunivosti, koju je izazvao alkoholom, ali to nije učinio iz razloga da bi izvršio krivično djelo, već u jednoj pijanci koja se desila prije toga, a dokaz za ovo je činjenica da do sada  nije osudjivan za ovu vrstu krivičnih djela i da je u zrelim godinama, te mu se ovako nešto ne bi desilo da je bio trijezan. Okrivljeni se u toku postupka iskreno kajao, što ukazuje da se stidio zbog ovakvog svog ponašanja. Predložio je da sud okrivljenom izreče najblažu kaznu koja se može izreći za ovu vrstu krivičnog djela. </span>
</p>
<p class="p3"></p>
<p class="p3">
<span>	U završnoj riječi okrivljeni B.A.o je u potpunosti usvojio završnu riječ svog branioca i dodao da mu je žao i da se kaje što se ovo desilo, jer je u pijanstvu dosta agresivan i nekontrolisan čovjek. Tražio je da sud prilikom odlučivanja o kazni cijeni sve olakšavajuće okolnosti na njegovoj strani i da ga što blaže kazni. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku izveo dokaze: saslušao oštećenog Č.M.a i svjedoka K.A., pročitao i to: zapisnik UP PJ B. Polje od 22.01.2010. godine, zapisnik o daktiloskopskom vještačenju sa nalazom i mišljenjem UP - forezničkog centra u Danilovgradu broj 38-244/10-27-330 od 10.02.2010, izvještaj o  kriminalističko tehničkom pregledu lica mjesta UP PJ B. Polje od 23.01.2010. godine, nalaz i mišljenje vještaka finansiske struke I.D.od 24.05.2010. godine, izvršio uvid u fotodokumentaciju UP PJ B. Polje broj 29/2010 od 23.01.2010. godine, izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje, i na osnovu istog zaključio da je okrivljeni izvršio krivično djelo koje mu je stavljeno na teret podnijetom optužnicom da je za isto kriv i  odgovoran.</span>
</p>
<p class="p3"></p>
<p class="p3">
<span>	Priznanje okrivljenog dato u završnoj riječi, sud je cijenio kao jasno, potpuno i neprotivječno, ničim dovedeno u sumnju, a potpunosti potvrdjeno svim izvedenim dokazima u toku postupka. Naime, iz iskaza svjedokinje K.A., iz istražnog postupka proizilazi da je ona u kritično vrijeme radila kao prodavac u predmetnom kiosku vlasništvo DOO S.M. i da je kritičnog dana radila u prvoj smjeni u vremenu od 06,30 do 14,30 časova nakon čega je zatvorila šaltersko staklo, stavljajući s unutrašnje strane katanac i rezu, a potom zaključala vrata kioska pošto u to vrijeme nije radila druga smjena i to je bio kraj radnog vremena. Sa sobom je ponijela pazar i vaučere. Pored kase na pultu je ostao  mobilni telefon ''Samsung'' sa SIM karticom broj 067 927 75 -75, a u registar kasi je ostao depozit od 35,00 € i još 10,00 € sitnog novca, koji novac je poticao od dnevnog pazara. Narednog dana, prije dolaska na posao od strane vlasnika Č.M.a i radnice B.J.upoznata je da je u toku noću obijen ovaj kiosk. Nakon policiskog uvidjaja ona i B.J.a su izvršile popis i utvrdile da nedostaje novac u iznosu od 45,00 €, telefon ''Samsung'' i registar kasa. Na glavnom pretresu pojasnila je da je registar kasa bila desno od prodavca, posmatrano sa njegove stolice i to na pultu. Po završetku smjene registar kasu je zaključala, a sa lijeve strane šaltera bile su cigarete u kutijama dok su iza prodavčeve stolice desno po pultu bile nasložene šteke sa cigaretama. U kiosku su imali cigareta ''Golouase'' a ne sjeća se da li su imali cigarete ''Gitane''. U fioci ispod pulta po završetku smjene nije imalo sitnog novca, a sjutri dan, nakon završenog uvidjaja, nakon što je vlasnik bio u trafici u fioci ispod pulta nije pronadjen novac bilo metalni, bilo papirni. Šalterska vrata su bila skroz izvaljena i ubačena u trafiku, a ne sjeća se da li je staklo na vratima bilo provaljeno, a mobilni telefon koji je oduzet nalazio se sa desne strane prodavca pored registar kase, a oduzeti novac je bio u registar kasi. U vrijeme kada se desio kritični dogadjaj samo je ona radila na kiosku i to stalno u prvoj smjeni i nije bilo druge smjene. Nakon kradje izvršeno je sravnjenjem duvana u trafici i utvrdili su da nedostaju cigarete koje su bile sa lijeve strane prodavca i to pojedinačne paklice ''Golouase'' i ''Vinstona'' a ne sjeća se kojih još cigareta. Nakon što je kritičnog dana zatvorila kiosk u kiosku je ostalo upaljeno svijetlo i to ne samo te večeri, jer se svijetlo u kiosku nije gasilo, a trafika je bila osvijetljena običnom sijalicom sa plafona. Sjutri dan ova sijalica nije bila polomljena i ona je normalno funkcionisala. Iskaz ove  svjedokinje  sud  je u potpunosti prihvatio kao jasan logičan i uvjerljiv ničim doveden u sumnju, potvrdjen iskazom svjedoka - oštećenog Č.M.a i sadržinom pisanih dokaza. </span>
</p>
<p class="p3"></p>
<p class="p3">
<span>	Iz iskaza svjedoka - Č.M.a vlasnika oštećenog DOO S.M. iz istražnog postupka proizilazi da se ne može izjasniti na okolnosti vezano za način izvrešnja krivičnog djela i obijanje kioska broj 4 DOO S.M. čiji je on vlasnik. Na licu mjesta primijetio je da je nasilnim putem izvaljeno prozorsko okno šaltera na kiosku, iz ladice koja se nalazi ispod uslužnog pulta oduzet sitni novac u iznosu od 10,00 €, a takodje je oduzet mobilni telefom marke ''Samsung'' sa SIM karticom broj 067 927 75 - 75  i registar kasa u kojoj se nalazio sitni novac u iznosu od 35,00 €. U vrijeme kritičnog dogadjaja na ovom kiosku radila je K.A.a i nakon obijanja kioska K.A.a i rukovodioc trgovine J.B.izvršile su popis kojim je utvrdjeno šta je oduzeto od novca i stvari. Iskaz ovog svjedoka  sud  je u potpunosti prihvatio kao jasan logičan i uvjerljiv ničim doveden u sumnju, potvrdjen iskazom svjedoka  K.A. i sadržinom pisanih dokaza.	</span>
</p>
<p class="p3"></p>
<p class="p3">
<span>	 Iz zapisnika o uvidjaju UP Područna jedinica B. Polje od 22.01.2010 godine, utvrdjuje se da se kiosk broj 4 DOO S.M. vlasništvo Č.M.a nalazi sa lijeve strane magistralnog puta u naselju R., preko puta AMD ''Djordjije Stanić'' udaljen od trotoara 0,20 m. Kiosk je izgradjen od metalne konstrukcije šetougaonog oblika, do visine od 1,10 od površine zemlje, kiosk je sa svih strana obložen metalnim tablama a u gornjem dijelu prednje tri strane kiosk je zastakljen i na zastakljenim površinama sa spoljne strane postavljene su metalne rešetke. Šalter staklo kioska nalazi se sa prednje strane okrenuto u pravcu trotoara. Sa spoljen strane zastakljenog dijela nalazi se postavljena metalna rešetka. Gledano sa spoljen strane šalter staklo je otvoreno prema unutra u lijevu stranu, a na desnom krilu na obodu vidljive su ''šarke'' kojim je ovo krilo bilo pričvršćeno za svoj ram. Sa unutrašnje strane u gornjim uglovima na oba krila su postavljene metalne ''uši'' za katanac koji se nalazi na svom mjestu. Desno krilo u svom gornjem i donjem krilu ima rajbere za obezbedjivanje istog koji ulaze u svoje ležište dubinom od 3 mm i oba rajbera se nalaze u zatvorenom položaju. Na uslužnom pultu sa spoljne strane u lijevom dijelu nalaze se nasložene jedno na drugo četiri pakovanja žvakaćih guma marke ''Stars''. Preko donje ivice uslužnog pulta je elektro kabal crne boje na njemu se napaja registar kasa, čiji je kraj sa spoljne strane presiječen, a na drugom kraju se nalazi utikač koji je priključen na električnu energiju unutar kioska. Iz unutrašnjeg dijela kioska preko uslužnog pulta prema vani su dvije papirnate trake od registar kase koje su odmotane. U unutrašnjosti kioska na patosu nalazi se poklopac registar kase kao i papirnate trake za kasu, a do poklopca se nalazi paket sa žvakaćim gumama. Na pultu sa lijeve strane od šalter stakla nalazi se nasloženo više vrsta raznih cigareta u paklicama. U unutrašnjosti kioska nema tragovi oštećenja niti premetačine. Lice mjesta je fotografisano a primarni tragovi sa lica mjesta su opisani u krim. tehničkom izvještaju sa lica mjesta. Sud je sadržinu ovog dokaza prihvatio jer je isti u potpunosti potvrdjen fotodokumentacijom UP PJ B. Polje broj 29/10 od 23.01.2010. godine, sačinjenom povodom uvidjaja i izvještajem o kriminalističko tehničkom pregledu lica mjesta. </span>
</p>
<p class="p3"></p>
<p class="p3">
<span>	Iz izvještaja o kriminalističko tehničkom pregledu lica mjesta Uprave policije PJ B. Polje od 23.01.2010. godine utvrdjuje se da je izvještaj sačinjen povodom krivičnog djela teška kradja izvršenog na kiosku DOO S.M. u R.a, opština Bijelo Polje, vlasnika Č.M.a, odvaljivanjem dvokrilnih plastificiranih vratanaca ( vratanaca od tzv. šalter stakla ), na kiosku upotrebom vizičke snage. Izvršeni kriminalističko tehnički pregled lica mjesta, lice mjesta je fotografisano, a pronadjeni tragovi su izuzeti sa lica mjesta radi vještačenja. Pronadjeno ukupno dvanaest tragova koji su fiksirani samolepljivom bijelom želatinskom folijom, a izazvani crnim grafitnim prahom. Izvještaj sadrži bliži opis predmeta na kojima su pronadjeni ovih dvanaest tragova papilarnih linija nalik prstu šake. Sud je sadržinu ovog dokaza prihvatio jer je isti u potpunosti potvrdjen fotodokumentacijom UP PJ B. Polje broj 29/10 od 23.01.2010. godine, sačinjenom povodom izvršenog uvidjaja i zapisnikom o uvidjaju</span>
</p>
<p class="p3"></p>
<p class="p3">
<span>	Iz zapisnika o daktiloskopskom vještačenju sa nalazom i mišljenjem UP - forenzičkog  centra u Danilovgradu broj 38-244/10-27-330 od 10.02.2010. godine, utvrđuje se da je forezničkom centru - grupi za daktiloskopska vještačenja od strane UP PJ B. Polje sa zahtjevom za vještačenje dostavljeno  dvanaest tragova papilarnih linija radi utvrdjivanja upotrebljivosti dostavljenih spornih tragova papilarnih linija u svrhu identifikacija osoba od kojih potiču, a spoljni tragovi uzeti prilikom uvidjaja u kiosku DOO S.M. vlasnika Č.M.a nakon izvršenog krivičnog djela kradje. Nakon izvršene fotografske obrade spornih tragova utvrdjeno je da su dostavljeni sporni tragovi papilarnih linija označeni brojem 1, 3, 4, 5, 7, 8, 10, 11 i 12 podesni za identifikaciju, a ovi tragovi papilarnih linija su uporedjeni sa otiscima papilarnih linija prstiju B.A.a i na osnovu principa daktiloskopije vještak forezničkog centra D.a P. je mišljenja da tragovi papilarnih linija označeni brojevima 1, 4, 5, 7, 8, 10, 11 i 12 izuzeti iz kioska DOO S.M. prilikom policiskog uvidjaja potiču i to: trag označen brojem 1 potiče od palca lijeve ruke osumnjičenog B.A.a, od oca T., rodjenom ........ godine u Mojkovcu. Tragovi označeni brojem 4, 5, 7, 10 i 12 potiču od srednjeg prsta lijeve ruke osumnjičenog B.A.a od oca T., rodjenom .......... godine u Mojkovcu, trag označen brojem 8 potiče od kažrprsta lijeve ruke osumnjičenog B.A.a od oca T., rodjenog .... godine u Mojkovcu i trag označen brojem 11 potiče od domalog prsta lijeve ruke osumnjičenog B.A.a, od oca T., rodjenog ..... godine u Mojkovcu. Zapisnik o daktiloskopskom vještačenju sa nalazom i mišljenjem sud je u potpunosti prihvatio kao realan i objektivan, dat po osnovu činjenica konstatovanih u izvještaju o kriminalističko tehničkom pregledu lica mjesta po pravilima struke i nauke, a potvrdjen priznanjem okrivljenog.</span>
</p>
<p class="p3"></p>
<p class="p3">
<span>	Iz nalaza i mišljenja vještaka ekonomske struke I.D.od 24.05.2010. godine, utvrdjuje se da je tržišna vrijednost u momentu oduzimanja bila za telefon marke ''Samsung'' GTE 1120  34,50 €, a da je vrijednost oduzete retistar kase marke ''Omron RS 28 MF'' 454,30 €. Nalaz ovag vještaka sud je prihvatio kao stručan i objektivan dat po osnovu cjenovnika telefona i registar kase, umanjenih za stopu amortizacije, po pravilima struke i nauke.</span>
</p>
<p class="p3"></p>
<p class="p3">
<span>	Iz izvedenih  dokaza u  toku postupka  sud  je utvrdio činjenično stanje da je okrivljeni B.A.o u noći 21/22.01.2010. godine u naselju R., opština Bijelo Polje, obio kiosk broj 4 DOO S.M., vlasništvo oštećenog Č.M.a, na način što je upotrebom fizičke sile nasilno otvorio desno šalter staklo i kroz tako napravljen otvor uvukao se gornjim dijelom tijela u unutrašnjost kioska, a zatim sa pulta oduzeo mobilni telefon marke ''Samsung'' GT-E 1120 IMEI broj 359804021352900 sa SIM karticom br. 067 927 75 - 75, čija je vrijednost 34,05 €, i registar kasu marke ''Omron'' RS 28 MF čija je vrijednost 454,30 €, u kojoj se nalazio novac u iznosu od 45,00 €, sve u namjeri da njihovim prisvajanjem sebi pribavi protivpravnu imovinsku korist. </span>
</p>
<p class="p3"></p>
<p class="p3">
<span>	Postupajući  na opisani  način okrivljeni je ovakvim  svojim ponašanjem ostvarili obilježje krivičnog  djela teška  krađa iz čl. 240  st. 1  tač. 1 Krivičnog zakonika.        </span>
</p>
<p class="p3">
<span>     </span>
</p>
<p class="p3">
<span>	Prema čl. 240 st. 1 tač. 1Krivičnog zakonika, predvidjeno je da će se učinilac djela kradje  kazniti zatvorom kazne od jedne do osam godina, ako je kradja izvršenja obijanjem ili provaljivanjem, zatvorenih kasa, soba, ormara, ili drugih zatvorenih prostorija, ili drugim savladjivanjem većih prepreka. Za ovaj oblik kradje karakteristične su dvije okolnosti da se oduzimanje tudje pokretne stvari vrši iz zatvorenog prostora, i da se to čini obijanjem ili provaljivanjem ovih prostora. Zatvorenim prostorom smatra se svaki prostor u koji se nemože slobodno ući, već je neophodno da se predhodno otklone prepreke, čija je svrha upravo zatvaranje tog prostora. Zatvaranje se može izvršiti na različite načine, zaključavanje, stavljanje katanca, podizanje visokog zida, ili visoke ograde, ili na sličan način. </span>
</p>
<p class="p3"></p>
<p class="p3">
<span>	Okrivljeni je bio svjestan da provaljuje zatvorenu prostoriju i to preko šalterskog stakla koje je sa unutrašnje strane bilo zaključano katancem i rezom, da su stvari koje je tom prilikom oduzeo tuđe, te je prisvajanjem predmetnih stvari i novca bliže opisanih u izreci presude pokazo namjeru da sebi pribavi protivpravnu imovinsku korist  te je krivično djelo izvršio sa umišljajem.</span>
</p>
<p class="p3"></p>
<p class="p3">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog zakonika, koje utiču da kazna bude veća ili manja, pa je kod okrivljenog, našao da se radi o mladom licu, koji se u toku postupka korektno ponašao, koji je u završnoj riječi priznao izvršenje krivičnog djela, koji je izrazio po ocjeni suda iskreno kajanje, koji je lošeg imovnog stanja, a od otežavajućih okolnosti sud je cijenio njegovu raniju osudjivanost, s tim što je imao u vidu da nije osudjivan za srodna krivična djela, pa u odsustvu drugih otežavajućih okolnosti sud je ove olakšavajuće okolnosti cijenio  kao osobito olakšavajuće okolnosti, pa je shodno čl 45  i 46 st. 1 tač. 4 Krivičnog zakonika, okrivljenom ublažio kaznu izričući mu kaznu zatvora ispod zakonskog minimuma kazne i istog je osudio na kaznu zatvora u trajanju od pet mjeseci, smatrajući da će se i ovako ublaženom kaznom, ostvariti svrha izricanja krivičnih sankcija i postići ciljevi generalne i specijalne prevencije iz  čl. 32 Krivičnog zakonika.</span>
</p>
<p class="p3"></p>
<p class="p3">
<span>	Shodno čl. 199 st. 3 Zakonika o krivičnom postupku, odlučeno je u pogledu paušala, pri čemu je sud vodio računa o dužini trajanja postupka i imovinskim prilikama okrivljenog.</span>
</p>
<p class="p3"></p>
<p class="p3">
<span>	Sud je okrivljenog u smislu čl. 202 Zakonika o krivičnom postupku   obavezao da plati troškove krivičnog postupka, koji troškovi se odnose  troškove vještačenja po vještaku ekonomske struke  u iznosu od 60,50 €. </span>
</p>
<p class="p3"></p>
<p class="p3">
<span>	Sud je shodno čl. 212 Zakonika o krivičnom postupku obavezao okrivljenog da oštećenom DOO S.M. vlasnika Č.M.a  iz Bijelog Polja vrati oduzeti mobilni telefon marke ''Samsung GTE 1120'' i IMEI broj 359804021352900 ili da plati njegovu novčanu protivrijednost u iznosu od 34,50 € i da vrati oduzetu registar kasu marke ''Omron RS 28 MF'' ili da plati njenu novčanu protivvrijednost u iznosu od 454,30 €, kao i da vrati oduzeti novac u iznosu od 45,00 €, u roku od 15 dana od dana pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p3">
<span>	Shodno čl. 364 Zakonika o krivičnom postupku odlučeno je kao u izreci presude.</span>
</p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana 16.12.2010. godine</span>
</p>
<p class="p3"></p>
<p class="p3">
<span>Zapisničar							    Predsjednik vijeća - sudija</span>
</p>
<p class="p3">
<span>Sonja Marković, s.r.			              	           Dragan Mrdak, s.r.</span>
</p>
<p class="p3"></p>
<p class="p3"></p>
<p class="p8"></p>


</body>
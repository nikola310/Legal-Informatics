<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.s3{font-family:Times New Roman;font-weight:bold;}
.s4{font-family:Times New Roman;color:black;}
.s5{font-weight:bold;color:black;}
.s6{color:black;}
.s7{font-family:Times;}
.s8{font-variant:small-caps;}
.p1{text-indent:0.5in;margin-left:4.5in;text-align:justify;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-indent:0.48958334in;text-align:justify;hyphenate:auto;font-family:Times;font-size:13pt;}
.p5{text-align:justify;hyphenate:auto;font-family:Times;font-size:13pt;}
.p6{text-align:start;hyphenate:auto;font-family:Times;font-size:13pt;}
.p7{text-align:center;hyphenate:auto;font-family:Times;font-size:13pt;}
.p8{text-indent:0.5in;text-align:start;hyphenate:auto;font-family:Times;font-size:13pt;}
.p9{text-indent:0.5in;text-align:justify;hyphenate:auto;font-family:Times;font-size:13pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.625in;margin-left:1.875in;text-align:start;hyphenate:auto;font-family:Times;font-size:13pt;}
.p12{text-indent:0.625in;margin-left:1.875in;text-align:justify;hyphenate:auto;font-family:Times;font-size:13pt;}
.p13{text-align:justify;hyphenate:auto;font-family:Times New Roman;font-size:13pt;}
.p14{text-indent:0.375in;text-align:justify;hyphenate:auto;font-family:Times;font-size:13pt;}
.p15{margin-left:0.45833334in;text-align:start;hyphenate:auto;font-family:Times;font-size:13pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">     K.br.519/09</span>
</p>
<p class="p1"></p>
<p class="p2">
<span class="s1">U    IME    NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i J. P. kao članova vijeća, sa zapisničarom M. M., u krivičnom predmetu optuženog </span><span class="s1">G. S.</span><span>, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 480/2005 od 23.11.2009. godine, nakon održanog glavnog javnog pretresa u prisustvu zastupnika optužbe zamjenika ODT M. T., optuženog i njegovog branioca J.Ž., dana 17.06.2010. </span><span class="s2">godine donio je i javno objavio</span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p5">
<span>          Optuženi </span><span class="s3">G. S.,</span><span class="s2"> o</span><span class="s4">d oca R. i majke I. rođene M., rođen ... godine u P., sa prebivalištem u H. N., ul..., državljanin H., razveden, otac 2 maloljetne djece, završio SSS, vlasnik autoservisa, dobrog imovnog stanja, neosuđivan. </span>
</p>
<p class="p6"></p>
<p class="p7">
<span class="s1">  K r i v  j e:</span>
</p>
<p class="p5"></p>
<p class="p8">
<span class="s5">Što je:</span>
</p>
<p class="p9"></p>
<p class="p10">
<span class="s6">Dana 25.07.2009 godine oko 13,35 časova na magistralnom putu Bar-Petrovac, u Sutomoru, u zoni raskršća magistralnog puta i ulice Iva Novakovića upravljao u saobraćaju PMV marke „Golf V“ reg. ozn. ..., ne pridržavajući se saobraćajnih propisa ugrozio saobraćaj i doveo u opasnost život oštećenog B.P., olako držeći da do posledice neće doći, na način što je protivno odredbi čl. 22 st.1 Zakona o bezbjednosti saobraćaja na putevima («S1. list RCG» br. 72/05), preduzeo radnju skretanja ulijevo u cilju uključivanja na magistralni put Bar-Petrovac, u pravcu Petrovca, iako se prethodno nije uvjerio da to može da učini bez opasnosti za druge učesnike u saobraćaju, pri čemu je svoje vozilo doveo u položaj fizičke prepreke motociklu marke „Honda“, reg ozn. .., kojim se iz pravca Petrovca prema Baru kretao oštećeni B. P., uslijed čega je došlo do nalijetanja prednjeg kraja motocikla na prednju lijevu stranu vozila „Golf V“, te je uslijed destabilizacije motocikla i pada oštećenog na kolovoz isti zadobio tešku tjelesnu povredu u vidu preloma kosti donožja II i III prsta lijevog stopala i nagnječenje lijevog slabinskog predjela i lijeve potkoljenice,</span>
</p>
<p class="p5"></p>
<p class="p9">
<span>-čime je učinio krivično djelo - </span><span class="s1">teško djelo protiv bezbjednosti javnog saobraćaja iz čl. 348 st. 3, u vezi čl. 339 st. 3 u vezi st. 1 Krivičnog zakonika.</span>
</p>
<p class="p5"></p>
<p class="p9">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a  i z r i č e</span>
</p>
<p class="p11"></p>
<p class="p11"></p>
<p class="p12">
<span class="s1">USLOVNU OSUDU</span>
</p>
<p class="p11"></p>
<p class="p9">
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko optuženi u roku od 1 (jedne) godine ne učini novo krivično djelo.</span>
</p>
<p class="p5"></p>
<p class="p5">
<span>	Optuženi je dužan da plati troškove krivičnog postupka u iznosu od 400,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p7">
<span class="s1">O b r a z l o ž e n j e</span>
</p>
<p class="p7"></p>
<p class="p9">
<span>Optužnim predlogom Osnovnog državnog tužilaštva u Baru Kt.br. 480/2005 od 23.11.2009. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p9"></p>
<p class="p9">
<span>Optuženi je u svojoj odbrani izjavio da </span><span class="s4">se u vrijeme koje je navedeno kao vrijeme izvršenja djela kretao svojim vozilom marke „Golf V“ reg. ozn.  ... . U vozilu je bio sam i imao je namjeru da ode do Petrovca. Neposredno prije same nezgode on se kretao ulicom Iva Novakovića u pravcu magistralnog puta. Dolaskom ispred same raskrsnice on je zaustavio svoje vozilo jer je na kolovozu bila velika gužva. Sa lijeve strane bila je velika kolona vozila tako da on nije mogao ni da vidi kraj te kolone, a sa desne strane su se takođe kretala vozila u koloni. Na ovom dijelu za vozila koja se kreću iz pravca Petrovca postoji jedna traka, a za vozila koja se kreću iz pravca Bara u pravcu Petrovca postojale su dvije trake. On je  čekao da mu se ukaže prilika da se uključi u saobraćaj za kretanje u pravcu Petrovca. Kada je on došao na liniju preglednosti kolona sa lijeve strane je već bila zaustavljena i sjeća se da je prvo vozilo u koloni bilo vozilo .. reg. oznaka, radilo se o vozilu manjih dimenzija novijeg datuma proizvodnje i u tom vozilu su se nalazile dvije ženske osobe od kojih mu je osoba koja se nalazila na mjestu vozača rukom pokazala da može da se uključi i on je nakon toga započeo kretanje po raskrsnici i mahinalno je pogledao u lijevo da možda ne naiđe neko vozilo iz pravca Petrovca, pri tome misleći na vozilo policije i Hitne pomoći. Kada je vidio da u njegovom pravcu ide jedan motocikl koji se kreće velikom brzinom u jednom trenutku motocikl je pao na lijevu stranu, nastavio je da se kreće i on je tada pomislio da će motocikl proklizati ispred njegovog vozila, međutim, i pored toga došlo je do kontakta između motocikla i prednjeg lijevog dijela njegovog vozila. Nakon toga on je izašao iz vozila, prišao je vozaču motocikla koji mu je na engleskom rekao da mu je žao i on je njemu odgovorio takođe da mu je žao. Kada mu je on prišao on je već bio na nogama i žalio se na bol u lijevoj nozi, želio je da pomjeri motocikl sa kolovoza i on mu je tada rekao da isti ne dira i da treba da sačekaju policiju ili neki drugi organ koji treba da dođe, a odmah nakon toga on je napravio nekoliko fotografija sa lica mjesta tačnije 4 fotografije.</span>
</p>
<p class="p13"></p>
<p class="p9">
<span>U dokaznom postupku saslušani su svjedoci Š. M., Ž. M. i S. J., pročitani su : </span><span class="s4">zapisnik o uviđaju UP PJ Bar od 25.07.2009. godine, potvrda  o privremeno oduzetim predmetima na ime optuženog od 25.07.2009. godine, izvještaj ljekara specijaliste Opšte bolnice u Baru br. protokola 4102 na ime B.P. od 25.07.2009. godine, nalaz i mišljenje sudskog vještaka medicinske struke Š. M. od 8.09.2009. godine, koji je saslušan na glavnom pretresu, nalaz i mišljenje sudskog vještaka saobraćajne struke ing. M. Š. od septembra 2009. godine, dopuna nalaza i mišljenja </span><span class="s2">vještaka saobraćajne struke M.Š. od maja 2010. godine, saslušan je imenovani vještak na glavnom pretresu, pročitan je izvod iz kaznene evidencije na ime optuženog PU Peć br. PU 645/10 od 20.04.2010. godine dostavljen od strane SUP Kragujevac</span>
</p>
<p class="p10"></p>
<p class="p10">
<span>Svjedok </span><span class="s1">Š.M.</span><span> je izjavio da je u vrijeme kada se dogodila saobraćajna nezgoda bio angažovan na izgradnji  Supermarketa „Voli“ u Sutomoru koji se nalazi 5 do 6 m udaljen od magistralnog puta. Radio je na dijelu objekta koji je okrenut prema ulici i u jednom trenutku čuo je udar i kada je se okrenuo vidio je jednog motociklistu koji je ležao na ulici. Motocikl koji je bio od njega nekoliko metara, po njegovoj procjeni oko 1,5 m prema Baru gledano iz pravca Sutomora, i zna da je tu bilo zaustavljeno jedno vozilo. Na dijelu na kome se dogodila saobraćajna nezgoda postoji raskrsnica za kretanje vozila iz pravca Sutomora u pravcu Bara postoje tri trake i po njegovoj procjeni ako bi se posmatrala zamišljena linija motociklista je u trenutku kada se dogodila nezgoda ležao na dijelu kolovoza koji bi odgovarao krajnje lijevoj traci gledano iz pravca Sutomora u pravcu Bara. Iz pravca  Sutomora u pravcu Bara bila je zaustavljena velika kolona vozila i ta vozila su se nalazila blizu zaustavljenog vozila na oko 1 m, a to vozilo je  u odnosu na prvo vozilo u toj koloni izašlo nekih 30 cm prema Petrovcu pa je njegova pretpostavka bila da je taj vozač pokušao da se uključi u saobraćaj prema Petrovcu, a njegova pretpostavka je da je prvi vozač u koloni zaustavio vozilo da bi propustio to vozilo. Odmah nakon što je vidio o čemu se radi on je prišao motociklisti koji je ustao na noge, žalio se na bol u stopalu, ali ne može da se izjasni koje noge, zna da je govorio engleskim jezikom i on i prisutni su mu pomogli da dođe do hladovine jedne privatne kuće koja se nalazi pored same raskrsnice gdje su sačekali dolazak policije. Zna da su mu pomogli da skine obuću sa povređene noge, ali se on sada ne može izjasniti o vrsti, tipu obuće ili dimenzijama. Ne zna ko je obavijestio policiju ali zna da je policija uskoro došla kao i vozilo Hitne pomoći koje je povrijeđenog odvezlo u Bar. Misli da je motocikl prednjim dijelom bio okrenut prema Petrovcu. On se ne mogu izjasniti da li je motocikl udaljen sa kolovoza prije ili nakon dolaska policije koja je vršila uviđaj, a zna da je i on pomagao u tome. njemu je oštećeni predao jedan ključ i zamolio da iz jednog kofera koji se nalazi u motociklu donese dokumentaciju. On se bojao gdje će skloniti motocikl, nakon čega su mu saopštili da će isti biti sklonjen u dvorište objekta u kome su se nalazili i da će tu biti bezbjedan.</span>
</p>
<p class="p13"></p>
<p class="p10">
<span>Svjedok </span><span class="s1">Ž. M.</span><span> je izjavio da se dana kada se dogodila saobraćajna nezgoda se nalazio u svom vozilu marke „Kia riva“ reg.oznake ... i u vozilu je bio sa svojom porodicom. Kretali su se prema Sutomoru sa namjerom da odu na plažu. U jednom trenutku kolona vozila u kojoj je se on nalazio kao 6 ili 7 vozilo zaustavilo se ispred raskrsnice u Sutomoru. U trenutku dok je vozilo bilo zaustavljeno vidio je da je pored lijeve strane vozila preko pune linije, bukvalno proletio jedan motociklista i za vrlo kratko vrijeme nakon toga došlo je do kontakta  sa jednim vozilom bijele boje, misli da je bilo marke „Golf V“. On nije izlazio iz vozila, ali je kroz prozor vidio da je taj vozač motocikla ustao  i da se oko njega stvorila gužva, ali nije obraćao detaljnu pažnju što se dalje dešavalo. Nakon prekida nekih 5 minuta kolona vozila u kojoj se on kretao je desnom stranom uspjela da prođe i on je nastavio prema plaži u naselju Sutomore.</span>
</p>
<p class="p10"></p>
<p class="p10">
<span>Svjedok </span><span class="s1">S. J.</span><span> je izjavio da su njegov kolega koji je bio na ispomoć iz ispostave Andrijevica M. M. i on od strane dežurne službe obavješteni da se dogodila nezgoda i da odu na lice mjesta. Lice mjesta saobraćajne nezgode bila je raskrsnica koja se nalazi pored Supermarketa „Voli“ u Sutomoru. Dolaskom na lice mjesta primijetio je da je na raskrsnici zaustavljeno jedno vozilo marke „Golf“, a motociklista je bio van kolovoza dok je motocikl koji je učestvovao u nezgodi takođe bio van kolovoza. Tada su uzeli osnovne podatke o saobraćajnoj nezgodi, pitali su da li je neko zadobio povrede i kako se motociklista žalio na povrede noge obavijestili su hitnu da dođe na lice mjesta. Motociklista je saopštio samo osnovne podatke o sebi, pokazao je diplomatski pasoš, pozvao se tom prilikom na diplomatski imunitet i kada su u pitanju detalji nezgode on nije sarađivao. Oni su na licu mjesta konstatovali u blizini vozila jedan trag grebanja koji je najverovatnije poticao od motocikla i to su konstatovali na skici lica mjesta, a na skici su navedeni i drugi podaci koji se odnose na  mjere odnosno položaj vozila Već je rekao da motocikl nisu zatekli na mjestu na kojem se nalazio na mjestu nezgode već pored kolovoza, a motocikl su sa kolovoza uklonila lica koja su pružila pomoć motociklisti. On nije primijetio da se motociklista nalazio u nekom psihofičkom stanju koje bi odstupalo od normalnog. Gledano iz pravca raskrsnice u pravcu Petrovca postoje tri trake za kretanje vozila i to srednja i desna i za kretanje vozila u pravcu Petrovca između kojih se nalazi isprekidana linija na kolovozu i krajnja lijeva za kretanje vozila iz pravca Petrovca, a na završetku te trake ispred pješačkog prelaza koji se nalazi neposredno u blizini raskrsnice nalazi se zaustavna traka. Kada je u pitanju konfiguracija magistralnog puta na tom dijelu postoji nagib puta u desno doduše blagi, a kada je u pitanju pristupni put koji se prostire iz pravca plaže u Sutomoru prema magistralnom putu taj put se nalazi u većem nagibu. Prema ustaljenoj praksi kada se dogodi saobraćajna nezgoda uviđaj obavljaju ili ovlašćena službena lica MUP-a ili istražni sudija. Kada istražni sudija ovlasti njih da obave uviđaj tada se ne angažuje krim. tehničar i u tom slučaju se ne vrši obrada lica mjesta od strane krim tehničara, već samo kada se uviđaj vrši od strane istražnog sudije. Ne sjeća se da li su u zapisniku konstatovali eventualne svjedoke saobraćajne nezgode kao ni to da li se eventualno neko prijavio kao svedok nezgode. On se sa ove vremenske distance ne može sjetiti obuće motocikliste i ostale garderobe, misli da je na nogama imao patike, ali se o tome ne može decidno izjasniti. Kada su došli na lice mjesta saobraćaj se odvijao, u to vrijeme na tom mjestu uvijek su prisutne kolone posebno iz pravca Petrovca. Ne sjeća se ko je bio izvor informacija, li zna da je tada bilo priče da je taj motociklista prije ostvarenog kontakta obilazio kolonu vozila. Prema njegovim saznanjima na tom mjestu česte su saobraćajne nezgode u kojima su učesnici motociklisti.</span>
</p>
<p class="p5"></p>
<p class="p10">
<span class="s6">Iz zapisnika o uviđaju UP PJ Bar od 25.07.2009. godine, čiji je sastavni dio skica lica mjesta utvrđeno je </span><span class="s7">vrijeme i mjesto saobraćajne nezgode, učesnici u nezgodi, oštećenja na vozilima i povrijeđena lica, a iz skice lica mjesta položaj vozila nakon saobraćajne nezgode sa tragovima zatečenim na licu mjesta. Motocikl kojim je upravljao oštećeni je pomjeren sa mjesta na kome se nalazio nakon saobraćajne nezgode. </span>
</p>
<p class="p10"></p>
<p class="p10">
<span class="s6">Iz potvrde  o privremeno oduzetim predmetima na ime optuženog od 25.07.2009. godine utvrđeno je da je od njega oduzeta vozačka dozvola broj 3335468005 i saobraćajna dozvola za PMV ... i zeleni karton. </span>
</p>
<p class="p10"></p>
<p class="p10">
<span class="s6">Iz izvještaja ljekara specijaliste Opšte bolnice u Baru br. protokola 4102 na ime B. P. od 25.07.2009. godine utvrđeno je da je oštećenom u navedenoj zdravstvenoj ustanovi ukazana medicinska pomoć, kojom priliko su konstatovane povrede koje je oštećeni zadobio. </span>
</p>
<p class="p10"></p>
<p class="p10">
<span class="s6">Iz nalaza i mišljenja sudskog vještaka medicinske struke Š. M. od 8.09.2009. godine utvrđeno je da je u saobraćajnoj nezgodi oštećeni zadobio </span><span>prelom kosti donožja II i III prsta lijevog stopala i nagnječenja lijevog slabinskog predjela i lijeve potkoljenice.  Navedene  povrede  posljedica  su  dejstva   tupog,  teškog  i jako zamahnutog mehaničkog oruđa. Navedena nagnječenja predstavljaju, i pojedinačno i u svom zbiru, laku tjelesnu povredu, a navedeni prelom predstavlja tešku tjelesnu povredu.</span>
</p>
<p class="p10"></p>
<p class="p10">
<span class="s6">Vještak medicinske struke Š. M. je na glavnom pretresu izjavio da se i</span><span>z medicinske dokumentacije jasno vidi koje je vrste povreda je B. P. zadobio u predmetnoj nezgodi, a to je prelom kostiju donožja 1 i 3 prsta lijevog stopala i nagnječenja u predjelu lijeve slabine i lijeve potkoljenice. Ove povrede jesu posledica tupog teškog i jako zamahnutog oruđa, a to znači da su iste mogle biti posledica i pada dijela motora na lijevo stopalo. On nije govorio o mjestu primarnog kontakta niti mogu odrediti mjesto primarnog kontakta na osnovu ovakve dokumentacije. Sudsko medicinski posao nije da izračunava nikakav ugao sile pa ni ugao sile u vezi sa nastankom navedenih povreda. On nije pogledao oštećenog niti je to neophodno za davanje nalaza i mišljenja. Ni jedna od ovih povreda nije specifična u saobraćajnom traumatizmu i povrjeđivanju. I da je oštećeni na nogama imao čizme ne bi mogao da isključi da bi zadobio predmetni prelom. Specifičnim propisima određena zaštitna oprema motocikliste svakako ima protektivnu ulogu (zaštitnu) u saobraćajnom traumatizmu vozača motocikla. Jedina specifična povreda u saobraćaju je takozvani trag od protektora odnosno šara od gume kod pregaženja tijela.</span>
</p>
<p class="p3"></p>
<p class="p13">
<span class="s6">	Iz nalaza i mišljenja sudskog vještaka saobraćajne struke ing. M. Š. od septembra 2009. godine utvrđeno je da je </span><span>fizički kontakt putničkog motornog vozila marke „VW Golf V“ strane registracije . . i motocikla marke „Honda“ strane registracije ... ostvaren na sredini kolovoza magistralnog puta, a  na način što je motocikl svojim prednjim krajem naletio na prednju lijevu stranu putničkog vozila, kojom prilikom je vozač motocikla zadobio tjelesne povrede. Putničko motorno vozilo voženo je brzinom do 14 km/h, a najvjerovatnije u trenutku fizičkog kontakta ovo vozilo se nalazilo u statičnoj prostornoj poziciji ili pri kraju zaustavnog puta. Brzina kretanja motocikla marke „Honda“, na osnovu raspoloživog fonda podataka ne može se pouzdano utvrditi, a prema podacima realno je zaključiti da je voženo brzinom do 45 km/h. neposredno u trenutku reakcije vozača. Od momenta stupanja putničkog vozila na kolovoz magistralnog puta do tačke fizičkog kontakta putničko vozač putničkog vozila utrošio je vrijeme do 1,9 sekundi, a vozač motocikla nalazio se na udaljenosti prije tačke fizičkog kontakta na udaljenosti do 21 metar, pa je isti mogao izbjeći nezgodu putem zaustavljanja motocikla samo uz uslov da se sa motociklom kretao brzinom manjom od 42 km/h. Lokalitet nezgode predstavlja zonu raskršća ulice Iva Novakovića, kojom ulicom se kretao vozač sa putničkim vozilom i magistralnog puta Petrovac - Bar. Prije raskrsnice iz smjera kretanja putničkog vozila nije postojao saobraćajni znak kojim je određen rang saobraćajnica „Put sa prvenstvom prolaza“. Vozač putničkog vozila  uključivao se iz ulice Iva Novakovića na kolovoz magistralnog puta i dolazio je vozaču motocikla sa desne strane, što po pravilu je imao prvenstvo prolaza u odnosu na vozača motocikla. Međutim, vozač putničkog vozila je izjavio da je zaustavio putničko vozilo u zoni raskršća, ali da se pokušao uključiti na kolovoz magistralnog puta nakon zaustavljanja kolone vozila, koja se kretala magistralnim putem. Iz ovih razloga realno je zaključiti da je vozač putničkog vozila bio upoznat da se sa vozilom uključi na magistralni put  i da vozila koja se kreću ovim putem u odnosu na bočnu ulicu kojom se on kretao sa vozilom imaju prvenstva prolaza pa stoga je i zaustavio vozilo. Iz ovih razloga proizilazi da je do nezgode došlo zbog toga što je vozač putničkog vozila, prije faze uključivanja na magistralni put nije provjerio i utvrdio da ovu radnju može bezbjedno obaviti te zbog toga nije ustupio prvenstvo prolaza vozaču motocikla koji se u kritičnoj situaciji nalazio na opasnoj prostornoj udaljenosti, što je dovelo do ove saobraćajne nezgode. Vještak je u zaključku naveo da je do nezgode došlo usled propusta u vožnji od strane vozača putničkog motornog vozila marke „VW Golf V“. Ovo se ogleda u tome što isti nije ustupio prvenstvo prolaza vozaču motocikla marke „Honda“ kroz zonu raskršća ulice Iva Novaković i magistralnog puta Petrovac - Bar, putem zaustavljanja vozila do desne ivice kolovoza magistralnog puta smjera kretanja motocikla, već se sa vozilom pokušao uključiti na kolovoz magistralnog puta u trenutku kada je njemu sa lijeve strane putem se nalazilo u kretanju motocikl marke „Honda“ na opasnoj prostornoj udaljenosti, usled čega je došlo do nalijetanja prednjeg kraja motocikla na prednju lijevu stranu putničkog vozila, na sredini kolovoza magistralnog puta, kojom prilikom je vozač motocikla zadobio tjelesne povrede.</span>
</p>
<p class="p13"></p>
<p class="p10">
<span class="s6">Iz dopune nalaza i mišljenja </span><span>vještaka saobraćajne struke M.Š. od maja 2010. godine, utvrđeno je da nakon ponovnog proučavanja prezentiranih spisa predmeta i obavljene dopune analize nezgode, u cilju izjašnjenja na istaknuti prigovor, na dati nalaz i mišljenje od strane okrivljenog i njegovog branioca vještak ostaje pri datom nalazu i mišljenju iz prethodnog postupka i izvedenom zaključku o uzroku nezgode. Do ove nezgode je došlo usled propusta u vožnji od strane vozača putničkog motornog vozila marke „VW Golf V“, jer nije isti ustupio prvenstvo prolaza vozaču motocikla marke „Honda“, kroz zonu raskršća magistralnog puta i ulice Iva Novakovića, a putem zaustavljanja vozila u</span><span class="s8"> </span><span>nivou desne ivice kolovoza magistralnog puta smjera kretanja motocikla, već se sa vozilom pokušao uključili na kolovoz magistralnog puta kada je njemu sa lijeve strane putem bio u  kretanju motocikl marke „Honda“ na opasnoj prostornoj udaljenosti  usled čega je došlo do pada vozača motocikla na površinu kolovoza, koji je ovom prilikom zadobio tjelesne povrede. Na  osnovu detaljne analize putanje kretanja motocikla marke „Honda“ neposredno prije raskršća i u zoni raskršća se da zaključiti da se vozač motocikla nije kretao pravilno desnom stranom kolovoza na bezbjednoj distanci od desne ivice puta smjera kretanja, pa se na ovaj način ne isključuje mogućnost da je isti vršio preticanje NN vozila neposredno ispred raskršća, kako to tvrdi vozač putničkog vozila. Ako prihvatimo ovu činjenicu kao realnu, onda postoji i propust u vožnji od strane vozača motocikla marke „Honda“ jer nije održavao bezbjedni smjer kretanja motocikla, već je vršio preticanje NN vozila u široj zoni raskršća usled čega je došlo do destabilizacije i fizičkog kontakta sa putničkim vozilom, da tu radnju nije izveo, mogao je bezbjedno proći kroz zonu raskršća. Ako se prihvati činjenica da se vozač motocikla marke nije pravilno kretao desnom stranom kolovoza u smjeru kretanja, odnosno da je vršio preticanje vozila neposredno ispred i u zoni raskršća propust u vožnji od strane vozača putničkog vozila postoji, jer nije zaustavio vozilo u nivou linije vidnog polja, kada je mogao da uoči motocikl i omogući vozaču istog bezbjedan prolazak kroz zonu raskršća. To znači da u činjenici propust vozača motocikla ne oslobađa odgovornosti za uzrok i nastanak nezgode vozača putničkog vozila.</span>
</p>
<p class="p3"></p>
<p class="p10">
<span class="s6">Vještak saobraćajne struke M. Š. je na glavnom pretresu izjavio da je nalaz i mišljenje izradio prema podacima u spisima predmeta. Eventualna rekonstrukcija saobraćajne nezgode bi dovela do preciznosti, ali ne bi po mišljenju vještaka dovela do promjena u zaključku osim ako bi sud prihvatio odbranu optuženog da je ošptećeni neposredno prije nezgode preticao kolonu vozila u kretanju jer bi tada i radnje oštećenog bile u uzročnoj vezi sa nastalom saobraćajnom nezgodom. </span>
</p>
<p class="p10"></p>
<p class="p10">
<span>Iz izvoda iz kaznene evidencije na ime optuženog PU Peć br. PU 645/10 od 20.04.2010. godine dostavljenog od strane SUP Kragujevac utvrđeno je da optuženi nije osuđivan. </span>
</p>
<p class="p5"></p>
<p class="p9">
<span>Ocjenom izvedenih dokaza  utvrđeno je da je optuženi učinio krivično djelo koje mu je stavljeno na teret. Optuženi je dana </span><span class="s4">25.07.2009 godine oko 13,35 časova upravljao vozilom marke „Golf V“ reg. ozn. .. u zoni raskrsnice magistralnog puta Bar-Petrovac i ulice Iva Novakovića, kojom prilikom je preduzeo radnju skretanja ulijevo u cilju uključivanja na magistralni put Bar-Petrovac, u pravcu Petrovca, kojom radnjom je svoje vozilo doveo u poziciju fizičke prepreke motociklu marke „Honda“, reg ozn. .., kojim se iz pravca Petrovca prema Baru kretao oštećeni B. P. Usled navedenog propusta optuženog došlo je do nalijetanja prednjeg kraja motocikla na prednju lijevu stranu vozila „Golf V“. Usled uslijed destabilizacije motocikla i pada oštećenog na kolovoz oštećeni je zadobio tešku tjelesnu povredu u vidu preloma kosti donožja II i III prsta lijevog stopala i nagnječenje lijevog slabinskog predjela i lijeve potkoljenice. Vrsta i težina tjelesnih povreda utvrđena je iz jasnog i stručnog nalaza i mišljenja vještaka medicinske struke Š. M. i iskaza imenovanog vještaka na glavnom pretresu. </span>
</p>
<p class="p10"></p>
<p class="p10">
<span class="s6">Optuženi u svojoj odbrani ne priznaje da je učinio krivično djelo u bitnom navodeći da je imao namjeru da se uključi u saobraćaj na magistralnom putu u pravcu Petrovca, da mu je tu radnju omogućila vozač jednog vozila koje je bilo prvo u zaustavljenoj koloni vozila koja su se kretala u pravcu Bara, </span><span class="s7">kada je vidio da sa lijeve strane nailazi velikom brzinom </span><span class="s6">motocikl koji je pao na lijevu stranu, nakon čega je došlo do kontakta motocikla i prednjeg lijevog dijela njegovog vozila. </span>
</p>
<p class="p10"></p>
<p class="p10">
<span class="s6">Sud je na glavnom pretresu saslušao tri svjedoka i to Š. M., Ž. M. i S. J. Svjedok Š. se nalazio na licu mjesta saobraćajne nezgode, međutim, nije pratio tok saobraćajne nezgode, već je sudu saopštio tok događaja nakon nezgode, dok je svjedok S. bio član patrole policije koja je izvršila uviđaj na licu mjesta, pa ni ovaj svjedok nije mogao da se izjasni o detaljima saobraćajne nezgode.  Svjedok Ž. je izjavio da se nalazio u koloni zaustavljenih vozila, da je vidio motocikl koji je sa lijeve strane prošao pored kolone vozila preko pune linije, a da je odmah nakon toga došlo do saobraćajne nezgode. Iz iskaza navedenog svjedoka i skice lica mjesta utvrđeno je da na licu mjesta za kretanje vozila u pravcu Bara postoji jedna kolovozna traka, a za kretanje vozila u pravcu Petrovca jedna kolovozna sa dvije saobraćajne trake između kojih je na kolovozu izvučena isprekidana linija. Oštećeni je prije saobraćajne nezgode neporpisno prošao pored kolone vozila sa lijeve strane, prelazeći punu liniju na kolovozu. Vještak saobraćajne struke M. Š. je u dopuni nalaza i mišljenja naveo da se </span><span>analizom putanje kretanja motocikla marke „Honda“ neposredno prije raskršća i u zoni raskršća da zaključiti da se vozač motocikla nije kretao pravilno desnom stranom kolovoza na bezbjednoj distanci od desne ivice puta smjera kretanja, pa se ne isključuje mogućnost da je isti vršio preticanje NN vozila neposredno ispred raskršća. Kako je vještak nalaz i mišljenje dao prije saslušanja svjedoka Ž. ocijenjeno je da je imenovani svjedok objektivno i tačno opisao dio toka saobraćajne nezgode koji je posmatrao. </span>
</p>
<p class="p10"></p>
<p class="p13">
<span>            Optuženi je saobraćajnu nezgodu prouzrokovao postupajući protivno odredbi čl. 22 st.1 ZOOBS-a na putevima kojom je propisano da v</span><span class="s7">ozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Optuženi je </span><span class="s6">preduzeo radnju skretanja ulijevo u cilju uključivanja na magistralni put, a prethodno se nije uvjerio da tu radnju može učiniti bez opasnosti po druge učesnike. Iz iskaza svjedoka Š.M.utvrđeno je da je kolona vozila koja je dolazila optuženom sa lijeve strane </span><span>bila zaustavljena od vozila okrivljenog na udaljenosti od oko 1 m. I navedena činjenica ukazuje da je preglednost saobraćajne situacije optuženom sa lijeve strane bila otežana, što je zahtijevalo da radnje u saobraćaju preduzima sa pojačanom pažnjom. Optuženi motociklistu nije ni mogao uočiti ranije i odustati od započete radnje skretanja upravo zbog blizine kolone vozila koja je otežavala preglednost. Iz navedenih razloga optuženi je uočio motocikl kada se isti nalazio na kritičnoj udaljenosti. I na strani oštećenog postoji propust jer je se nije pravilno kretao po kolovozu, već je vršio preticanje na mjestu na kome je kolovoz podijeljen punom linijom ispred raskrsnice i preticanje nastavio i u zoni raskrsnice, međutim, propusti u vožnji oštećenog ne oslobađaju okrivljenog od krivice za saobraćajnu nezgodu, jer </span><span class="s6">saobraćajna nezgoda može </span><span>biti posledica krivice više učesnika u saobraćaju, a da pri tome krivi​ca jednog učinioca ne isključuje krivicu drugog. </span>
</p>
<p class="p13"></p>
<p class="p13">
<span class="s6">           Sud je kao jasne i stručne prihvatio nalaz i mišljenje, dopunu nalaza i mišljenja i izjašnjenje vještaka saobraćajne struke M. Š. </span>
</p>
<p class="p13"></p>
<p class="p9">
<span>Optuženi je bio svjestan da usled njegovog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na osnovno krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, optuženi je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda oštećenog B. P., a optuženi je u odnosu na nastalu težu posledicu postupao sa nehatom. </span>
</p>
<p class="p5"></p>
<p class="p14">
<span>      Sud je u izreci precizirao optužnicu navodeći da se saobraćajna nezgoda dogodila u Sutomoru i da je optuženi postupao protivno odredbi čl. 22 st.1 Zakona o bezbjednosti saobraćaja na putevima, jer u optužnici nije naveden stav navedenog člana, što je u cilju razumljivosti optužnice bilo neophodno navesti. Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p5"></p>
<p class="p9">
<span>   Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 krivičnog zakonika. Od olakšavajućih okolnosti cijenjene su porodične prilike jer je optužni otac dvoje maloljetne djece, odnos prema posledici koji se ogleda u žaljenju optuženog, njegov raniji život jer nije osuđivan, činjenicu da je saobraćajna nezgoda nastala i kao posledica propusta od strane oštećenog, i odnos optuženog prema sudu jer se kao lice sa prebivalištem u Holandiji pozivima suda uredno odazivao. Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, u nedostatku otežavajućih okolnosti, ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude prema optuženom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p5"></p>
<p class="p9">
<span>Odluka o troškovima zasniva se na odredbi čl. 202 ZKP-a. Dosuđeni iznos se odnosi na plaćanje nalaza vještaka saobraćajne struke M.Š. u ukupnom iznosu od 165,00 €, nalaza i mišljenja vještaka medicinske struke Š. M. u ukupnom iznosu od 198,55 €, kao i troškove za rad suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p6"></p>
<p class="p6">
<span>           Na osnovu izloženog odlučeno je kao u izreci presude</span>
</p>
<p class="p6"></p>
<p class="p7">
<span class="s1">OSNOVNI SUD U BARU</span>
</p>
<p class="p7">
<span class="s1">Dana 17.06.2010. godine</span>
</p>
<p class="p6">
<span class="s1">						                    </span>
</p>
<p class="p6">
<span class="s1">  ZAPISNIČAR,				     PREDSJEDNIK VIJEĆA-SUDIJA</span>
</p>
<p class="p6">
<span class="s1">					</span>
</p>
<p class="p6">
<span class="s1"> M. M.				                        G. Š.</span>
</p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA</span><span>:Protiv ove presude može se </span>
</p>
<p class="p6">
<span>izjaviti žalba Višem sudu u Podgorici u roku od</span>
</p>
<p class="p6">
<span>15 (petnaest) dana od dana prijema pismenog otpravka.</span>
</p>
<p class="p6">
<span>Žalba se predaje ovom sudu u dva primjerka.</span>
</p>
<p class="p6"></p>
<p class="p6">
<span class="s1">DNA:</span><span>  -1 x ODT</span>
</p>
<p class="p6">
<span>           - 1 x optuženom </span>
</p>
<p class="p6">
<span>           - 1 x braniocu J. Ž. 	</span>
</p>
<p class="p15">
<span> - u spise</span>
</p>
<p class="p6"></p>
<p class="p16"></p>


</body>
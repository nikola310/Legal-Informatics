<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.35/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 169/11. od    22. februara 2012. godine Osnovnog Državnog Tužilaštva iz Rožaja, protiv okrivljenog F. F. iz Rožaja, zbog krivičnog djela zloupotreba položaja u privrednom poslovanju iz čl. 272.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja i okrivljenog, a u odsustvu uredno pozvanog punomoćnika oštećene advokata V. M. iz Rožaja, dana 23.4.2012.godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni F. F.JMBG od oca O. i majke A.rodj. G.rodjen.g. u Rožajama, gdje i živi-Ul. „M.Pećanina“ br. 101. drž. CG, pismen, završio gimnaziju, razumije crnogorski jezik, njegov jezik je bosanski, zaposlen-privatni preduzetnik, oženjen, otac  3 maloljetne djece, srednjeg imovnog stanja,  osudjivan  Presudom II Opštinskog suda Sarajevo K.br.1254/82. od 21.6.1984.godine zbog krivičnog djela iz čl. 129.st.1. KZ na novčanu kaznu u iznosu od 4.000 dinara,  Presudom Osnovnog suda Rožaje K.br.772/93. od 26.6.1996.godine, zbog krivičnog djela nedozvoljena trgovina iz čl. 136.st.1. KZ RCG, na novčanu kaznu u iznosu od 2.000 dinara i presudom Osnovnog suda Rožaje K.br.33/03. od 26.3.2003. godine zbog krivičnog djela iz čl. 33. Zakona o oružju i municiji RS 6 mjeseci zatvora uslovno za jednu godinu.</span>
</p>
<p class="p3"></p>
<p class="p3">
<span>			OSLOBADJA SE OD OPTUŽBE</span>
</p>
<p class="p3"></p>
<p class="p3">
<span>	Da je :</span>
</p>
<p class="p3">
<span>	Dana 10.06.2008. godine, u Rožajama, kao odgovorno lice – vlasnik i izvršni direktor u privrednom društvu DOO „Sofico“ Rožaje, zloupotrebom svog položaja i prekoračenjem granica svog ovlašćenja pribavio sebi protivpravnu imovinsku korist u iznosu od 30.000,00 Eura, a E. S. u istom iznosu prouzrokovao imovinsku štetu, na način što je od E. tražio da mu pozajmi novac, za koji je sa istom zaključio ugovor o zajmu kao da novac daje na pozajmicu preduzeću DOO „S.“ Rožaje, koji nje uplatio na račun svog preduzeća, niti je zajam evidentirao u poslovnim knjigama istog, a nakon isteka ugovorenog roka novac nije vratio zajmodavcu, već ga je zadržao za sebe,</span>
</p>
<p class="p3">
<span>	-čime bi izvršio krivično djelo zloupotreba položaja u privrednom poslovanju iz čl. 272.st.1. Krivičnog Zakonika.</span>
</p>
<p class="p3">
<span>	-Jer nije dokazano da je okrivljeni učinio djelo za koje je optužen.</span>
</p>
<p class="p3">
<span>	U smislu čl. 230. Zakonika o Krivičnom Postupku troškovi krivičnog postupka u iznosu od 165 eura, padaju na teret budžetskih sredstava.</span>
</p>
<p class="p3">
<span>	U smislu čl. 239. st. 3. Zakonika o Krivičnom Postupku oštećena S.E.radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e nj e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.169/11. od 22. februara 2012. godine protiv okrivljenog F. F. iz Rožaja, zbog krivičnog djela zloupotreba položaja u privrednom poslovanju iz čl. 272.st.1. KZ.</span>
</p>
<p class="p3">
<span>	Na glavnom pretresu Zamjenik ODT-a iz Rožaja istakao je:</span>
</p>
<p class="p3">
<span>	Da je izvedenim dokazima utvrdjeno da je okrivljeni od S.E. iz Rožaja uzeo novac na zajam u naznačenom iznosu za koji nije sačinio urednu poslovnu dokumentaciju u poslovnim knjigama Privrednog društva DOO „S.“ Rožaje. Da nema dokaza da li je taj novac iskorišćen za potrebe Privrednog društva, te da to upućuje na zaključak da je novac prisvojio za sebe. Novac nije vratio u ugovorenom roku oštećenoj, te da su u njegovoj radnji na taj način sadržani svi bitni elementi predmetnog krivičnog djela. Predložio je da sud okrivljenog oglasi krivim za izvršeno krivično djelo i osudi ga na kaznu zatvora u trajanju od tri mjeseca.</span>
</p>
<p class="p3">
<span>	Na glavnom pretresu nije prisustvovao uredno pozvani punomoćnik oštećene advokata V. M. iz Rožaja. </span>
</p>
<p class="p3">
<span>	Na glavnom pretresu okrivljeni F. F. u svojoj odbrani istakao je: </span>
</p>
<p class="p3">
<span>	Da je izvršni direktor DOO „S.“ sa sjedištem u Rožajama. U toku 2008. godine zbog finansijskih obaveza u preduzeću i nemogućnosti izmirenja obaveza iz tekućeg poslovanja  zaključio je sa S. E. ugovor o zajmu na iznos od 30.000 eura. Ugovor su potpisali. Novac koji je uzet je upotrijebljen za izmirenje obaveza preduzeća i isti je evidentiran u poslovnim knjigama preduzeća. Novac oštećenoj nije vraćen zbog finansijskih poteškoća preduzeća, ali on kao izvršni direktor priznaje da novac oštećenoj treba vratiti. Da je on lično novac primio na ruke i uplata nije vršena na žiro računu DOO „S.“. Ne sjeća se da li je otvorio nalog za prijem tog novca u blagajni, obzirom na protek vremena. Da će preduzeće nakon finansijske konsolidacije oštećenoj vratiti novac sa kamatom. Predložio je da ga sud oslobodi od optužbe jer nije izvršio krivično djelo koje mu se optužbom stavlja na teret. </span>
</p>
<p class="p3">
<span>	Na glavnom pretresu sud je izveo dokaze: izvršio uvid u ugovor zaključen izmedju DOO „S.“ Rožaje i S. E. pročitao akt Prve banke CG Rožaje br.384/2011. od 07.12.2011.godine,  izvršio uvid u izvod iz Centralnog registra Privrednog suda u Podgorici za DOO „S.“, po saglasnosti stranaka pročitao iskaz oštećene dat na zapisiku Kt.br.169/11. od 03.10.2011.godine pred ODT-om u Rožajama, izvršio uvid u izvode za promet i stanje računa br.128. od 11.6.2008.godine, br. 129. od 12.6.2008.godine, br. 133. od 17.6.2008.godine, br.134. od 18.6.2008. godine, br. 135. od 19.6.2008.godine, br. 137. od 21.6.2008. godine,  sproveo vještačenje od strane vještaka ekonomsko finansijske struke Š. H. dipl.ecc. čiji nalaz i mišljenje je po saglasnosti stranaka pročitan na glavnom pretresu i pročitao izvod iz kaznene evidencije na ime okrivljenog.</span>
</p>
<p class="p3">
<span>	Oštećena – svjedok S. E. na zapisniku Kt.br.169/11. od 03.10.2011. godine, pred ODT-om u Rožajama izjavila je:</span>
</p>
<p class="p3">
<span>	Da je posjedovala uštedjevinu novca za koji je odlučila da kupi stan u zgradi PC Sofico u Rožajama u iznosu od 40.000 eura, u kojem sada živi. Okrivljeni je znao da ona ima novca još 30.000 eura i više puta je ubjedjivao da mu isti da na zajam ne govoreći joj za šta mu je potreban. Dana 10.6.2008. godine bila je u jednoj kancelariji u zgradi S., gdje je okrivljeni otvorio sef pokazujući joj da u istom ima više novca.  Stekla je utisak da je na taj način uvjerava da je platežno sposoban i tada je odlučila da mu da 30.000 eura. Zna samo da se potpiše i tom prilikom okrivljeni joj je dao neki papir da potpiše, što je i učinila i smatrala je da se radi o potvrdi o predaji novca. Nijednog momenta okrivljeni joj nije dao do znanja da novac daje preduzeću, niti je isti uplatila na bilo kojem žiro računu. Novac je dala lično okrivljenom na ruke i dogovorili se da joj isti vrati nakon godinu dana kada se vrati iz Njemačke gdje joj živi udata ćerka. Da je stara osoba te je okrivljeni ubijedio da mu novac da neobjašnjavajući joj za šta mu je isti potreban. Kada je upoznala u vezi ovoga ćerku i bližu rodbinu isti su joj se ljutili što je to uradila i tada je shvatila i osjećala se prevarenom. Interesovala se šta je okrivljeni uradio sa novcem te je došla do saznanja da se isti bavi kockanjem i da je u velikim finansijskim obavezama prema drugim ljudima. Više puta se obraćala okrivljenom i njegovom ocu, kao i supruzi da joj vrate novac i uvijek je dobijala odgovor da je isti otišao u inostranstvo. Sa okrivljenim se nije vidjala od vremena kada je trebao novac da joj vrati i sa njim ne može da uspostavi kontakt. Okrivljeni joj je prikazao lažne činjenice o svemu što joj je govorio u vezi tog novca. Ugovor koji je potpisala nije pročitala jer je nepismena, osim što zna da se potpiše. Smatra da je okrivljeni imao namjeru da je prevari.</span>
</p>
<p class="p3">
<span>	Vještak ekonomsko finansijske struke Š. H. u svom nalazu i mišljenju istakao je: da je u dnevniku blagajne DOO „S.“ Rožaje,  za mjesec juni 2008. godine pod rednim brojem 06. dana 10.6.2008. godine knjižena pozajmica po ugovoru  u iznosu od 30.000 eura, ali da nije izvršeno upisivanje broja i datuma ugovora, niti je upisano ime zajmodavca S. E. Da je ovaj novac knjižen kao ulaz  od 10.6.2008. godine, a nije precizirano da se radi o ugovoru o pozajmici od 10.6.2008. godine izmedju DOO „S.“ Rožaje, da bi se taj iznos preduzeću mogao knjižiti kao obaveza plaćanja kamata po zajmu i kao trošak na adekvatnom kontu u skladu sa propisima o računovodstvu, osim što je isti priložen uz računovodstveni nalog za ovaj iznos. Da je iz blagajne kao saldo blagajne u nekoliko pojedinačnih iznosa uplaćivan novac na ž.r. ovog preduzeća u toku juna mjeseca u iznosu od 13.500 eura. Da novac u iznosu od 30.000 eura po ugovoru nije neposredno uplaćen na ž.r. ovog preduzeća. Da u junu mjesecu poslije 10.6.2008. godine postoji uplata salda blagajne na ž.r. preduzeća u pojedinačnim iznosima 1.000 e,  10.000 e,  500 e,  200 e, 265 e,  i  1.500 e, kao i više uplata gotovine po osnovu ostalih transfera  2.300 + 1.600 + 7.500 + 9.000 + 100 e. U računovodstvu Privrednog društva DOO „S.“ Rožaje, postoji zaduženje za iznos od 30.000 eura  uzetih od S. E., te da je uz računovodstveni nalog priložen i ugovor od 10.6.2008. godine. Da ovaj iznos nije uplaćen na žiro računu DOO „S.“ Rožaje, kod bilo koje poslovne banke u Crnoj Gori.  U računovodstvu DOO „S.“ Rožaje na dan 31.12.2011.godine  je evidentirano dugovanje ovog preduzeća prema Saiti Emiri. </span>
</p>
<p class="p3">
<span>	Sud je cijeneći iskaz okrivljenog i izvedene dokaze  pojedinačno u u vezi sa ostalim izvedenim dokazima, te je na osnovu takve ocjene našao da nije dokazano da je okrivljeni učinio krivično djelo koje mu se  optužbom stavlja na teret. </span>
</p>
<p class="p3">
<span>	Iz iskaza okrivljenog se vidi da je on dana 10.6.2008. godine uzeo na pozajmicu za preduzeće S.od S.E. u iznosu od 30.000 eura, te da je u vezi toga sačinio ugovor tog dana, koji je potpisao u svojstvu zajmoprimca i isti ovjerio pečatom DOO „S.“ Rožaje, a da je u svojstvu zajmodavca S. E. isti potpisala, da je ovaj novac evidentiran u poslovnim knjigama ovog preduzeća, te da novac E. još nije vraćen, a da će to učiniti nakon finansijske konsolidacije njegovog preduzeća. Njegov iskaz sud je prihvatio u dijelu koji se odnosi da je od E. uzeo naznačenu količinu novca, kao pozajmicu, da je sačinio predmetni ugovor koji je ovjerio pečatom DOO „S.“  i potpisao, kao i E. i da je isti evidentiran u blagajni. U ovom dijelu njegov iskaz je saglasan sa izvedenim dokazima.  Medjutim, njegov iskaz u dijelu koji se odnosi da je ovaj novac uzeo kao pozajmicu za DOO „S.“ za koju svrhu je sačinio i ugovor, sud nije mogao prihvatiti, jer je isti u ovom dijelu suprotan iskazu svjedoka E. koja se odredjeno izjasnila da je novac dala u zajam okrivljenom, a ne DOO „S.Osim toga, iz nalaza i mišljenja vještaka ekonomsko finansijske struke se vidi da ovaj novac nije evidentiran na Zakonu propisan način u  službenoj evidenciji DOO „S. osim u blagajni. Imajući u vidu pravnu valjanost, a posebno sadržinu predmetnog ugovora proizilazi da okrivljeni na ovaj način nastoji prikazati kao da je novac uzet za DOO „S.“, a sve u cilju izbjegavanja krivičnopravne odgovornosti. U prilog zaključka da predmetni novac okrivljeni nije uzeo kao pozajmicu za DOO „S.“ je i  iskaz oštećene – svjedoka E. da je  novac dala na pozajmicu okrivljenom u naznačenom iznosu. Da nije znala da li je potpis stavila na ugovoru  ili na potvrdi o predaji novca obzirom da nije pismena, te kada je u vezi toga upoznala ćerku i bližu rodbinu zaključila je da je okrivljeni prevario. Da joj okrivljeni novac još nije vratio. </span>
</p>
<p class="p3">
<span>	Imajući u vidu iskaz okrivljenog i iskaz oštećene kao i formu i sadržinu ugovora od 10.6.2008. godine, koji nije zaključen u  propisanoj formi, niti je novac uplaćen na ž.r Sofico,i nije na valjan način zaveden u poslovnoj dokumentaciji DOO „S.“, proizilazi:  da je predmetni novac  okrivljeni  od oštećene uzeo kao pozajmicu za sebe, a ne za DOO „S.“. Iz iskaza oštećene proizilazi da sa okrivljenim nije razgovarala o pozajmici preduzeću i da novac nije dala u zajam preduzeću DOO „S.“, već okrivljenom. Da je u vezi ove pozajmice  okrivljeni oštećenu doveo u zabludu u kojoj je i sada održava, da mu da naznačeni iznos novca kao pozajmicu, a da je za to sačinio ugovor  o zajmu u kojem je kao zajmoprimca označio DOO „S.“ kojeg on zastupa, a kao zajmodavca oštećenu E.Da ovaj ugovor nije ovjeren i po svojoj formi i sadržini predstavlja simulovani pravni posao.  Iskaz oštećene – svjedoka E. sud je u svemu prihvatio kao objektivan, tačan i kao takav nalazi oslonca i u pisanim dokazima, a u odlučnim činjenicama i u iskazu okrivljenog. </span>
</p>
<p class="p3">
<span>	Sud je u svemu prihvatio nalaz i mišljenje vještaka ekonomsko finansijske struke Š.H., iz čijeg nalaza i mišljenja se vidi da je u blagajni preduzeća DOO „S.“ u junu mjesecu 2008. godine evidentiran iznos od 30.000 eura, kao pozajmica od S.E.ali da  taj novac nije uplaćen na žiro računu ovog preduzeća od bilo koga. Da predmetni ugovor nije evidentiran u poslovnim knjigama pod brojem, ukoliko se odnosio na ovo preduzeće, da bi se taj iznos preduzeću mogao knjižiti kao obaveza plaćanja kamata po zajmu i kao trošak na adekvatnom kontu u skladu sa propisima o računovodstvu, osim što je isti priložen uz računovodstveni nalog za ovaj iznos. </span>
</p>
<p class="p3">
<span>	Imajući u vidu činjenični opis iz optužnog predloga i pravnu kvalifikaciju krivičnog djela koja iz tog opisa proizilazi, a koje krivično djelo se okrivljenom stavlja na teret, kao i biće predmetnog krivičnog djela,  sud je našao da nema dokaza da je okrivljeni izvršio ovo krivično djelo, jer isti predmetni novac nije uzeo za potrebe i račun DOO „S.“ Rožaje, čiji je direktor, već za lične potrebe, a da je oštećenu  u vezi toga doveo u zabludu i održava je u zabludi. Kako sud nije ovlašćen da u bitnom vrši izmjenu činjeničnog opisa iz optužbe iz kojeg bi proizašla druga kvalifikacija krivičnog djela od onog koje se optuženom stavlja na teret, a zastupnik javne optužbe je pri činjeničnom opisu i pravnoj kvalifikaciji iz optužnog predloga ostao do završetka glavnog pretresa, to je sud u smislu čl. 3. st. 3. ZKP  u kojem je propisano „ako i nakon pribavljanja svih raspoloživih dokaza i njihovog izvodjenja u krivičnom postupku, ostane samo sumnja u odnosu na postojanje nekog bitno obilježja krivičnog djela, ili u pogledu činjenica od kojih zavisi primjena neke odredbe Krivičnog ili ovog Zakonika, sud će donijeti odluku koja je povoljnija za okrivljenog“,  načelo in dubio pro reo  te je primjenom ove odredbe i  čl. 372. tač. 2. ZKP, okrivljenog oslobodio od optužbe. </span>
</p>
<p class="p3">
<span>	U smislu čl. 230. ZKP troškovi krivičnog postupka u iznosu od 165 eura, a koji se odnose  za naknadu za vještačenje od strane vještaka ekonomsko finansijske struke, isti padaju na teret Budžetskih sredstava.</span>
</p>
<p class="p3">
<span>	U smislu čl. 239.st.3. ZKP sud je oštećenu S.E. radi ostvarivanja imovinsko pravnog zahtjeva uputio na gradjansku parnicu. </span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 23.4.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti</span>
</p>
<p class="p3">
<span>Žalba u roku od 8 dana od dana prijema iste i to</span>
</p>
<p class="p3">
<span>Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p4"></p>
<p class="p5"></p>


</body>
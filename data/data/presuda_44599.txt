<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-indent:0.5in;text-align:end;hyphenate:auto;font-family:Arial;font-size:13pt;}
.p2{text-indent:0.5in;text-align:justify;hyphenate:auto;font-family:Arial;font-size:13pt;}
.p3{text-indent:0.5in;text-align:center;hyphenate:auto;font-family:Arial;font-size:13pt;}
.p4{text-indent:0.5in;margin-left:0.5in;text-align:justify;hyphenate:auto;font-family:Arial;font-size:13pt;}
.p5{text-align:justify;hyphenate:auto;font-family:Arial;font-size:13pt;}
.p6{text-align:center;hyphenate:auto;font-family:Arial;font-size:13pt;}
.p7{margin-top:0.083333336in;text-align:justify;hyphenate:auto;font-family:Arial;font-size:13pt;}
.p8{text-indent:0.49166667in;margin-top:0.083333336in;text-align:justify;hyphenate:auto;font-family:Arial;font-size:13pt;}
.p9{text-indent:0.49166667in;text-align:justify;hyphenate:auto;font-family:Arial;font-size:13pt;}
.p10{text-indent:0.5in;text-align:start;hyphenate:auto;font-family:Arial;font-size:13pt;}
.p11{text-indent:0.375in;text-align:justify;hyphenate:auto;font-family:Arial;font-size:13pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="sudnica3" name="author">
</head>
<body class="b1 b2">
<p class="p1">
<span class="s1">K.br.66/12</span>
</p>
<p class="p2">
<span>                                                      HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p2">
<span class="s1">										</span>
</p>
<p class="p2">
<span class="s1">                                              U IME CRNE GORE</span>
</p>
<p class="p2"></p>
<p class="p2">
<span class="s1">OSNOVNI SUD U U.U</span><span>, sudija Sanja Mirović, uz učešće zapisničara suda Barlović Domenike, u krivičnom postupku protiv okrivljenog Ž. Đ. iz U., kojeg brani D. H.,advokat iz B.,zbog krivičnog djela građenje objekta bez građevinske dozvole iz čl.326 a Krivičnog Zakonika u sticaju sa krivičnim djelom protivpravno zauzimanje zemljišta iz čl.254 st.1 Krivičnog Zakonika, odlučujući po optužnom predlogu Osnovnog državnog tužilaštva u U.u Kt.br.30/11 od 13.09.2011. godine, nakon održanog  glavnog i javnog pretresa dana 05.07.2012.godine u prisustvu zastupnika optužbe zamjenika Osnovnog državnog tužioca u U.u Vladimira Savovića, okrivljenog i njegovog branioca, donio je i istog dana javno objavio</span>
</p>
<p class="p3"></p>
<p class="p3"></p>
<p class="p2">
<span class="s1">                                              P  R  E  S  U  D  U</span>
</p>
<p class="p2"></p>
<p class="p3"></p>
<p class="p2">
<span class="s1">                                                            I</span>
</p>
<p class="p2"></p>
<p class="p2">
<span>Okrivljeni </span><span class="s1">Ž. Đ.,</span><span>od oca V. i majke A., rođene V., rođen -------. godine u U., sa prebivalištem u U.-naselje L. II,oženjen, otac jednog djeteta, srednjeg imovnog stanja,osuđivan presudom Osnovnog suda U.  K.br.128/08 od 01.03.2010.godine, zbog krivičnog djela iz čl.254 st.1  KZRCG, i odmjerena mu je sankcija - novčana kazna u iznosu od 800,00 eura</span>
</p>
<p class="p2"></p>
<p class="p4">
<span class="s1">			        K r i v   j e</span>
</p>
<p class="p2"></p>
<p class="p2">
<span>Što je u neutvrđenom periodu od početka 2009.god. do 15.02.2011.god. u U.u, u naselju L. II na kat. parceli broj 7489/1 upisana u LN br. 976 KO U., svojina Države Crne Gore, u povrini od 847 m2,na kat. parcelama 3922 i 7489/5, upisanim u LN br. 12 KO U. upisanoj na njegovo ime,kao investitor protivno propisima iz čl.69 Zakona o uređenju prostora i izgradnji objektata (SI. list CG 51/2008) započeo gradnju objekta bez prethodno pribavljene građevinske dozvole, na način što je izveo zemljane radove širokog iskopa zemljišta površine oko 1.132 m2</span>
</p>
<p class="p2"></p>
<p class="p2">
<span class="s1">-čime je izvšio krivično djelo građenje objekta bez građevinske dozvole iz čl.326 a Krivičnog Zakonika</span><span>.</span>
</p>
<p class="p2"></p>
<p class="p2">
<span>Pa mu sud primjenom citiranog zakonskog propisa, te odredbi člana 4 st. 2,32,42, 52, 53 i 54 Krivičnog zakonika te čl. 226, 229 i 374 Zakonika o krivičnim postupku, izriče</span>
</p>
<p class="p3"></p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 1 (jedne) godine i istovremeno određuje da se utvrđena kazna neće izvršiti ukoliko okrivljeni u roku od 3 (tri) godine od dana pravosnažnosti presude ne izvrši novo krivično djelo.</span>
</p>
<p class="p2"></p>
<p class="p2">
<span>Okrivljeni je dužan da uplati iznos od 48,75 eura na ime troškova krivičnog postupka,kao i na ime paušala novčani iznos od 50,00 eura u roku od 15 dana od dana pravosnažnosti.</span>
</p>
<p class="p2"></p>
<p class="p3">
<span class="s1">II</span>
</p>
<p class="p3"></p>
<p class="p2">
<span>Okrivljeni </span><span class="s1">Ž. Dj.</span><span>,sa naprijed navedenim podacima </span>
</p>
<p class="p2"></p>
<p class="p2">
<span>Na osnovu čl.373 tač.2 Zakonika o krivičnom postupku </span>
</p>
<p class="p2"></p>
<p class="p3">
<span class="s1">OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span> Da je u periodu od početka pa do 15.02.2011.godine u U., u naselju L. II protivpravno zauzeo zemljište u zoni Morskog Dobra, označeno kao kat. parcela 7489/1 upisana u LN br. 976 KO U., svojina Države Crne Gore, u povrini od 847 m 2 na način što je na istima započeo izođenje zemljanih radova širokog iskopa zemljišta.</span>
</p>
<p class="p2"></p>
<p class="p2">
<span>-jer nije dokazano da je izvršio krivično djelo za koje se tereti.</span>
</p>
<p class="p2"></p>
<p class="p2">
<span>Država Crna Gora upućuje se da imovinsko pravni zahtjev ostvari u parničnom postupku.</span>
</p>
<p class="p2"></p>
<p class="p2">
<span>Troškovi krivičnog postupka u iznosu od 48,75 eura padaju na teret budžetskih sredstava suda.</span>
</p>
<p class="p2">
<span>									</span>
</p>
<p class="p3">
<span class="s1">O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u U.u, Kt.br.30/11 od 13.09.2011. godine okrivljenom Ž. Đ. stavljeno je na teret izvršenje krivičnog djela građenje objekta bez građevinske dozvole iz čl. 326a Krivičnog Zakonika u sticaju sa krivičnim djelom protivpravno zauzimanje zemljišta iz čl. 254 st. 1 Krivičnog Zakonika, činjenično i pravno bliže opisano u izreci presude stim što mu je optužnim aktom umjesto 1132 m2 stavljeno na teret da je izveo radove zemljanog iskopa u površini od 2088 m 2.Zastupnik optužbe je do kraja pretresa ostao pri navodima podignutog optužnog predloga i predložio sudu da okrivljenog oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni Ž. Đ. tokom postupka mijenjajući svoju odbranu negirao je izvršenje krivičnih djela za koja se tereti.Tako je pred istražnim sudijom na zapisniku od 30.03.2011.godine naveo da je vlasnik zemljišta u naselju L. u U. i da je početkom 2004.godine započeo radnje iskopa i odnošenja raskopanog zemljišta i te radove izvodio je sukcesivno sve do početka 2007.godine kada je konačno i prestao sa radovima. Na navedenim parcelama nakon toga  niko nije izvodio bilo kakve radove ni po njegovom nalogu a ni samoinicijativno. Početkom 2007.godine u iskop je spustio bager koji se i sada tu nalazi iz razloga što ga nije mogao izvući sobzirom na konfiguraciju terena,a i dan danas stanje na terenu je potpuno neizmjenjeno.Podnosio je niz zahtjeva JP za upravljanje morskim dobrom i Sekretarijatu za urbanizam SO U. radi dobijanja urbanističko tehničkih uslova jer je na njegovom zemljištu prostorom i planom u jednom djelu predviđen jedan stambeni objekat, koji će nakon dobijanja dozvole početi da gradi. Sjeća se da je na početku radove kod njega  izvodio preduzimač po imenu Dž. čijeg se prezime ne sjeća,zajedno sa grupom fizičkih radnika,a u toku 2007.godine anagažovao je preduzimača G. A. koji je izveo veći obim radova i za dva-tri mjeseca završio gradnju i doveo teren do stanja u kojem se nalazi i danas. Inače isključivo je izvodio radove na svom zemljištu. Na glavnom pretresu izjavio je da nije imao namjeru da protivpravno zauzima zemljište koje nije njegovo vlasništvo već je dio morske obale sa kojom se graniče njegove parcele jer je od 2004.godine odlučio da uredi zamljište na način što je izvršio iskopne radove kako bi svoje parcele očistio obzirom da se tu nalazila jedna velika jama koja je predstavljala deponiju na kojoj je lokalno stanovnišvo odlagalo otpad. Tokom izvođenja radova došlo je do odrona kamenja koje je palo parcele koje su vlasništvo JP Morsko dobro pa se on povodom ovoga raspitao kod stručnjaka šta treba da preduzme kako bi otklonio kamenje pa su ga stručnjaci savjetovali da to ne radi jer će se veremenom usled dejstva talasa na tom mjestu stvoriti kamena plaža.Zainteresovan je da izgradi neki veći objekat, na istom djelu, a eventualno bi uzeo pod zakup i druge navedene parcele za koje zvanično još nije dobio dozvolu. Povodom ovoga je išao u Opštinu B. kako bi dao izjavu kod inspektora zaštite prostora N. B.,a sjeća se da su razgovarali povodom izvodjenja ovih radova, pa mu je rečeno da ne smije dalje raditi,po čemu je i postupio.Niko više od ostalih inspekcija ga nije zvao, ni iz Morskog dobra niko nije izlazio na lice mjesta. U konačnom je ostao pri odbrani datoj na glavnom pretresu objašnjavajući da se kod istražnog sudije nije mogao sjetiti da je iskop izveo radi čišćenja placa.</span>
</p>
<p class="p2"></p>
<p class="p2">
<span>Branilac okrivljenog je u završnoj riječi naveo da izvedenim dokazima nije potvrđeno da je okrivljeni počinio predmetna djela za koje se tereti. Dalje je naveo, da  svjedok N. B. na licu mjesta nije zatekla ni izvodjenje radova, niti radnike, a iz fotografija koje je sud izveo kao dokaz ta okolnost se ne može utvrditi. Na kraju je predložio da se zbog nedostatka dokaza Ž. Đ. oslobodi od optužbe za krivično djelo gradjenje objekta bez gradjevinske dozvole jer njegove radnje za vrijeme izvršenja nisu bile predvidjene kao krivično djelo,a da se za krivično djelo protivpravno zauzimanje zemljišta odbije optužba zbog zastarjelosti krivičnog gonjenja.</span>
</p>
<p class="p2"></p>
<p class="p2">
<span>U dokaznom postupku sud je saslušao svjedoke B. .R. N.,D. J. i H. R.,pročitao službenu zabilješku Sekretarijata za inspekcijske poslove broj 07-05/09 od 23.03.2009.god.,izvršio uvid u 3 fotografije priložene uz zapisnik pod datumom 04.10.2008.god.,pročitao zapisnik broj 07-8/10 od 02.07.2010.god., zapisnik o izvršenoj inspecijskoj kontroli Ministarstva uredjenja prostora i zaštite životne sredine br. 1003-20/11 od 15.02.2011.godine, pročitao nalaz i mišljenje vještaka geodetske struke S. Lj. od 18.05.2011.godine, kao i izvod iz kaznene evidencije za okrivljenog izdat od Uprave policije Ispostave U., br. 03-245-2628 od 26.09.2011.godine i izvršio uvid u četiri fotografije sačinjene od strane inspektora zaštite prostora B. N.i priložene u spise predmeta. </span>
</p>
<p class="p2"></p>
<p class="p2">
<span>Svjedok B. N. izjavila je da je dana 15.02.2011.godine po prijavi komunalne policije iz U.a izvršila inspekcijski nadzor na kat. parcelama 3922, 748/1, 748/5 KO U.. Tokom kontrole ustanovljeno je da je investitor na predmetnim parcelama izvršio širok zemljani iskop i zasjecanje kose strane brda koja je okrenuta prema moru. Pošto prilikom kontrole investitor nije bio prisutan,ponovni inspekcijski pregled zakazali su za dan 16.02.2011.godine a istome se odazvao Ž. Dj. iz U. koji za navedene radove nije imao potrebne saglasnosti javnog preduzeća za upravljanja Morskim dobrom, kao ni Ministrastva koje je nadležno da u zoni Morskog dobra izdaje dozvolu. Zapisnikom sačinjenim dana 16.02.2011.godine, br. 1003-20-1/11, donijela je i ukazala investitoru na hitnu obustavu i izvodjenje radova u naselju L. 2, do pribavljanja odobrenja nadležnih organa. Iz sačinjenog fotoelaborata nesporno se može utvrditi da su se teške gradjevinske mašine nalazile ispod kose strane padine. Predmetnim mašinama zatečenima na licu mjesta su se izvodili široki zemljani iskopi. Na kraju je istakla da su navedene fotografije sačinjene sa mjesta koje obuhvata kompletnu površinu, te sa sigurnošću nije mogla tvrditi da su u tom trenutku mašine bile upaljene.</span>
</p>
<p class="p2"></p>
<p class="p5">
<span>           Svjedok R. N. je izjavio da je zaposlen kao inspektor-nadzornik komunalne policije u Sekretarijatu za komunalne djelatnosti pa je u tom svojstvu i vršio nadzor u naselju L. ali se nije mogao preciznije izjansniti da li je on ili inspektor H. R. sačinio pomenute fotografije ali se lica mjesta sjeća i tamo nijesu zatekli nikave radnike niti intvestitore a njegov kolega H. je preduzeo taj slučaj tako da je vjerovatno on sazano da je investitor Ž.  Dj. Oni su tada sačnili zapisnik koji je i svjedok potpisao i koji je prodslijedjen na nadležnost inspektorki Ministarstva turizma. Posto na fotografiji stoji 4.10.2008. godine svjedok je mišljenja da to nije bilo tada s obzirom da je on samo radio dva mjeseca tokom 2008.god. pa je vjerovatno greskom datum podešen na foto aparatu. Nije se sa sigurnosću mogao izjasniti da li su fotografije sačinjene prije ili poslije 2008. godine. Moguće je da su ti radovi započeti i prije nego što su ih fotografisali tako da je moguće da su radovi izvršeni i godinu dana ranije jer se radi o radovima koji se ne mogu završiti  u kratkom vremenskom periodu.</span>
</p>
<p class="p5"></p>
<p class="p5">
<span>             Svjedok H. R. izjavio je da mu je u vezi navedenog poznato da je zajedno sa D. J. i R.i N. po prijavi vršio nadzor u naselju L. 2 gdje su utvrdili devastaciju obale mora. Na licu mjesta zatekli su dva radnika koja su krčila zbunje. Na licu mjesta su zatekli Z. B. koji im je saopštio da je on investitor. Nije se mogao sjetiti kada su saznali da je Ž. Dj.e investitor niti zasto se ovaj B. Z. nije potpisao na zapisniku mada je moguće da  se to desilo zbog nastale guzve jer je počeo da se svadja sa komsijom koji ga je prijavio- R. Š. Međutim 02.07.2010. godine, konstatovali su da je inevestitor Ž. Đ.. Oni su te zapisnike proslijedili inspektorki Ministarstva turizma i Morskom dobru. On je lično sačnio fotografije na kojima stoji datum 14.10.2008 godine. ali se nije mogao sa sigurnosnosću izjasniti da li su fotografije sačinjene prije ili poslije 2008. godine.Datum na fotoaparatu nije pouzdan dokaz da su sačinjene tog dana s obzirom da se on koji je istim rukovao i ne razumije u tehniku i ne umije da podesi datum. Inspektorki B. N. je proslijedio prijavu i zapisnik a ne sjeca se da li je poslije toga sa njom kontaktirao. </span>
</p>
<p class="p6"></p>
<p class="p5">
<span>              Svjedok D. J. izjavio je da je zajedno sa kolegama vrsio nadzor u naselju L. 2. Poznato mu je da je tu jos od ranije bila padina i da se kamenje obrušavalo u more, tako da kada su prvi put sačini zapisnik vidio je da je neko započeo radove ispod. Oni su u zapisniku kao investitora naveli Ž. Dj. iz razloga sto se odmah izvise ovog iskopa nalazi njegova kuća pa su zaključili da niko drugi bez on ne može biti investitor. Ne zna zasto su naveli ime B. Z. jer ni tom prilikom ni naredna 3 mjeseca kada je on isao da vrsi nadzor nije zatekao ni jednog radnika. Zna da je fotografije sačnio H. R.  a kada je to bilo zaista mu nije poznatao zbog proteka vremena. </span>
</p>
<p class="p2"></p>
<p class="p2">
<span>Iz službene zabilješke Sekretarijata za inspekcijske poslove broj 07-05/09 od 23.03.2009.god. sačinjene povodom monitoringa terena u naselju L. 2 u U.u od strane inspektora H. R.,D. J. i R. N. kod investitora Ž. Đ.i B. Z. proizilazi da je komunalna inspekcija izvršila monitoring terena u naselju L. 2 postupajući po nalogu i ovlašćenju starješine organa i tom prilikom utvrdila da je uži pojas uz obalu mora devastiran do te mjere da se ne može vratiti u prvobitno stanje. Kat.parcela 7489 vlasnika R. A. a koja zahvata oko 2,007 m2 na 2 mjesta je raskopana i veća količina raskopa bačena u more vjerovatno na račun proširenja buduće plaže a to su izveli Ž. Đ. i B. Z. i to bez odobrenja nadležnog organa. O devastaciji prostora obaviješteno je Ministarstvo turizma i zaštite prostora i JPMD ali bez rezulatata jer izvođači nisu obustavili radove. Prilog zapisniku je fotodokumentacija i kopija plana. Na tri fotografije priložene uz službenu zabilješku a na kojima stoji datum 14.10.2008.god. vidljiva je devastacija priobalnog prostora. </span>
</p>
<p class="p2"></p>
<p class="p2">
<span>   Iz zapisnika broj 07-8/10 od 02.07.2010.god. sačinjenog povodom izvođenja građevinskih radova u zoni morskog dobra u vremenu trajanja odluke o zabrani gradnje za vrijeme turističke sezone kod investitora Ž. Đ. proizilazi da vlasnik kat.parcele 7489/5 KO U.j a koja se nalazi u reonu L. 2 reon Morskog dobra izvodi radove na iskopima na način što iskopanu zemlju i odronjeno kamenje baca u more  narušavajući tako životnu sredinu.    </span>
</p>
<p class="p2"></p>
<p class="p2">
<span>Iz zapisnika o izvršenoj inspekcijskoj kontroli Ministrastva uredjenja prostora i zaštite životne sredine br.1003-20/11 sačinjenog dana 15.02.2011.godine prilikom kontrole u naselju L.-II u U. konstatovali su da je Ž. Đ. izvršio širok zemljani iskop i zasjecanje kose strane brda koje je okrenuto prema moru,dok iz zapisnika sačinjenog dana 16.02.2011.godine. proizillazi da se pozivu ostavljenom u naselju L.-II odazvao Ž. Đ., koji je navedenog dana izjavio da je želio da na legalan način pristupi izgradnji objekta te da su parcele br.3922 njegovo vlasništvo, gde je predviđen jedan objekat po DUP-u U. dimenzija 13x10m.Dalje je naveo da kako bi stvorio uslove za izgradnju sagradio je potporni zid AB koji bi stabilizovao parcelu, kako bi na bezbjedan način gradio planirani objekat.Više puta se obraćao morskom dobru za dozvolu ali bezuspješno.Kako je prostor nemoguće vratiti u pređašnje stanje inspektorka je u zapisniku ukazala okrivljenom na hitnu obustavu radova do pribavljanja odobrenja.</span>
</p>
<p class="p2"></p>
<p class="p2">
<span>Iz nalaza vještaka geodetske struke S. Lj. od 18.05.2011.godine sa prilozima proizilazi da nakon izlaska na lice mjesta kojem je prisustvovao i okrivljeni Ž. Dj. vještak je izvršio identifikaciju a takodje i snimanje terena pa je ustanovljeno da je okrivljeni zemljane radove uradio na sledeće kat.parcele: dijelu kat parcele br. 7489/1 u pov. od 847 m2, dijelu kat. parcele br. 3922 u pov. od 271 m2,3904/5 u pov. od 14 m2, dijelu kat. parc. 3923/13 u površini od 94 m2, dijelu kat. parcele br. 3924/5 u površini od  396 m2, dijelu kat. parcele br. 3923/1 u površini od 19 m2, dijelu kat. parcele br. 3924/1 u površini od 12 m2, dijelu kat. parcele br. 7489/5 u površini od 325 m2, dijelu kat. parcele br. 7489/5 u površini od 51 m2, dijelu kat. parcele br. 7489/2 u površini od 38 m2, dijelu kat. parcele br. 7489/8 u površini od 6 m2,  dio u površini od 10 m2 i  dio u površini od 5 m2. Iz svega proizilazi da ukupna površina iznosi 2088 m2.  Na terenu je vidljivo da djelovi kat. parcele  3922, 3904/5, 3923/13, 3924/5, 3923/1, 3924/1 predstavljaju iskop, dok dijelovi kat. parcele  7489/1, 7489/5, 7484/2, 7489/8 predstavljaju iskop - nasip. Površina od 10 m2.  od 10 m2 i 5 m2, zahvataju more  pa iz navedenog razloga nemaju brojeve katastarskih parcela. U sklopu navedene površine uredjena je plaža. Kat. parcela 7849/1 upisana je u listu nepokretnosti br. 976 KO U.,  na ime Crna Gora - Vlada Crne Gore, kat. parce.a br. 784/2 upisana je u listu nepokretnosti br. 3518 KO U. na ime R. A., kat. parcela 7849/5, 3922, 3924/5 i 3923/13 upisane u listu nepokretnosti br. 12 KO U. na ime Ž. Dj., kat. parce.a br. 7489/8 i 3924/1 upisane su u listu nepokretnosti 5528  KO U. na ime S. O., kat. parce.a br. 3904/5 upisane u listu nepokretnosti br. 3548 KO U. na ime R. S. i kat. parcela br. 3923/1 upisana je u listu nepokretnosti 6060 KO U. na ime DOO "S." U..Na priloženoj skici u R 1:1000 prikazana je predmetna nekretnina, zelenom bojom, kao i plaža kafenom bojom, dok na priloženoj skici primjera prikazani su frontovi-dimenzije. Uz priložene skice premjera, sastavni dio ovog nalaza su i kordinante detaljnih tačaka, dobijenih na osnovu  lica mjesta. Kat parc. 7489/1 je upisana u listu nepokretnosti br. 976 KO U., na ime Crna Gora-Vlada Crne Gore,dok su kat.parcela 7489/5 i 3922 upisane u listu nepokretnosti br.12 KO U. na ime Ž. Dj. </span>
</p>
<p class="p2"></p>
<p class="p2">
<span>Iz izvoda iz kaznene evidencije na ime ovog okrivljenog izdatog od Uprave policije-Ispostave U. od 26.09.2011.godine sud je utvrdio da je isti upisan u kaznenu evidenciju tj.osuđivan presudom Osnovnog suda U.  K.br.128/08 od 01.03.2010.godine, zbog krivičnog djela iz čl.254 st.1  KZRCG, i odmjerena mu je sankcija - novčana kazna u iznosu od 800,00 eura.</span>
</p>
<p class="p2"></p>
<p class="p2">
<span>Cijeneći navode optužbe,odbranu okrivljenog,te provedene dokaze kako pojedinačno, tako i u njihovoj međusobnoj vezi, ovaj sud nalazi da je okrivljeni Ž. Dj. izvršio krivično djelo građenje objekta bez građevinske dozvole iz čl.326 a Krivičnog zakonika,na način,mjesto i u vrijeme, kako je to bliže opisano u izreci presude. </span>
</p>
<p class="p2">
<span>   </span>
</p>
<p class="p2">
<span>Činjenično stanje iz I stava izreke presude sud je utvrdio na osnovu materijalnih dokaza-zapisnika sačinjenih od strane nadležne komunalne inspekcije SO U. i inspektorke Ministarstva uređenja prostora i zaštite životne sredine B. N.,čiju autentičnost je potvrdila i sama inspektorka svojim iskazom u kojem je jasno,objektivno i sa dosta detalja sudu predočila stanje zatečeno na terenu kod okrivljenog Ž. Dj.. Ona je dva puta izlazila na lice mjesta i u navedenim zapisnicima je konstatovala obim izvedenih radova a lice mjesta je i fotografisala,te se sud uvidom u pomenute fotografije uvjerio da je stanje na licu mjesta upravo onako kako ga je inspektorka konstatovala na zapisnicima i predočila sudu u svom iskazu.Stoga je sud poklanjajući punu vjeru ovim dokazima nesumnjivo utvrdio da je okrivljeni započeo radove iskopa u vrijeme kada je izvršen inspekcijski nadzor dakle u periodu od početka 2009.god. do 15.02.2011.god.Osim toga inspektorka je na lice mjesta izašla po prijavi službenika komunalne inspekcije SO U. da se na navedenom mjestu vrši iskopavanje,na licu mjesta zatečene su građevinske mašine koje ukazuju da su radovi u toku,te stoga ni činjenica da okrivljeni nije zatečen na licu mjesta kako u momentu kontrole izvodi građevinske radove nije od uticaja na postojanje krivičnog djela građenje objekta bez građevinske dozvole.Na osnovu nalaza vještaka geodetske struke koji je sud cijenio kao stručan,detaljan i urađen na osnovu prethodno izvršenih mjerenja na licu mjesta koje je vještak izvršio u prisustvu okrivljenog,sud je utvrdio u kom obimu su radovi izvedeni.Navedeni radovi iskopa u konkretnom slučaju predstavljaju pripremanje terena za izgradnju turističkog objekta što ni okrivljeni nije sporio.Da okrivljeni Ž. Dj. nije pribavio građevinsku dozvolu nadležnog organa prije nego što je započeo sa izvođenjem gore navedenih radova sud je utvrdio na osnovu navoda inspektorke MInistarstva uređenja prostora i zaštite životne sredine B. N.,a ni sam okrivljeni nije sporio ovu činjenicu navodeći da se više puta obraćao JP "Morsko dobro" sa zahtjevom da mu se  izda dozvola za uređenje obale kojem nije udovoljeno kao i da mu je po DUP-u "U.-Grad" planiran objekat na dijelu njegove parcele za koji još uvijek nije dobio građevinsku dozvolu jer za taj dio grada nije donešen prostorni plan. Kako je okrivljeni započeo izvođenje radova a znao je da mu je prethodno za to neophodna građevinska dozvola postupio je suprotno odredbama čl.69 Zakona o uređenju prostora i izgradnji objekata,kojim je propisano „Objekat se može graditi na osnovu građevinske dozvole i tehničke dokumentacije”, pa se u takvim njegovim radnjama stiču sva zakonska obilježja bića krivičnog djela građenje objekta bez građevinske dozvole iz čl.326a Krivičnog Zakonika.Imajući prednje u vidu sud je cijenio da je odbrana okrivljenog nelogična i neubjedljiva, naročito uzimajući u obzir različita kazivanja na zapisniku kod istražnog sudije i na glavnom pretresu,zbog čega sud zaključuje da je ovakva odbrana optuženog sračunata u cilju izbjegavanja krivično pravne odgovornosti. Bez osnova su i njegovi navodi iznijeti na glavnom pretresu da je želio da očisti svoj plac na kome su mu susjedi bacali otpad jer radovi koje je izveo predstavljaju pripremne radove za početak izgradnje objekta a ne čišćenje placa.Osim toga pred istražnim sudijom nije spominjao čiščenje placa već je tada izjavio da je zainteresovan za igradnju objekta na navedenom mjestu i za zakup ovih parcela koje su u državnom vlasništvu na potezu kojih bi se od sadašnjeg kamenja prema njegovom mišljenju vremenom stvorila plaža koju bi uzeo pod zakup od "Morskog dobra".</span>
</p>
<p class="p5"></p>
<p class="p2">
<span>Sud je u izreci presude precizirao površinu na kojoj je okrivljeni izvodio radove iskopa a ovo na osnovu nalaza vještaka geodetske struke jer površina kat.parcele br. 7489/1 u vlasništvu države CG iznosi 847 m2,kat.parcela br.3922 u vlasništvu Ž. Dj. iznosi 271 m2, a kat.parcela broj 4789/5 u vlasništvu Ž. Dj. iznosi 14 m2,što sve ukupno predstavlja površinu od 1132 m2,a ne 2088 m2. Iako iz nalaza vještaka proizilazi da cjelokupna površina širokog iskopa koji je izveo okrivljeni iznosi 2088 m2 jer je okrivljeni izvodio ove radove i na drugim susjednim parcelama koje su vlasništvo trećih lica a koje parcele se ne pominju u optužnom aktu te mu nije stavljeno na teret da je izvodio radove i na tim parcelama,pa kako sud ne smije ići na štetu okrivljenog ni prekoračiti optužbu,sud je ocijenio da se ovakvim preciziranjem ostaje u okviru istog životnog dogadjaja i da se ne narušava identitet presude i optužbe,te da bi u suprotnom izreka presude ostala protivurječna jer zbir površina navedenih parcela ne odgovara ukupnom zbiru površine za koju se okrivljeni tereti a koja je navedena u optužnom aktu.</span>
</p>
<p class="p2"></p>
<p class="p2">
<span>Sud je takođe precizirao i vrijeme izvršenja krivičnog djela jer je na osnovu zapisnika opštinske komunalne inspekcije od 23.03.2009.god. u čiju istinitost sud nije posumnjao utvrdjeno da je okrivljeni već tada izveo radove iskopa a to je nesporno učinio prije inspekcijskog nadzora pa je sud uzeo kao dokazano da je radove započeo da izvodi u neutvrđenom periodu od početka 2009.god. pa do 15.02.2011.god. nalazeći da ovakvo preciziranje odgovara utvrđenom činjeničnom stanju i da se istim ne narušava identitet presude i optužbe,niti prekoračuje optužba imajući u vidu da je elemenat krivičnog djela gradjenje objekta bez građevinske dozvole iz čl.326 a KZ započinjanje gradnje bez dozvole,kao i da ovakva izreka nije kontradiktorna odluci suda iz stava II izreke presude.      </span>
</p>
<p class="p2">
<span>   </span>
</p>
<p class="p7">
<span>	Predmet ocjene suda bila je i teza branioca okrivljenog pa istu sud nije prihvatio jer je suprotna utvrdjenom činjeničnom stanju kao što je naprijed navedeno.</span>
</p>
<p class="p8">
<span>Sud je cijenio i ostale dokaze pa je našao da isti nijesu od drugačijeg uticaja na presuđenje u ovoj krivičnoj stvari. </span>
</p>
<p class="p5"></p>
<p class="p9">
<span>Odlučujući o vrsti i visini krivične sankcije,sud je cijenio sve okolnosti iz čl.42 Krivičnog zakonika, pa je od olakšavajućih cijenio činjenicu da se radi o porodičnom čovjeku (oženjenom i ocu jednog djeteta),dok je kao otežavajuću okolnost sud cijenio njegovu raniju osuđivanost koju činjenicu je sud utvrdio iz izvoda iz kaznene evidencije. Imajući u vidu navedene oklonosti sud je stao na stanovištu da nije nužno prema okrivljenom primjeniti efektivnu kaznu zatvora jer bi se istom isuviše represivno djelovalo na okrivljenog,već je okrivljenom utvrdio kaznu u trajanju od 1 (jedne) godine i istovremeno odredio da se ista neće izvršiti ukoliko okrivljeni u roku od 3 (tri) godine ne izvrši krivično djelo. Pritom sud nalazi da će se navedenom uslovnom osudom imajući u vidu visinu utvrđene kazne i duži rok provjere,kao mjerom upozorenja u dovoljnoj mjeri uticati na okrivljenog da ubuduće ne vrši ovakva i slična djela čime će po mišljenju suda u potpunosti ostvariti svrha izricanja uslovne osude iz čl.52, 53 i 54 Krivičnog Zakonika u okviru opšte svrhe izricanja krivičnih sankcija iz čl.4 st.2 Krivičnog Zakonika.</span>
</p>
<p class="p2">
<span>                                                                                                                                                                                                                        </span>
</p>
<p class="p2">
<span>Kako je sud okrivljenog oglasio krivim, to ga je na osnovu čl.226 i 229 Zakonika o krivičnom postupku obavezao na plaćanje troškova postupka koji se odnose na 1/2  troškova vještačenja po vještaku geodetske struke u iznosu od 48,75 eura,kao i paušalni iznos od 50,00 eura, imajući u vidu dužinu trajanja postupka, složenost predmeta i imovno stanje okrivljenog. </span>
</p>
<p class="p2"></p>
<p class="p2">
<span>Sa iznijetih razloga, a na osnovu čl.374 Zakonika o krivičnom postupku, odlučeno je kao u stavu I izreke presude.</span>
</p>
<p class="p2"></p>
<p class="p10">
<span class="s1">                                                      II</span>
</p>
<p class="p3"></p>
<p class="p2">
<span>Okrivljenom Ž. Dj. istim optužnim aktom stavljeno je na teret i da je u periodu od početka pa do 15.02.2011.godine u U.u, u naselju L. II protivpravno zauzeo zemljište u zoni Morskog Dobra, označeno kao kat. parcela 7489/1 upisanu u LN br.976 KO U., svojina Države Crne Gore, u površini od 847 m 2 na način što je na istoj započeo izvođenje zemljanih radova širokog iskopa zemljišta čime je izvršio krivično djelo protivpravno zauzimanje zemljišta iz čl.254 st.1 Krivičnog Zakonika. Odlučna činjenica u ovoj krivično pravno stvari je vrijeme izvršenja krivičnog djela. U cilju utvrđivanja vremena izvršenja krivičnog djela sud je izveo sve raspoložive dokaze međutim isti nijesu sudu pružili pouzdan osnov za zaključivanje da je okrivljeni izvršio krivično djelo u vrijeme u koje mu se to stavlja na teret optužnim aktom. Naime,prilikom vršenja inspekcijskog nadzora na pomenutoj lokaciji od samog početka je od strane inspektora načinjeno niz propusta koji su sudu onemogućili da utvrdi vrijeme izvršenja krivičnog djela. Već prilikom prvog izlaska na lice mjesta u zapisnicima je samo uošteno navedeno da okrivljeni vrši radove iskopa i da je prostor devastiran do te mjere da se ne može vratiti u prvobitno stanje ali nigdje nije precizno navedeno u kojem je to obimu okrivljenin izveo radove i na kojoj katastarskoj parceli. Osim toga iz zapisnika proizilazi da su inspektori u obilazak terena išli jednom godišnje (23.03.2009.god.,02.07.2010.god. i 15.02.2011.god.)uprkos činjenici da su već prilikom prvog inspekcijskog nadzora konstatovali devastaciju prostora. Ni saslušanje pomenutih inspektora (H.,D. i R.) sudu nije doprinijelo da preciznije utvrdi činjenično stanje jer su isti nesjećanje pojedinosti u vezi konkretnog slučaja pravdali protekom vremena i brojnošću slučajeva. Stoga njihovi iskazi nijesu u bitnom doprinijeli rasvetljavanju ove krivično pravne stvari. Da su isti savjesnije pristupili svojim obavezama i postupali po datim ovlašćenjima i redovno vršili monitoring terena,mjerili površinu na kojoj se izvode radovi i kroz službenu evidenciju utvrdili o kojim je katastarskim oznakama riječ i na čijem zemljištu okrivljeni izvodi radove sud bi bio u mogućnosti da utvrdi vrijeme izvršenja krivičnog djela. Nesporno je da se u konkretnom radi o velikoj površini na kojoj su radovi izvođeni u dužem vremenskom periodu,te je činjenica da je okrivljeni pored izvođenja radova na svojoj kat.parceli izvodio radove i na drugim parcelama u vlasništvu države Crne Gore i trećih lica jer se navedene parcele graniče sa parcelama okrivljenog dodatno otežala utvrđivanje vremena izvršenja krivičnog djela protivpravno zauzimanje zemljišta jer je već 23.03.2009.god. kod okrivljenog konstatovan iskop u površini od oko 1000 m2 a ukupna površina konačno izvršenog iskopa (dana 15.02.2011.god.) iznosi 1.132 m2 kako to proizilazi iz nalaza vještaka geodetske struke koji je sud cijenio kao jasan,detaljan i stručan,te je nesporno da je okrivljeni već prije vršenja prvog inspekcijskog nadzora bio izvršio veći dio iskopa imajući u vidu razliku u površini.Imajući u vidu obim izvedenih radova (oko 1000 m2) sud nalazi da je iskop vršen duži vremenski period prije nadzora jer se radi o takvim radovima gdje zbog nepristupačnosti terena iskop nije moguće izvršiti za par dana već su radovi zasigurno izvođeni i mjesecima ranije. </span>
</p>
<p class="p2"></p>
<p class="p9">
<span>U ovom slučaju imajući u vidu utvrdjene činjenice i izvedene dokaze očigledno je da oni u tom pogledu nijesu dovoljno ubjedljivi,pa je sud odlučio primjenom pravila „in dubio pro reo“, odnosno činjenice koje idu u prilog okrivljenog smatraju se dokazanim iako u pogledu njih postoji sumnja. Kada se radi o presudi sve činjenice na kojima se zasniva moraju biti potpuno dokazane.Nijedna sumnja ne smije ostati nerazjašnjena i mora biti otklonjena.Naime,činjenica  da je okrivljeni na gore opisani način izvršilac krivičnog djela ostala je potpuno sumnjiva odnosno nije potpuno dokazana, pa sud mora uzeti kao da ona ne postoji i u toj sumnji presuditi u njegovu korist a shodno čl.3 st.3 Zakonika o krivičnom postupku kojim je propisano da ako i nakon pribavljanja svih raspoloživih dokaza i njihovog izvođenja u krivičnom postupku,ostane samo sumnja u odnosu na postojanje bitnog obilježja krivičnog djela ili u pogledu činjenica od kojih zavisi primjena neke odredbe krivičnog zakonika ili zakonika o krivičnom postupku,sud će donijeti odluku koja je povoljnija za okrivljenog.Ovo prije svega imajući u vidu da od vremena izvršenja krivičnog djela počinju teći rokovi zastarjelosti te da je shodno čl.124 st.1 tač.7 Krivičnog Zakonika imajući u vidu visinu propisane kazne za predmetno krivično djelo (novčana kazna ili kazna zatvora do 1 godine) te imajući u vidu da su radovi nesporno je izvođeni i prije 23.03.2009.god.,da su upravo možda čak i tada izvedeni na državnoj imovini koja je tim činom i protivpravno zauzeta,a da je u pitanju trajno krivično djelo,svakako moguće i da je nastupila zastarjelost krivičnog gonjenja jer je uvidom u spise predmeta utvrđeno da je krivična prijava podnijeta od strane inspektorke Ministarstva održivog razvoja i turizma dana 17.02.2011.god. zbog krivičnog djela iz čl.326 a KZ-a dok je Osnovni državni tužilac podnio zahtjev za sprovođenje istrage protiv okr.Ž. Dj. dana 23.02.2011.god. zbog krivičnog djela iz čl.326 a  u sticaju sa krivičnim djelom iz čl. 254 st.1 KZ-a,dakle po isteku 2 godine od proteka roka kada je izvršeno krivično djelo a nakon kojeg se krivično gonjenje ne može preduzeti.</span>
</p>
<p class="p5"></p>
<p class="p9">
<span>Stoga je sud okrivljenog oslobodio od optužbe primjenom čl.373 tač.2 Zakonika o krivičnom postupku. </span>
</p>
<p class="p2"></p>
<p class="p11">
<span>Kako je okrivljeni oslobođen od optužbe to je sud odlučio da troškovi postupka u iznosu od 48,75 eura koji se tiču ½ troškova vještačenja po vještaku geodetske struke padaju na teret budžetskih sredstava suda, u smislu čl. čl.230 st.1 Zakonika o krivičnom postupku.</span>
</p>
<p class="p11"></p>
<p class="p11">
<span>U smislu čl.239 st.3 Zakonika o krivičnom postupku oštećena država Crna Gora se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p2"></p>
<p class="p3"></p>
<p class="p3">
<span class="s1">OSNOVNI SUD U U.U,</span>
</p>
<p class="p3">
<span>Dana 05.07.2012.godine</span>
</p>
<p class="p2"></p>
<p class="p2">
<span class="s1">                                                                                       S U D I J A,</span>
</p>
<p class="p2">
<span>                                                                                    Sanja Mirović</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:  </span><span>Protiv ove presude može se izjaviti žalba Višem sudu u   			             Podgorici,u roku od 8 dana od prijema prepisa iste a                         </span>
</p>
<p class="p2">
<span>                                 preko ovog suda.</span>
</p>
<p class="p2"></p>
<p class="p2"></p>
<p class="p12"></p>


</body>
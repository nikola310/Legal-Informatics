<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{margin-left:2.0in;text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	   K. br. 586/10</span>
</p>
<p class="p2"></p>
<p class="p3">
<span>			</span>
</p>
<p class="p4">
<span>U IME NARODA</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao prvostepeni krivični sud i to sudija pojedinac Dragan Mrdak, uz učešće zapisničara Sonje Marković, u postupku po optužnom predlogu Osnovnog državnog tužilaštva iz B. Polja, KT. br. 102/10 od 22.09.2010. godine, protiv okrivljenog A.B.a iz Bielog Polja,  zbog krivičnog djela skidanja i povreda službenog pečata i znaka iz čl. 381 st. 1 Krivičnog zakonika, nakon održanog usmenog, glavnog i javnog pretresa, u prisustvu  zamjenika u ODT-u Ljubice Jelić i okrivljenog A.B.a, a u odsustvu prestavnika E. u Bijelom Polju, dana 22.12.2010. godine, donio je i javno objavio:</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	Okrivljeni A.B.E, JMBG ..., od oca I., majke Ć., rodjene B., rodjen .... godine u Pavinom Polju, opština Bijelo Polje, sa prebivalištem u mjestu rodjenja, državljanin Crne Gore, oženjen, otac troje djece, pismen, sa završenom srednjom školom, penzioner, slabog imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p4">
<span>K r i v    j e</span>
</p>
<p class="p3"></p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	-neutvrdjenog dana u periodu od 22.09.2010. godine do 22.04.2010. godine u svojoj kući u mjestu P.P., opština Bijelo Polje, na električnom brojilu marke ''Iskra'' serijskog broja 1241887 prekinuo desnu državnu plombu,koja je postavljena radi osiguranja ispravnosti i tačnosti mjerenja utrošene električne energije,  </span>
</p>
<p class="p3"></p>
<p class="p3">
<span>           -čime je izvršio krivično djelo skidanje i povreda službenog pečata i znaka, iz čl. 381 st. 1 Krivičnog zakonika, </span>
</p>
<p class="p3"></p>
<p class="p3">
<span>            - pa mu sud primjenom citiranog zakonskog propisa i čl. 2 4, 5, 13, 15,  32, 36, 42, 52, 53 i 54  Krivičnog zakonika Crne Gore, i čl. 199, 202 i 364 Zakonika o krivičnom postupku  i z r i č e.</span>
</p>
<p class="p3"></p>
<p class="p3"></p>
<p class="p4">
<span>USLOVNU OSUDU</span>
</p>
<p class="p5"></p>
<p class="p3">
<span>           Kojom mu utvrdjuje kaznu zatvora od 2 (dva) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine, ne izvrši novo krivično djelo.</span>
</p>
<p class="p3">
<span>	Okrivljeni se obavezuje da ovom sudu na ime paušala plati iznos od 30,00 €, koji iznos će uplatiti na žiro račun br. 832-151-35, depozita novčanih kazni, troškova postupka i paušala, u roku od 15 dana od dana pravnosnažnosti presude, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p3"></p>
<p class="p3">
<span>	Drugih troškova postupka nije bilo. </span>
</p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnim predlogom ODT u B. Polju, KT. br. 385/10 od 04.11.2010. godine, optužen je  A.B.e iz Bijelog Polja, da je izvršio krivično djelo skidanje i povreda službenog pečata i znaka, iz čl. 381 st. 1 Krivičnog zakonika CG.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 22.12.2010. godine u prisustvu zamjenika u ODT-u u B. Polju Ljubice Jelić i okrivljenog A.B.a a u odsustvu uredno obaviještenog prestavnika E. u B. Polju.</span>
</p>
<p class="p3"></p>
<p class="p3">
<span>	Zamjenik u ODT-u je u završnoj riječi izjavio da ostaje pri podnijetom optužnom predlogu, predlažući da sud okrivljenog oglasi krivim i osudi na kaznu po zakonu. </span>
</p>
<p class="p3"></p>
<p class="p3">
<span>	Okrivljeni  A.B.e u svojoj odbrani je naveo da je prisustvovao kontroli električara E. iz B. Polju dana 02.04.2010. godine koja je izvršena u njegovoj kući u Pavinom Polju i da u kući posjeduje dva brojila, pa su električari prilikom kontrole na prvom spratu kuće kazali da je na jednom brojilu prekinuta jedna žica i to na državnoj plombi. O tome ništa nije znao, prvi put je čuo da postoji državna plomba, a predhodno nije gledao stanje plombi na brojilu, a zna da su na brojilu postojale tri plombe, a ni nakon odlaska električara nije prilazio do brojila i gledao prekinutu žicu. Istakao je da on žicu na plombi nije prekinuo, niti je to uradio neko od njegovih ukućana, a kad je to uradjeno i ko je to uradio ne zna. Električari su prilikom kontrole kazali ''vidi se da nije kradena struja, ali mi moramo po službenoj dužnosti registrovati ovo stanje na brojilu''. Tom prilikom su električari htjeli da isključe struju, što im nije dozvolio i nudili su mu da potpiše zapisnik koji nije htio da potpiše, a zapisnik su mu pročitali. Napomenuo je da mu nije poznato ko je i kad prekinuo navedenu plombu, a prilikom kontrole električarima je kazao ''možda je žica prekinuta kada su djeca igrala lopte u hodniku ili pak kada je krečen prvi sprat kuće''. Nikad u životu nije krao struju, niti je izvršio neko drugo krivično djelo. </span>
</p>
<p class="p3"></p>
<p class="p3">
<span>	U završnoj riječi je istakao: da nije krao električnu energiju, ne zna zašto je bila prekinuta žica od plombe i kad se to desilo, ne osjeća se krivim i tražio je da ga sud oslobodi od optužbe.  </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica, i donošenja pravilne i zakonite odluke, sud je izveo sledeće dokaze: saslušao svjedoke N.V.a i S.M.a,  pročitao zapisnik o kontroli mjernog mjesta E. Bijelo Polje broj 2/28 od 22.04.2010.  godine,  izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku CG, sud je utvrdio činjenično stanje i na osnovu istog zaključio, da je okrivljeni izvršio krivično djelo koje mu je stavljeno na teret, i da je za isto kriv i odgovoran.</span>
</p>
<p class="p3"></p>
<p class="p3">
<span>	Činjenično stanje sud je utvrdio iz iskaza svjedoka S.a i N.a, i iz sadržine pisanog dokaza - zapisnika''E.'' B. Polje broj 2/28 od 22.04.2010. godine. Naime, iz iskaza svjedoka S.M.a se utvrdjuje da je bio u kontroli mjernih mjesta u Pavinom Polju u mjestu M.a sa kolegom N.V.om i tom prilikom su u domaćinstvu A.B.a registrovali da je prekinuta žica od desne državne plombe. O ovoj kontroli su sačinili zapisnik, ne sjeća se da li je A.B.e potpisao zapisnik, a zna da je prisustvovao kontroli. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u potpunosti potvrdjen navodima iz iskaza  svjedoka N.V.a, tako i sadržinom pisanog dokaza - zapisnikom E. B. Polje broj 2/28 od 22.04.2010. godine.</span>
</p>
<p class="p3"></p>
<p class="p3">
<span>	Iz iskaza svjedoka N.V.a proizilazi da je kritičnog dana bio u kontroli mjernih mjesta u naselju M.a - P.P., sa kolegom S.em i tom prilikom su kontrolisali domaćinstvo A.B.a. Tom prilikom su zatekli da je na državnoj plombi prekinuta jedna žica i o ovoj kontroli je sačinio zapisnik, a kontroli je prisustvovao A.B.e, a isti nije potpisao zapisnik o kontroli. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u potpunosti potvrdjen navodima iz iskaza  svjedoka S.M.a i sadržinom pisanog dokaza - zapisnikom E. B. Polje broj 2/28 od 22.04.2010. godine.</span>
</p>
<p class="p3"></p>
<p class="p3">
<span>	Iz zapisnika o kontroli mjernog mjesta ''E.'' B. Polje broj 2/28 od 22.04.2010. godine proizilazi da su električari N. i S. izvršili kontrolu mjernog mjesta kod potrošača A.B.a u Pavinom Polju - Bijelo Polje i to brojila ''Iskra'',  serijskog broja 1241887, utvrdili su da je na brojilu prekinuta desna državna plomba, brojilo potrebno zamijeniti novim. Potrošač nije dozvolio isključenje struje.</span>
</p>
<p class="p3"></p>
<p class="p3">
<span>	Navode iz odbrane okrivljenog da mu ništa nije poznato oko povrede plombe, da plombu nije povrijedio on, niti neko od njegovih ukućana, sud nije prihvatio i iste je cijenio kao isključivo usmjerene na izbjegavanja sopstvene krivice, jer je ovakva njegova odbrana obezvrijedjena izvedenim dokazima tokom postupka. Okrivljenom, istovremenu vlasniku i predmetnog brojila po ocjeni suda moralo je biti poznato stanje plombi na brojilu, kao i činjenica ko je i kada povrijedio predmetnu plombu, pa pošto okrivljeni kao mogućeg izvršioca nije označio ni jedno drugo lice proizilazi jedini logičan zaključak da je on povrijedio predmetnu plombu.</span>
</p>
<p class="p3"></p>
<p class="p3">
<span>	Dakle, iz izvedenih dokaza - iskaza svjedoka N.a i S.a, te zapisnika o kontroli mjernog mjesta  ''E.'' B. Polje, broj 2/28 od 22.04.2010. godine sud je utvrdio činjenično stanje da je okrivljeni neutvrdjenog dana u periodu od 22.09.2010. godine do 22.04.2010. godine u svojoj kući u mjestu P.P., opština Bijelo Polje, na električnom brojilu marke ''Iskra'' serijskog broja 1241887 prekinuo desnu državnu plombu,koja je postavljena radi osiguranja ispravnosti i tačnosti mjerenja utrošene električne energije.</span>
</p>
<p class="p3"></p>
<p class="p3">
<span>	Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela službeni pečat ili znak, koji se radi redovne upotrebe, odredjenog predmeta, stavlja od strane ovlašćenog lica, a bez značaja kakav je materijal i izgled službenog znaka, tako da prema tumačenju ove odredbe službeni znak predstavlja u konretnom slučaju plombu na električnom brojilu koju je okrivljeni prekinuo, a ista je kao službeni znak stajala na brojilu, radi osiguranja brojila, pa se konkretno radi o radnji, skidanja službenog znaka, te je na taj način okrivljeni ostvario obilježja krivičnog djela u pitanju.</span>
</p>
<p class="p3"></p>
<p class="p3">
<span>	Prekidajući distributnivnu plombu okrivljeni  je izvršio krivično djelo stavljeno mu na teret, a kako je bio svjestan da ova radnja – skidanje službenog pečata, predstavlja krivično djelo, jer skidanje  se ne može izvršiti bez odobrenja, to je isto htio pa je krivično djelo izvršio s umišljajem.</span>
</p>
<p class="p3"></p>
<p class="p3">
<span>	Odlučujući u pogledu vrste i visine kazne, sud je razmotrio okolnosti od uticaja na odmjeravanje iste, te shodno čl. 42 Zakonika o krivičnom postupku na strani okrivljenog našao olakšćavajuće okolnosti – da se radi o starom licu, koji do sada nije osudjivan,  koji se u toku postupka korektno držao, slabog imovnog stanja,  pa u nedostatku otežavajućih okolnosti, sud je stanovišta da su ispunjeni uslovi za izricanje krivične sankcije uslovne osude, kojom je okrivljenom utvrdjena kazna zatvora u trajanju od dva mjeseca, i istovremeno ocijenjeno da bi se pristupanjem izvršenju iste, suviše represivno djelovalo na okrivljenog, nego da će i samo upozorenje uz prijetnju kaznom u odgovarajućem roku provjeravanja od jedne godine, dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32 Krivičnog zakonika. Sud je pri tom imao u vidu težinu krivičnog djela i jačinu ugrožavanja zaštićenog dobra, istovremeno sud je okrivljenog upoznao sa značajem uslovne osude i mogućnošču njenog opiziva. </span>
</p>
<p class="p3"></p>
<p class="p3">
<span>	Shodno čl. 199 st. 2  Zakonika o krivičnom postupku, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljenog.</span>
</p>
<p class="p3"></p>
<p class="p3">
<span>	Drugih troškova postupka nije bilo.</span>
</p>
<p class="p3"></p>
<p class="p3">
<span>	Iz iznijetih razloga shodno čl. 364 Zakonika o Krivičnom postupku CG, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p6">
<span>Dana 22.12.2010. godine</span>
</p>
<p class="p6"></p>
<p class="p3"></p>
<p class="p3">
<span>ZAPISNIČAR,							      S U D I J A,</span>
</p>
<p class="p7">
<span>Sonja Marković, s.r.		                                          Dragan Mrdak, s.r. </span>
</p>
<p class="p8"></p>
<p class="p8"></p>


</body>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br. 53/11</div>
<div style="text-align: justify">
	<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog F.S.a iz D., zbog krivičnog djela krađa iz čl. 239 st. 1 KZ, odlučujući po optužnom predlogu Osnovnog državnog tužilaštva iz Podgorice Kt.br. 611/11 od 17.03.2011. godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 21.02.2012. godine u prisustvu zastupnika optužbe i okrivljenog, donio je dana 21.02.2012. godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni F.S.E, JMB ..., zvani S., od oca Lj. i majke Z., rodjene C., rodjen ...godine u B.L., sa mjestom prebivališta u selu K. - opština D., državljanin Crne Gore, pismen, završio srednju turističku školu, radnik, oženjen, otac dvoje maloljetne djece, vojsku služio u Banja Luci 1986.godine, srednjeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 16.02.2010.godine u mjestu K., opština D., u kući svog oca, tudju pokretnu stvar - električnu energiju, oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je na brojilu marke "Iskra" T 22 CD br.1510598 kroz polomljeno staklo provukao traku sa kojom je zakočio disk brojila, tako da se utrošak električne energije, vlasništvo oštećene Elektrodistribucije Podgorica, preko istog nije mogao registrovati, a u daljem oduzimanju je spriječen kontrolom radnika oštećene,<br>
	&nbsp;<br>
	- čime je počinio krivično djelo kradja iz čl.239 st.1 KZ.<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 30 (trideset) dana&nbsp; i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećena Elektrodistribucija Podgorica se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: center">
	&nbsp;</div>
<div style="text-align: justify">
	Optužnim predlogom ODT Podgorica Kt.br.611/11 od 17.03.2011.godine, stavljeno je na teret okrivljenom F.S.u da je izvršio krivično djelo krađa iz čl.239 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga, na način kako je to činjenično predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni F.S.e u odbrani datoj u istražnom postupku i na glavnom pretresu u bitnom je naveo da je stambeni objekat u kojem se nalazi predmetno brojilo vlasništvo njegovog oca, da je objekat renoviran u maju mjesecu 2009.godine, te da je renoviranjem bila obuhvaćena i elektroinstalacija, s tim što brojilo nije mijenjano. Nakon toga, pregledom elektroinstalacije od strane stručnih lica Elektrodistribucije konstatovana je ispravnost i sve do kontrole zbog koje se vodi krivični postupak, nije bilo pregleda brojila. Pojasnio je da je stambeni objekat koristila jedna porodica koja je došla sa K2. i sa njima je bilo dogovoreno da plaćaju utrošak električne energije i vode, a da na ime zakupnine održavaju imanje i dvorište. Tvrdi da su uredno izmirivali svoje obaveze. Dana 16.02.2010.godine bio je u kući i tom prilikom radnici Elektrodistribucije su izvršili kontrolu električnog brojila. Istakao je da su radnici Elektrodistribucije konstatovali zatečeno stanje i da je potpisao zapisnik o kontroli mjernog mjesta br.6 od 16.02.2010.godine. Siguran je da niti on niti bilo ko od članova njegove porodice nije uradio ono što je konstatovano u zapisniku o kontroli mjernog mjesta. Na glavnom pretresu je pojasnio da je od odlaska porodice koja je došla sa K2. pa do kontrole radnika Elektrodistribucije, prošlo 2 do 3 mjeseca, da predmetna plastika koja je nađena u brojilu nije zakočila disk brojila, da je brojilo okretalo i bilo u funkciji, tj. računalo utrošak električne energije, da je on nakon odlaska porodice sa K2. u K.u izvršio pregled objekta, te da nije obraćao pažnju na brojilo. Od porodice mu je dat odredjeni iznos novca da plati utrošak električne energije. Istakao je i da je nakon odlaska ove porodice sa K2., po dogovoru sa inkasantom Elektrodistribucije koji očitava stanje na brojilu, obzirom da često nije bio kući, njemu svakomjesečno ostavljao jednu cjeduljicu na vratima, na kojoj bi pisao stanje na brojilu. Nije mogao da pojasni zašto je potpisao zapisnik o kontroli mjernog mjesta bez primjedbi, iako je u zapisniku pisalo "Izvršena kontrola mjernog mjesta i električne instalacije. Potrošačevo brojilo oštećeno (slomljeno staklo) i u njemu nadjena traka koja je zaustavila disk brojila". Nije imao šta da kaže u završnoj riječi.&nbsp;<br>
	&nbsp;<br>
	Sud je na glavnom pretresu u dokaznom postupku saslušao ovlašćenog predstavnika oštećene Elektrodistribucije Podgorica D.M, saslušao svjedoka T.L., pročitao zapisnik o kontroli mjernog mjesta Elektrodistribucije Podgorica br.6 od 16.02.2010.godine i pročitao izvod iz kaznene evidencije Ministarstva unutrašnjih poslova Republike Srpske br. 02/6-6475/11 od 30.06.2011.godine, izdat na ime okrivljenog F.S.a.<br>
	&nbsp;<br>
	Ovlašćeni predstavnik oštećene Elektrodistribucije Podgorica D.M. u iskazu datom na glavnom pretresu naveo je da se pridružuje krivičnom gonjenju protiv okrivljenog i da postavlja imovinsko–pravni zahtjev u iznosu od 7.485,26 eura.<br>
	&nbsp;<br>
	Svjedok T.L., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je kritičnog dana vršio kontrolu ispravnosti električnog brojila u K.u, u kući u kojoj je bio prisutan okrivljeni F.S.e i tom prilikom je našao da je potrošačevo brojilo oštećeno, na način što je slomljeno staklo i u njemu je bila traka koja je zaustavila disk brojila, tako da se potrošnja električne energije nije registrovala. Traku je izvukao i priložio kao dokaz. Pojasnio je i da ga je okrivljeni obavijestio da on tu stanuje.&nbsp;<br>
	&nbsp;<br>
	Iz sadržine zapisnika o kontroli mjernog mjesta Elektrodistribucije Podgorica br.6 od 16.02.2010.godine, utvrđuje se da su ovlašćeni radnici Elektrodistribucije dana 16.02.2010.godine u Danilovgradu, prilikom vršenja kontrole brojila marke „Iskra” T22 CD br.1510598, korisnika F.S.a, zatekli da je brojilo oštećeno na način što je slomljeno staklo i u njemu je bila traka koja je zaustavila disk brojila. Zapisnik je bez primjedbi potpisan od strane okrivljenog F.S.a.<br>
	&nbsp;<br>
	Iz izvoda iz kaznene evidencije MUP-a Republike Srpske br.02/6-6475/11 od 30.06.2011. godine, utvrđuje se da okrivljeni F.S.e nije osuđivan.<br>
	&nbsp;<br>
	Sud je cijenio iskaz svjedoka T.L., pa je našao da se isti istinito izjašnjavao o činjenicama važnim za ovu krivično–pravnu stvar. Iskaz ovog svjedoka stoji u skladnoj vezi sa zapisnikom o kontroli mjernog mjesta Elektrodistribucije Podgorica br.6 od 16.02.2010.godine.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog F.S.a stekla sva obilježja bića krivičnog djela krađa iz čl.239 st.1 KZ. Naime, okrivljeni je dana 16.02.2010.godine u mjestu K., opština D., u kući svog oca, tudju pokretnu stvar - električnu energiju, oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je na brojilu marke "Iskra" T 22 CD br.1510598 kroz polomljeno staklo provukao traku sa kojom je zakočio disk brojila, tako da se utrošak električne energije, vlasništvo oštećene Elektrodistribucije Podgorica, preko istog nije mogao registrovati, a u daljem oduzimanju je spriječen kontrolom radnika oštećene.<br>
	&nbsp;<br>
	Sve naprijed navedene činjenice utvrđene su iz iskaza svjedoka T.L. i zapisnika o kontroli mjernog mjesta Elektrodistribucije Podgorica br. 6 od 16.02.2010.godine.<br>
	&nbsp;<br>
	Naime, iz iskaza svjedoka T.L. i zapisnika o kontroli mjernog mjesta Elektrodistribucije Podgorica br. 6 od 16.02.2010.godine, utvrđuje se da je dana 16.02.2010.godine, prilikom kontrole električnog brojila marke “Iskra” T 22 CD br. 1510598, koje se nalazilo u kući F.Lj., oca okrivljenog, zatečeno da je brojilo oštećeno, da je kroz polomljeno staklo provučena traka koja je zaustavila disk brojila, usljed čega se utrošak električne energije, vlasništvo oštećene Elektrodistribucije Podgorica, na brojilu nije mogao registrovati.<br>
	&nbsp;<br>
	Okrivljeni F.S.e u odbrani nije poricao da je on od odlaska porodice sa K2., kojoj je bila data kuća u zakup, koristio objekat, što potvrdjuje i svjedok T.L., pa je samim tim jedino okrivljeni F.S.e imao interes da polomi staklo na brojilu i umetne traku i na taj način troši električnu energiju bez registrovanja utroška, iz čega sud izvodi zaključak o okrivljenom kao izvršiocu krivičnog djela. &nbsp;&nbsp;<br>
	&nbsp;<br>
	Sud nije prihvatio odbranu okrivljenog da je brojilo i pored umetnute plastike registrovalo utrošak električne energije, zbog toga što iz iskaza svjedoka T.L. i sadržine zapisnika o kontroli mjernog mjesta Elektrodistribucije Podgorica br.6 od 16.02.2010.godine, nesporno proizilazi da je umetnuta traka zaustavila disk brojila, tako da se utrošak električne energije nije registrovao, a okrivljeni je zapisnik o kontroli mjernog mjesta u kojem je to konstatovano potpisao bez ikakvih primjedbi. Okrivljeni se branio i da nije znao za polomljeno staklo i traku u brojilu, što je nelogično, obzirom da je u odbrani naveo da je po odlasku porodice sa K2. iz objekta, očitavao stanje na brojilu, ispisivao ga na jednoj cjeduljici i ostavljao inkasantu Elektrodistribucije, što znači da je itekako bio upoznat sa stanjem brojila.<br>
	&nbsp;<br>
	Krivično djelo krađa iz čl.239 st.1 KZ čini onaj ko tuđu pokretnu stvar oduzme drugome u namjeri da njenim prisvajanjem sebi ili drugome pribavi protivpravnu imovinsku korist. Iz provedenih dokaza koji su već analizirani, proizilazi da namjera okrivljenog nije bila da pribavi malu imovinsku korist, jer učinilac koji krade struju, na način što trakom vrši kočenje diska brojila, tako da se utrošak električne energije ne registruje preko istog, ima namjeru da to čini dok god bude u mogućnosti.<br>
	&nbsp;<br>
	Sud nalazi da je okrivljeni, imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela krađa iz čl. 239 st. 1 KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je isti oženjen, otac dvoje maloljetne djece i da je neosuđivan, što je utvrđeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 30 (trideset) dana i istovremeno odredio rok provjeravanja od 1 (jedne) godine, odnosno da se utvrđena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka – sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a sud je oštećenu Elektrodistribuciju Podgorica radi ostvarivanja imovinsko–pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje dokaza o tome vodilo je nepotrebnom odugovlačenju postupka.<br>
	&nbsp;<br>
	Sa iznijetog, a primjenom čl. 374 ZKP-a, odlučeno je kao u izreci ove presude.<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.<br>
	<br clear="all">
	<u>DOSTAVITI</u>:<br>
	- ODT Podgorica<br>
	- Okrivljenom<br>
	- Po pravosnažnosti oštećenoj<br>
	&nbsp;<br>
	&nbsp;<br>
	&nbsp;&nbsp;<br>
	&nbsp;<br>
	&nbsp;</div>

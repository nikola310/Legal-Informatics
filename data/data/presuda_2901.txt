<strong>OSNOVNI SUD&nbsp; U DANILOVGRADU</strong><br>
<strong>K.br.58/10</strong><br>
<strong>Dana 14.05.2011.godine</strong><br>
&nbsp;
<div style="text-align: center">
	<strong>U IME NARODA</strong></div>
&nbsp;<br>
&nbsp;<br>
<strong>OSNOVNI SUD U </strong><strong>DANILOVGRADU</strong><strong>, </strong>kao prvostepeni krivični, po sudiji pojedincu Vladimiru Novoviću, uz učešće zapisničara Ane Ivanović, u krivičnom predmetu protiv okrivljenog G.R. iz D., koga brani M.A., advokat iz P., zbog krivičnog djela teška tjelesna povreda iz čl.151 st.4 u vezi st.1 Krivičnog zakonika, po optužnom predlogu &nbsp;Osnovnog državnog tužilaštva u Podgorici Kt.br.136/10 od 31.05.2010. godine, koji je na glavnom pretresu zastupala Snežana Šišević, zamjenik ODT-a iz P., nakon glavnog i javnog pretresa održanog dana 12.05.2011.godine u prisustvu zastupnika optužnog predloga, okrivljenog, advokatskog pripravnika Ž.R. koji je branio okrivljenog po zamjeničkom punomoćju advokata M.A., oštećene P.V. i punomoćnika oštećene adv. R.S., donio je dana 14.05.2011.godine, &nbsp;i istog dana javno objavio<br>
&nbsp;
<div style="text-align: center">
	<strong>P R E S U D U</strong></div>
&nbsp;<br>
Okrivljeni G.R., od oca M. i majke V.1, rodjene Č., rodjen ...godine u Š., sa prebivalištem u mjestu P.2 - opština D., državljanin Crne Gore, po zanimanju automehaničar, neoženjen, pismen, završio mašinsku školu, vojsku služio 2003/2004.godine u Nišu, vodi se u vojnoj evidenciji u Šavniku, srednjeg imovnog stanja, neosudjivan.<br>
&nbsp;<br>
Na osnovu čl.363 tač.3 ZKP-a
<div style="text-align: center">
	&nbsp;<strong>OSLOBAĐA SE OD OPTUŽBE</strong></div>
Da je:<br>
&nbsp;<br>
Dana 27.novembra 2009.godine, oko 23,00 časova, u mjestu P.2, opština D., drugog teško tjelesno povrijedio, na način što je pesnicom udario u stomak oštećenu P.V., usljed čega je oštećena pala na betonsku podlogu i tom prilikom zadobila tešku tjelesnu povredu u vidu preloma velike kvrge nadlaktične kosti desne ruke i oguljotine kože u predjelu trbuha,<br>
&nbsp;<br>
- čime bi počinio krivično djelo teška tjelesna povreda iz čl.151 st.4 u vezi st.1 KZ.<br>
&nbsp;<br>
Na osnovu čl.203 st.1 ZKP-a, troškovi krivičnog postupka padaju na teret budžetskih sredstava suda.<br>
&nbsp;<br>
Na osnovu čl.212 st.3 ZKP-a, oštećena P.V. se radi ostvarivanja imovinsko-pravnog zahtjeva upućuje na parnični postupak.<br>
&nbsp;
<div style="text-align: center">
	<strong>O b r a z l o ž e nj e</strong></div>
&nbsp;<br>
Optužnim predlogom ODT-a Podgorica Kt.br. 136/10 od 31.05.2010.godine, stavljeno je na teret okrivljenom G.R. da je izvršio krivično djelo teška tjelesna povreda iz čl.151 st. 4 u vezi st.1 KZ, činjenično opisano kao u izreci presude. U završnoj riječi zastupnik optužbe je predložio da se okrivljeni oglasi krivim i osudi po zakonu.<br>
&nbsp;<br>
Okrivljeni G.R.u odbrani datoj u istražnom postupku u bitnom je naveo da je dana 27.11.2009. godine, u večernjim časovima bio sa svojim bratom R. i drugom Đ.L. u kafani „S.“ u mjestu P.2. Sjeća se da je u kafani sjedio i P.O., zajedno sa L.V.om. Tvrdi da je P.O. njegov komšija, s tim što su odnosi između njihovih porodica u zadnje dvije godine poremećeni, a do problema je došlo kada je P.O. želio sa njim da se druži, a što P.O.u majka nije dozvoljavala. Dok su sjedjeli u kafani, P.O. je provocirao njegovog brata i pri tom je uticao na svog brata da ne reaguje. Kada su krenuli da idu kući, dok su se nalazili ispred kafane, P.O. je odjednom nasrnuo na njega, i to ne fizički već verbalnim putem, počevši da mu prijeti ga će ga ubiti i da za to samo čeka priliku. Zatim je prišao P.O.u i udario mu šamar. Tada su ih razvojili R.G., Đ.L. i L.V.. Nakon toga krenuli su da idu kući i u tom putu pomirio se sa P.O.om. Kada su došli blizu kuće P.O.a, P.O. je počeo da mu psuje oca, majku, strica i da mu prijeti da će ga ubiti. Tada je P.O. ušao u dvorište i zatvorio je kapiju. Tvrdi da je ostao da stoji ispred kapije. Potom je izašla majka i brat P.O.a i oni su počeli da mu prijete, a P.O. je čak tražio od brata da mu donese nož. Brat P.O.a je P.O.u donio nož i P.O. je njega gađao nožem. Bio je udaljen od P.O.a oko 5 metara, nož nije vidio kako izgleda, a pojasnio je da je njegova procjena bila da se radi o nožu, jer kada je pao na kamen zvecnuo je. Još je dodao da je sa P.O.om bio L.V., a da je sa njim bio Đ.L..<br>
&nbsp;<br>
Okrivljeni G.R.u odbrani datoj na glavnom pretresu u bitnom je naveo da je dana 27.11.2009.godine, oko 21,00 časova, bio u kafani „S.“ u mjestu P.2 zajedno sa svojim drugom Đ.L.. U jednom momentu vidio je da su u kafanu ušli P.O. i L.V.. Naveo je da njegova porodica i porodica P.O.a nijesu u dobrim odnosima, te da ne komuniciraju već određeno vrijeme. Dok su sjedjeli u kafani, nakon određenog vremena je došao i njegov brat G.R.2. Istakao je da je za vrijeme njihovog boravka u kafani, P.O. provocirao njegovog brata G.R.2 tako što ga je gledao, te da je on smirivao brata i uspio u tome kako isti ne bi reagovao. Neposredno poslije toga P.O. je krenuo prema njemu i uputio mu je prijetnje da će ga ubiti, da za to samo čeka priliku, te da za taj dan živi. Do fizičkog kontakta između njega i P.O.a nije došlo iz razloga što ih je gazda kafane N.V. razdvojio. Tom prilikom N.V. je iz pomenutog objekta istjerao P.O.a i L.V.a. Poslije četiri do pet minuta izašao je sa G.R.2 i Đ.L.. Tada je ispred kafane vidio P.O.a i L.V.a. Tvrdi da je P.O. nastavio da mu upućuje psovke i prijetnje da će da ga ubije. Zbog toga je P.O.u udario jedan šamar. Pojasnio je da je tada lijevom rukom zakačio jednu ogradu i da se malo posjekao. Zatim su ih razdvojili G.R.2, Đ.L. i L.V.. Ubrzo poslije toga se pomirio sa P.O.om i krenuli su da idu kući. Išli su zajedno on, Đ.L., P.O. i L.V., dok je njegov brat G.R.2 ostao kod kafane. Da bi došao do svoje kuće, gledano iz pravca kafane, morao je proći pored kuće P.O.a. Sve do dolaska ispred kuće P.O.a normalno su razgovarali. Kada su bili došli do kuće P.O.a, P.O. je zajedno sa L.V.om ušao u ograđeno dvorište svoje kuće i zatvorio je kapiju na dvorištu. Zatim mu je P.O. uputio niz psovki, govoreći mu da mu jebe oca, majku i mrtvoga strica. Vidio je da je L.V. držao tom prilikom P.O.a. Iznerviran krenuo je u pravcu P.O.a i došao do kapije. Tada ga je Đ.L. zaustavio i spriječio ga da uđe u dvorište. U momentu kada ga je Đ.L. držao, uzvratio je i uputio je niz psovki P.O.u, govoreći mu da mu jebe majku. Iz kuće su izašli P.V. i P.M.. Čuo je kako je P.O. tražio da mu P.M. donese nož. Krenuo je sa Đ.L. da ide i tada je vidio da je nešto metalno palo pored njega. Nije vidio o kakvom se predmetu radilo, samo je čuo zvuk metala kako udara o kamen. Pretpostavio je da se radilo o nožu. Kada je sa Đ.L. krenuo da ide kući, čuo je P.V. kako govori "V., spašavaj, zovi miliciju, G. nas pobiše".&nbsp; Nakon što je pošao kući ispričao je ocu cijeli ovaj dogadjaj, da bi njegov otac podnio prijavu u Ispostavu D.. Zatim je pojasnio da nije vidio da je brat P.O.a, P.M., O. donio nož, da su prilikom psovanja koje je bilo izmedju njega i P.O.a, P.V. i P.M. bili izašli iz kuće, da je L.V. držao P.O.a i da je V.N. bila ispred svoje kuće i da je vidjela cijeli dogadjaj. Još je dodao da je istu noć išao u policiju u Ispostavu D., da su tamo nakon njegovog dolaska dovedeni P.V. i P.O., te da P.V. u policiji nije pominjala bilo kakvu povredu. Naveo je i da je L.V. bio prisutan cijelo vrijeme ispred kuće P., da nije pokušavao da preskoči ogradu od dvorišta i da je P.V. za cijelo vrijeme dogadjaja bila udaljena od njega sigurno tri i više metara, a da je između njih bila ograda od dvorišta i zatvorena kapija. U završnoj riječi je kazao da prihvata završnu riječ svog branioca.<br>
&nbsp;<br>
Branilac okrivljenog G.R., advokatski pripravnik Ž.R., koji je postupao po zamjeničkom punomoćju advokata M.A., u završnoj riječi je zastupao tezu da nema dokaza da je njegov branjenik izvršio krivično djelo koje mu se stavlja na teret, zbog čega je predložio da ga sud oslobodi od optužbe.<br>
&nbsp;<br>
Sud je u dokaznom postupku na glavnom pretresu saslušao svjedoka-oštećenu P.V., saslušao svjedoka L.V.a, saslušao svjedoka Đ.L., saslušao svjedoka P.O.a, saslušao svjedoka N.V.2, saslušao svjedoka P.N., pročitao izvještaj ljekara specijaliste KC CG br. protokola 8380 od 28.11.2009.godine izdat na ime oštećene P.V., pročitao izvještaj ljekara specijaliste KC CG od 02.12.2009.godine izdat na ime oštećene P.V., pročitao izvještaj ljekara specijaliste KC CG br. protokola 15542 od 03.12.2009.godine izdat na ime oštećene P.V., pročitao izvještaj ljekara specijaliste KC CG br. protokola 14340 od 16.12.2009.godine izdat na ime oštećene P.V., pročitao izvještaj ljekara specijaliste KC CG br. protokola 14598 od 22.12.2009.godine izdat na ime oštećene P.V., pročitao nalaz i mišljenje vještaka sudske medicine dr B.B. Ki.br. 12/2010 od 06.05.2010. godine i neposredno saslušao vještaka sudske medicine dr B.B. i pročitao izvod iz kaznene evidencije Uprave policije PJ Nikšić Ispostava Šavnik br.243/10-721/2 od 15.09.2010.godine, izdat na ime okrivljenog G.R..<br>
&nbsp;<br>
Svjedok – oštećena P.V. u iskazu datom u istražnom postupku u bitnom je navela da sa porodicom G. postoji problem i to od momenta kada je preminuo njen suprug. Tvrdi da su okrivljeni G.R.i njegov brat, njenog sina O. zvali da se druži sa njima, što je ona zabranjivala, obzirom da su isti bili puno stariji od njenog sina. Zbog tih upozorenja, G. su prijetili njenom sinu O., a čak ga je jednom prilikom G.R.i udario. Kada je zbog tog udarca G.R.došao kući kod nje da se izvini, istjerala ga je iz kuće i kazala mu je da nema potrebe da se druži sa njenim sinom, te da njenog sina ostave na miru. I nakon tog događaja okrivljeni G.R.je nastavio sa provociranjem njenog sina. Predmetne noći, tvrdi da su njen sin P.O. i L.V. ušli u kuću, a da je ispred kuće čula psovke. Izašla je i vidjela je G.R., G.R.2 i L.Đ.. Tom prilikom kazala im je da idu od njene kuće i tada je R.2 preskočio ogradu, došao je do nje, zadao joj udarac stisnutom pesnicom u stomak, od kog udarca je pala na betonsku podlogu terase i slomila ključnu kost ruke. Zatim je G.R.sa bratom i drugom pobjegao. Istakla je da je u policiji ispričala cjelokupan događaj, da je tamo bio prisutan otac G.R. i G.R.2, G.M., kao i službenik policije P.3, kada je i ukazala na povredu koju je zadobila. Tvrdi da na njenu povredu niko nije obraćao pažnju. Otišla je u Urgentni centar i kada je ljekar pregledao saopštila mu je da povreda potiče iz nasilja, te da je o tome obavijestila policiju, tako da ljekar policiju nije obavještavao o njenoj povredi.&nbsp;<br>
&nbsp;<br>
Svjedok-oštećena P.V. u iskazu datom na glavnom pretresu u bitnom je navela da problemi između njene porodice i porodice G. traju pet godina, tj. od momenta kada je njen suprug preminuo. Naime, G.R.i G.R.2 su počeli njenog tada maloljetnog sina P.O.a da zovu da se sa njima druži, čemu se protivila iz razloga što je njen sin O. imao obaveza u školi i van škole. Zbog toga je bila prinuđena da takvo protivljenje saopšti i ocu G.R.i G.R.2, G.M.. Nakon što je takav svoj stav&nbsp; saopštila G.M., G.M. i njegova supruga V. njoj se više nijesu javljali. Jednom prilikom je G.R. opsovao njenog sina i udario ga je nogom u prepone, a kada je G.R.došao kod nje kući da se izvini zbog toga, kazao joj je da je njenog sina udario iz razloga što više neće da se druži sa njim i njegovim bratom. Dana 27.11.2009. godine, oko 23,00 časa bila je u krevetu, u svojoj porodičnoj kući, koja se nalazi u mjestu P.2 u opštini D.. Njen stariji sin P.M., koji boluje od cerebralne paralize, bio je u dnevnoj sobi i gledao je televiziju. Čula je galamu i psovke ispred kuće. Ustala je iz kreveta i vidjela da su u kuću ušli njen sin P.O. i njegov drug L.V.. Pitala ih je „Šta je to?“, misleći na galamu ispred kuće. Tada joj je P.O. kazao da su G. došli da ih biju. Izašla je na terasu od kuće, a za njom su izašli njen sin O., njen sin M. i L.V. Uputila se prema kapiji koja je bila zatvorena, a koja se nalazila oko 13 metara od ulaza u kuću. Kada je bila na 2-3 metra udaljena od zatvorene kapije, kazala je G.R., G.R.2 i L.Đ.,&nbsp; da idu. G.R. se zatrčao u njenom pravcu, preskočio je kapiju visine oko jedan metar i udario je stisnutom pesnicom u predjelu stomaka. Od tog udarca je pala na desnu stranu, na način što je desnom rukom i desnim ramenom ostvarila kontakt sa betonskom podlogom. Kada je G.R.udario stisnutom pesnicom u predjelu stomaka, taj udarac on joj je zadao na način što je bio licem okrenut prema njoj. Pošto je pala, vidjela je da je G.R.preskočio ogradu i da je otišao prema svojoj kući.&nbsp; Za cijelo to vrijeme G.R.2 i Đ.L. su se nalazili van ograde. Zatim su joj &nbsp;prišli njeni sinovi i L.V. i podigli su je. Njen stariji sin M. zadobio je napad i počeo je da povraće. Dok je zbrinjavala svog sina M. došla je policija. Policajci su joj kazali da zbog svađe koja je bila u kafani „S.“ moraju da saslušaju njenog sina O., te da treba da pođe i ona sa njima iz razloga što je O. u to vrijeme bio maloljetan. Tim policajcima kazala je da je povrijeđena i sa njima je otišla u Ispostavu D.. Tvrdi da je, kada je došla u Ispostavu D., kazala inspektoru čije je prezime P.3 da je G.R. udario. Sjeća se da na tu njenu tvrdnju inspektor P.3 nije ništa odgovorio, već je samo kazao da su G. pristali da se pomire, te da izvrše pomirenje i da svi idu svojim kućama. Pojasnila je da je odmah nakon pada od udarca koji joj je zadao G. osjetila bol u ruci, a koji bol se postepeno pojačavao. Takodje je osjećala i bol u stomaku, ali tome nije pridavala važnost, jer je mislila da će brzo proći. Iz policije nju i njenog sina P.O.a, policajci iz Ispostave D. su odvezli kolima kući. Nije tražila od ovih policajaca da je odvezu u Hitnu pomoć, zbog toga što je brinula o svom bolesnom djetetu koje je ostalo kući. Sjutradan, negdje poslije podne, otišla je u Urgentni centar Kliničkog centra Crne Gore u P. i tom prilikom ljekari su izvršili rengendsko snimanje ruke i ramena. Kada je ljekar prilikom pregleda pitao o načinu zadobijanja povrede, &nbsp;objasnila mu je na koji način je zadobila, te da je policija upoznata sa tim. Ovom ljekaru nije pominjala povredu stomaka, jer je računala da će joj ta povreda i bol proći. Nakon pregleda pošla je u Ispostavu D. i prijavila je događaj inspektoru P.3. Tom prilikom inspektoru P.3 je nudila da pogleda i medicinsku dokumentaciju, što je on odbio, kazavši da mu ne treba i da istu nosi kući. Obzirom da joj se bol u stomaku pojačavao, poslije dva dana ponovo je otišla u Urgentni centar Kliničkog centra Crne Gore, kada je i pregledana. &nbsp;Dalje je navela da je njena prva komšinica V.N. izašla iz kuće nakon što su je njeni sinovi i L.V. podigli sa betona. Sjeća se i da je V.N. kazala "Što je to noćas, kukala V.". Prilikom pada nije se dočekala na dlan desne ruke, već je direktno desnim ramenom kontaktirala sa betonskom podlogom terase. Odmah prilikom pada osjetila je veoma jak bol i probleme vezane za pokretljivost ruke, a jedva se obukla. Tvrdi da je u policiji čula kako je otac G.R.kazao da je njegov sin G.R.imao navodno neku povredu koju mu je zadao P.O., te da je išao u dom zdravlja na pregled. U završnoj riječi je navela da prihvata završnu riječ svoga punomoćnika.&nbsp;&nbsp;<br>
&nbsp;<br>
Punomoćnik oštećene P.V., advokat R.S. u završnoj riječi je kazala da se u ime oštećene pridružuje krivičnom gonjenju protiv okrivljenog, te da postavlja imovinsko-pravni zahtjev u iznosu od 10.000,00 eura. Tražila je i troškove krivičnog postupka u iznosu od 300,00 eura.<br>
&nbsp;<br>
Svjedok L.V. u iskazu datom na glavnom pretresu u bitnom je naveo da je dana 27.11.2009. godine došao u kafanu „S.“, koja se nalazi u mjestu P.2 u D.u, zajedno sa svojim budućim kumom P.O.om. Kada je ušao u kafanu vidio je da su za jednim stolom sjedjeli Đ.L. i G.R., a on i P.O. su sjeli za drugim stolom. U jednom momentu vidio je da su Đ.L. i G.R.izašli iz kafane. Poslije određenog vremena Đ.L. i G.R.su se vratili u kafanu zajedno sa G.R.2 i sjeli su za stolom za kojim su prethodno sjedjeli G.R.i Đ.L.. Došlo je do verbalne svađe između P.O.a i G.R.2, i to na način što su jedan drugom govorili da izađu ispred kafane. Sjeća se da je gazda kafane rekao njemu, P.O.u, G.R., G.R.2 i Đ.L. da izađu iz kafane. Kada su izašli ispred kafane takođe je došlo do verbalne svađe između P.O.a sa jedne strane i G.R.i G.R.2 sa druge strane. Nakon kratkog razgovora izmedju G.R.i P.O.a, &nbsp;vidio je da je G.R.udario P.O.a u predjelu glave. Nije se mogao izjasniti da li je u pitanju bila otvorena ili stisnuta šaka. Zajedno sa Đ.L. razdvojio je G.R.i P.O.a. Zatim je sa P.O.om krenuo prema kući P.O.a, a vidio je da su G.R., G.R.2 i Đ.L. pošli drugim putem. Nakon nekih tri do četiri minuta, dok su se kretali prema kući P.O.a, sreli su G.R., G.R.2 i Đ.L.. Opet je došlo do verbalne prepirke između G.R.i P.O.a. Nije im dozvolio da se fizički obračunaju, pa su on i P.O. nastavili da idu prema O. kući. Kada su došli do kuće P.O. prošli su kroz ulaznu kapiju i došli su do ulaznih vrata kuće. Tvrdi da je prilikom ulaska zatvorio kapiju, a dok je zatvarao kapiju vidio je da su G.R., G.R.2 i Đ.L. ušli u dvorište kuće P.O.a i da su se kretali prema kapiji od terase. Zatim je P.O. htio da se vrati i da krene prema njima, ali ga je on u tome spriječio držeći ga za odjeću. Došlo je do međusobnih psovki između G.R.i P.O.a. Potom je iz kuće izašla P.V. i pitala je šta se dešava. Đ.L. i G.R.2 nijesu prilazili kapiji. Dok je držao P.O.a, vidio je da je P.V. stajala kod kapije od terase, a da je G.R. pokušavao da preskoči ogradu, tj. kapiju. Tvrdi da G.R.nije uspio da preskoči ogradu. Pozicija P.V. bila je odmah uz kapiju, odnosno ogradu. U jednom momentu vidio je da je P.V. pala i to na način što je kontaktirala ledjima sa betonskom podlogom. Dok je ležala, P.V. je govorila da se pozove policija. Kada je to čuo G.R., pošao je do G.R.2 i Đ.L., nakon čega su isti &nbsp;otišli kući. Naveo je i da je P.V., prije nego što je pala, bila ledjima okrenuta prema njemu, a da je on stajao iza nje na udaljenosti od 3 do 4 metra. Poslije dogadjaja ostao je u kući P.V. i sin P.V., P.M. imao je napade i povraćao je. Tom prilikom P.V. se žalila da je boli ruka. Nakon nekih dva sata, došla je policija i P.V. i P.O. su sa policajcima otišli da daju izjavu, a on je ostao u kući P.4 kako bi vodio računa o P.M. Pojasnio je da je kapija na terasi kuće P.4 visine od 100 do 120 cm, da nije vidio na koji je način G.R. pokušavao da preskoči kapiju, da se na udaljenosti od 5 metara od kapije nalazila jedna sijalica, a da istina nije svo vrijeme gledao u pravcu G.R.dok je on pokušavao da preskoči ogradu. Cijeli dogadjaj ispred kuće P.4 trajao je oko 20 minuta, a tvrdi&nbsp; da nije vidio da je G.R.u bilo kojem momentu bio unutar ograde na terasi kuće P.4, a da je G.R. bio unutar ograde, on bi to sigurno vidio. Istakao je i da nije ulazio u kuću P.4, sve do momenta dok G.R. nije otišao, a da je u toku dogadjaja primijetio u susjednom dvorištu jednu stariju ženu koja je komšinica P.4.<br>
&nbsp;<br>
Svjedok Đ.L. u iskazu datom na glavnom pretresu u bitnom je naveo da je ispred kafane „S.“ bila svađa između G.R.i P.O.a i tom prilikom je G.R. ošamario P.O.a, a P.O. je govorio da će da ubije G.R.. Nakon toga, P.O. i G.R. su se pomirili, te su zatim on i G.R. krenuli prema kući G., dok su P.O. i L.V. krenuli prema kući P.4. Kuće P.4 i G. nalaze se na istom putu. Sjeća se da su P.O. i L.V. otišli malo prije njih i vidio je kada su isti skrenuli prema kući P.4. Nakon 10 do 15 sekundi pored kuće P.4 prošli su on i G.R.. Čuo je da je P.O. opsovao G.R. riječima „jebem ti sve živo i mrtvo. U tom trenutku G.R.je reagovao na način što je krenuo prema kući P.O.a. Kada je G.R.krenuo, on je pošao za njim, a P.O. i L.V. su već bili ušli u prostor koji je bio ograđen metalnom ogradom. U tom trenutku iz kuće P.4 izašli su majka i brat P.O.a. Tada je G.R. bio udaljen dva do tri metra od ograde i van ograde. Zatim je čuo da je P.O. nastavio da psuje i vrijeđa G.R.. Na te psovke i uvrede G.R.nije reagovao, s tim što ga je on držao. Sjeća se da je P.O. tražio nož od brata, a nije primijetio da je O. brat donio nož. Nije vidio da je P.V. bilo ko udario kritične noći, pa ni G.R.. Za cijelo vrijeme G.R.nije ulazio u ograđeni dio ispred kuće P.4. Pojasnio je da je u jednom momentu vidio da je P.V. došla na jedno dva do pet metara udaljenosti od kapije i to sa unutrašnje strane ograde. Istakao je i da je P.V. cijelo vrijeme stajala iza P.O.a, L.V.a i brata P.O.a.<br>
&nbsp;<br>
Svjedok P.O. u iskazu datom u istražnom postupku i na glavnom pretresu&nbsp; u bitnom je naveo da se prije dvije godine posvadjao sa G.R. i G.R.2, a iz razloga što nije došao kod njih kući kada su ga oni zvali. Nakon toga, G.R.je počeo da mu upućuje prijetnje, a čak ga je jednom prilikom opsovao i udario nogom u predjelu prepona. Dana 27.11.2009. godine, došao je u kafanu „S.“, zajedno sa svojim budućim kumom L.V.. Sjeli su za jednim stolom i primijetio je da se za drugim stolom nalaze G.R.i Đ.L.. Nakon izvjesnog vremena G.R.i Đ.L. su izašli iz kafane i poslije toga su se vratili, s tim što je sa njima došao i G.R.2. Ubrzo je sa G.R.2 počeo da se gleda, a zatim i da se prepire. Zatim je gazda kafane istjerao njega i L.V.a. Kada je sa L.V.om izašao iz kafane, odmah za njima izašli su G.R., G.R.2 i Đ.L.. On i L.V. uputili su se prema njegovoj kući. Na putu prema kući, vidio je da su iza njega i L.V. išli G.R., G.R.2 i Đ.L.. U jednom momentu G.R.mu je prišao i udario ga je stisnutom pesnicom u predjelu iza lijevog uha. Osjetio je bol, ali nije imao vidnu povredu od ovog udarca. Nakon što ih je L.Đ. razdvojio, nastavio je sa L.V.om da ide prema svojoj kući. Vidio je da su G.R., G.R.2 i Đ.L. otišli nekim drugim putem. Na putu prema kući, ponovo se sreo sa G.R., G.R.2 i&nbsp; Đ.L. i opet je došlo do prepirke izmedju njega i G.R.. Nije se mogao sjetiti šta su jedan drugom govorili, ali je siguran da je bilo psovki. Zatim je L.V. povukao njega i pošli su u pravcu njegove kuće. Tvrdi da su on i L.V. ušli u njegovo dvorište koje je neogradjeno, a zatim došli do ogradjene terase i kada je otvorio kapiju na terasi primijetio je na udaljenosti od 50 metara G.R., G.R.2 i Đ.L.. Zatvorio je vrata od kapije i zajedno sa L.V.om je ušao u svoju kuću. Prije nego što je ušao u kuću, njegova majka V. je izašla na terasu ispred kuće. Iz kuće je uzeo jedan nož, čija je dužina sječiva bila oko 10-tak centimetara i krenuo je da izlazi iz kuće. Tada ga je L.V. uhvatio i držao ga je da ne bi izašao. Otimao se i u jednom momentu, gurajući L.V.a uspio je da izadje ispred kuće. Vidio je da je G.R.preskočio ogradu od terase, odnosno da je preskočio kapiju i da je udario njegovu majku rukom negdje u predjelu stomaka. Naveo je da je njegova majka bila okrenuta prema njemu ledjima. Od tog udarca njegova majka je pala na ledja, s tim što je desnu ruku bila ispružila, tako da je prvo kontaktirala rukom sa betonskom podlogom. Tvrdi da je u tom trenutku izašla i njegova prva komšinica V.N., koja je kazala "Šta ti je to V. noćas". Nakon toga, vidio je da su G.R., G.R.2 i Đ.L. otišli. Njegov brat P.M. je podigao P.V. sa betona. Tvrdi da on nije podizao majku iz ležećeg položaja, već da je pošao do štale, s tim što ne zna iz kojeg je razloga otišao tamo. Nakon dogadjaja, majka mu se žalila da je boli ruka i stomak. Pojasnio je da je L.V. njega sprječavao da izadje iz kuće jedno najviše minut, da se kapija na terasi nalazi na udaljenosti oko 5 metara od kuće, te da je vidljiva sa ulaznih vrata. U momentu kada je uspio da izadje iz kuće, odmah potom vidio je da je G.R. preskočio ogradu i da je udario njegovu majku, a da je L.V. u tom momentu bio okrenut licem prema njemu, a ledjima prema kapiji.<br>
&nbsp;<br>
Svjedok V.N. u iskazu datom na glavnom pretresu u bitnom je navela da se kritične noći, oko 23,00 časova, nalazila u svojoj kući u mjestu P.2. Čula je neku svađu i zbog toga je izašla ispred kuće. Njena kuća nalazi se u neposrednoj blizini kuće P.V., odnosno njenu kuću i kuću P.V. razdvaja samo jedan zid. Kada je izašla ispred kuće, vidjela je da se P.V. nalazila na terasi od svoje kuće uz ogradu, a da se G.R. nalazio van ograde u dvorištu. Od P.V. bila je udaljena nekih 5 – 6 metara. Čula je da se svađaju G.R.i sin P.V. i u jednom momentu G.R. je otišao svojoj kući. Za cijelo vrijeme nije vidjela da je G.R. udario P.V., a tvrdi da bi sigurno vidjela da je G.R.to učinio. &nbsp;Takođe nije vidjela da je P.V. padala na beton, te da bi to sigurno vidjela da je bilo takvog pada. Pojasnila je da je od momenta kada je čula svadju, do momenta kada je izašla ispred kuće proteklo najviše jedan minut. Ispred vrata kuće P.V. bila je upaljena sijalica. U jednom momentu čula je kako je P.V. njoj kazala da zove policiju, a policiju nije pozvala, iz razloga što nije znala koji broj treba da pozove. Sjutradan nakon ovog događaja P.V. joj se žalila da je boli ruka, s tim što je za razlog bola nije pitala. Nakon dva dana od kritičnog događaja primijetila da je kod P.V. dolazila služba Hitne pomoći.<br>
&nbsp;<br>
Svjedok P.N. u iskazu datom na glavnom pretresu u bitnom je naveo da se sjeća da je jedne večeri u Ispostavu D. pristupio G.R.i da je podnio prijavu protiv sina P.V., a radi fizičkog napada. Nakon podnošenja prijave, patrola policije je otišla do mjesta gdje žive P.3 i dovela je maloljetnog sina P.V. i P.V.. Lično on je kao ovlašćeni policijski službenik postupao po prijavi okrivljenog G.R.. Odnosnom prilikom G.R.je izrazio želju za pomirenjem i tom prilikom je došlo do nekog kakvog-takvog pomirenja između G.R.i sina P.V.. Sjeća se da je tu bio prisutan i otac okrivljenog G.R.. Nakon pomirenja, svi su otišli svojim kućama. Tvrdi da se te večeri P.V. njemu nije žalila na bilo kakve povrede, a nije bilo ni pomena o priči da je P.V. te večeri napadnuta. Da je bilo drugačije, odnosno da je P.V. bila napadnuta, u tom pravcu bi postupao kao ovlašćeni policijski službenik. Sjutradan, negdje u večernjim časovima, u Ispostavu D. kod njega je došla P.V. i kazala mu je da je bila kod ljekara, te da je bila povrijeđena u događaju od prethodne noći. Tada je P.V. bila u pratnji njenog đevera. Sjeća se da P.V. ni toga dana nije podnijela prijavu, a da je đever P.V. insistirao na tome da on pozove G.R. i sina P.V., da obavi razgovor sa njima, kako bi se izdejstvovalo neko trajno pomirenje. Ovlašćeni službenik policije, zadužen za to, je naknadno bio podnio zahtjev za pokretanje prekršajnog postupka protiv G.R. i sina P.V. &nbsp;<br>
&nbsp;<br>
Iz sadržine nalaza i mišljenja vještaka sudske medicine dr B.B. Ki.br.12/2010 od 06.05.2010.godine, izvještaja ljekara specijaliste KC CG br. protokola 8380 od 28.11.2009.godine, izdatog na ime oštećene P.V., izvještaja ljekara specijaliste KC CG od 02.12.2009.godine, izdatog na ime oštećene P.V., izvještaja ljekara specijaliste KC CG br.protokola 15542 od 03.12.2009 godine, izdatog na ime oštećene P.V., izvještaja ljekara specijaliste KC CG br. protokola 14340 od 16.12.2009.godine, izdatog na ime oštećene P.V. i izvještaja ljekara specijaliste KC CG br. protokola 14598 od 22.12.2009.godine, izdatog na ime oštećene P.V., utvrđuje se da je, izmedju ostalog, oštećena P.V. pregledana dana 28.11.2009. godine od strane dežurnog ljekara specijaliste ortopeda Urgentnog centra KC CG u 14,43 časova, a zbog povrede desne ruke i &nbsp;dana 03.12.2009. godine od strane dežurnog ljekara specjialiste hirurga Urgentnog centra KC CG, zbog povrede trbuha. Takodje je bila na kontrolnim pregledima 02, 16. i 22.12.2009.godine. Oštećena P.V. zadobila je povredu u vidu preloma velike kvrge nadlaktične kosti desne ruke i oguljotinu kože trbuha, a koje povrede su nastale kratko vrijeme jedna za drugom, s tim što je povreda u vidu preloma velike kvrge nadlaktične kosti desne ruke teška tjelesna povreda i u zbiru sa drugom povredom ostaje teška tjelesna povreda. Povreda desne ruke u vidu preloma velike kvrge nadlaktične kosti nastala je prilikom pada oštećene dlanom desne ruke na tvrdu i ravnu podlogu, te prilikom ostvarenog kontakta dlana ove ruke i pomenute podloge, kada je cijelo tijelo povrijedjene oslonjeno na dlan, težinom tijela dovelo do pomenutog preloma nadlaktične kosti i oštećenja sitnih krvnih sudova, te nastajanja krvnog podliva unutrašnje strane nadlaktice desne ruke. Što se tiče povrede trbuha u vidu oguljotine kože nastala je djelovanjem zamahnute tupo – tvrde sile ravne površine slabijeg i tangencionog djelovanja na tijelo povrijedjene od naprijed i nešto više sa lijeve strane, dovodeći do oštećenja površinskog sloja kože, dok su dublje strukture trbuha ostale nepovrijeđene. Ova povreda mogla je nastati djelovanjem zamahnute stisnute šake i slično. Na glavnom pretresu vještak sudske medicine dr B.B. je pojasnio da je nakon nastajanja povrede u vidu oguljotine kože u predjelu trbuha moglo doći do zanošenja tijela povrijedjene ka desnoj strani, tj. pada desnom stranom tijela, tačnije desnim ramenim predjelom na neku tvrdu i ravnu podlogu, a zatim i nastanka povrede u vidu preloma velike kvrge nadlaktične kosti. Opisujući povredu trbuha, ljekar specijalista hirurg je prilikom pregleda dana 03.12.2009.godine, naveo da se radi o starijoj oguljotini lijeve strane tijela promjera 5 x 2 cm, a prilikom uzimanja anamnestičkih podataka od povrijeđene, ljekar navodi da je povreda nastala u nasilju 6 dana prije uradjenog pregleda. Svi podaci odgovaraju mogućnosti da je ova povreda nastala u vrijeme kritičnog događaja. U ostaloj medicinskoj dokumentaciji, a koja se odnosi na urađene preglede od strane ljekara specijaliste ortopeda, ova povreda se nije pominjala. Kako se kritični dogadjaj desio u novembru mjesecu, povrijedjena je svakako imala neku garderobu na sebi, a sila koje je dovela do oguljotine kože je morala biti intenzivnijeg karaktera nego sila koja bi nastala prilikom guranja povrijedjene za taj predio tijela. Ukoliko bi se prihvatila mogućnost da je navedena povreda nastala prilikom guranja povrijedjene, to bi svakako moglo dovesti i do gubitka ravnoteže povrijeđene i pada na podlogu, ali bi promjene na koži tijela gdje je djelovala sila morale biti značajno slabije izražene ili se pak ne bi manifestovale. Povreda u predjelu trbuha praćena je bolom slabijeg intenziteta, ali i osjećajem vlažnosti u tom predjelu, te bi bilo i traga na samoj odjeći. Što se tiče povrede i vidu preloma velike kvrge nadlaktične kosti, takva povreda praćena je intenzivnim bolom, nemogućnošću pokretanja ruke u odgovarajućem opsegu, posebno prilikom izvođenja pokreta desnom rukom i pokreta u desnom ramenu. Prilikom nastajanja takve povrede, moralo je doći do pojave krvnog podliva, kako iz oštećenih krvnih sudova slomljene kosti, tako i okolnog mekog tkiva, s tim što je ovaj krvni podliv morao biti u blizini samog preloma kosti i nije se morao uočiti na površini. Što se tiče osjećaja fizičkog bola, povrijeđena je prilikom nastajanja same povrede morala osjetiti jak bol u području desnog ramena, a protokom vremena se održavao na tom intenzitetu i trajao je više sati. Povreda u predjelu desnog ramena mogla je nastati prilikom pada i udara vrhom desnog ramena o kakvu tvrdu i ravnu podlogu, kao što je naprimjer betonska i slična podloga.<br>
&nbsp;<br>
Sud je cijenio nalaz i mišljenje ovog vještaka i njegovo pojašnjenje na glavnom pretresu pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi. &nbsp;<br>
&nbsp;<br>
Iz izvoda iz kaznene evidencije Uprave policije Ispostave Šavnik br.243/10-721/2&nbsp; od 15.09.2010.godine, utvrđuje se da okrivljeni G.R. nije osuđivan.<br>
&nbsp;<br>
Cijeneći odbranu okrivljenog i dokaze izvedene na glavnom pretresu sud je &nbsp;zaključio&nbsp; da nema dokaza&nbsp; da je okrivljeni G.R. počinio krivično djelo teška tjelesna povreda iz čl.151 st.4 u vezi st.1 KZ, na način, mjesto i vrijeme kako je to predstavljeno u izreci presude, zbog čega ga je na osnovu čl. 363 tačka 3 ZKP-a oslobodio od optužbe.<br>
&nbsp;<br>
Sud je&nbsp; cijenio iskaze svjedoka V.N., očevidca i prvog susjeda oštećene P.V. i&nbsp; P.N., ovlašćenog policijskog službenika Ispostave D., &nbsp;pa je našao da su se ovi svjedoci, objektivno, precizno i istinito izjasnili o činjenicama važnim za odlučivanje u ovoj krivično-pravnoj stvari. Pri tom ovi svjedoci nijesu imali bilo kakvog interesa da drugačije predstave okolnosti i činjenice o kojima su se izjašnjavali u svojim svjedočkim iskazima.<br>
&nbsp;<br>
Sud je prihvatio i iskaz svjedoka Đ.L., budući da iskaz ovog svjedoka u potpunosti korespondira sa iskazom svjedoka V.N., a u pogledu činjenice da kritične večeri ispred kuće oštećene P.V., okrivljeni G.R. nije udario oštećenu P.V..<br>
&nbsp;<br>
Sud je cijenio iskaz svjedoka-oštećene P.V., njenog sina svjedoka P.O. i svjedoka L.V., koji treba da bude kum svjedoku P.O., pa iste nije prihvatio iz razloga što su nelogični, protivrječni iskazu svjedoka V.N. i P.N., a pri tom iskazi svjedoka – oštećene P.V. i svjedoka P.O.a u pogledu odlučnih činjenica su protivrječni iskazu svjedoka L.V.a. Uz to svjedok-oštećena P.V. i njen sin svjedok P.O.&nbsp; su već duže vrijeme u svađi sa okrivljenim G.R. i njegovom porodicom, pa su samim tim svojim iskazima željeli da predstave kritični događaj drugačije od onoga kako se i desio.<br>
&nbsp;<br>
Naime, svjedok-oštećena P.V. navodi da je dana 27.11.2009. godine, bila u krevetu u porodičnoj kući u mjestu P.2, Opština D., da je čula galamu i psovke ispred kuće, pa je zbog toga ustala iz kreveta i vidjela da su u kuću ušli njen sin P.O. i njegovo drug L.V.. Tom prilikom na njeno pitanje o galami ispred kuće P.O. joj je kazao da su došli G. da ih biju. Zatim je izašla ispred kuće, a za njom su izašli P.O., L.V. i njen drugi sin M.. Kada je bila na 2-3 metra udaljena od kapije kazala je okrivljenom G.R. da ide od njene kuće, nakon čega se okrivljeni G.R. zatrčao u njenom pravcu, preskočio ogradu i udario je stisnutom pesnicom u predjelu stomaka od kog udarca je pala na desnu stranu i desnim ramenom ostvarila kontakt sa betonskom podlogom. Nakon što je pala vidjela je da je okrivljeni G.R. preskočio ogradu i da je otišao prema svojoj kući. Zatim su joj prišli njeni sinovi i L.V. i podigli su je sa betona. Odmah prilikom pada osjetila je veoma jak bol i probleme vezane za pokretljivost ruke, a koji bol se postepeno pojačavao, a takođe je osjećala i bol u stomaku. Nakon određenog vremena u njenu kuću došli su policajci koji su kazali da moraju da saslušaju njenog tada maloljetnog sina O., te da treba i ona sa njima da pođe, a zbog svađe koja je iste noći prethodno bila u kafani „S.“. Kada je došla u Ispostavu D. kazala je inspektoru P.N. da je G.R.udario. Nakon pomirenja sa G. ona i njen sin O. su od strane policije odvezeni kući, a pri tom od ovih policajaca nije tražila da je odvezu u Hitnu pomoć. Sjutradan, negdje poslije podne, otišla je KC CG&nbsp; u Podgorici i tom prilikom ljekari su izvršili snimanje ruke i ramena, s tim što ovom ljekaru nije pominjala povredu stomaka. Poslije pregleda otišla je kod inspektora P.N. i nudila mu je na pregled medicinsku dokumentaciju koju je isti odbio da pogleda. Nakon dva dana, obzirom da joj se bol u stomaku pojačavao otišla je u Urgentni centar KC CG, kada je i pregledana. U vrijeme dešavanja ispred njene kuće sjeća se i da je svjedok V.N. kazala „što je to noćas kukala V.“, a u policiji je čula kako je otac G.R. kazao da je njegov sin imao povredu koju mu je zadao P.O., te da je išao u Dom zdravlja na pregled.<br>
&nbsp;<br>
Ovakav iskaz svjedoka-oštećene P.V. je u suprotnosti sa iskazom svjedoka V.N., koja je kategorična da kritične večeri nije vidjela da je okrivljeni G.R. udario oštećenu P.V., te da oštećena P.V. nije padala na beton, a što bi sigurno vidjela, jer je bila udaljena 5-6 metara od mjesta na kojem se nalazila oštećena, a pri tom je ispred kuće oštećene bila uključena sijalica. Svjedok V.N. je nakon najviše jedan minut od kada je čula svađu izašla ispred kuće, a njenu kuću i kuću oštećene P.V. razdvaja samo jedan zid, dakle nalaze se jedna uz drugu. Pri tom svjedok V.N. je primijetila okrivljenog G.R.da je bio van ograde.<br>
&nbsp;<br>
Dalje je iskaz svjedoka-oštećene P.V. u suprotnosti sa iskazom svjedoka P.N., ovlašćenog policijskog službenika Ispostave D., a koji je između ostalog naveo da je kritične večeri bila podnijeta prijava od strane G. protiv sina P.V. zbog fizičkog napada i nakon što je patrola policije dovela sina oštećene P.V., a to je bio P.O. i oštećenu P.V., oštećena P.V. se njemu nije žalila na bilo kakve povrede, a nije bilo ni pomena o tome da je oštećena P.V. te večeri bila napadnuta. Nelogično je da oštećena P.V. ne prijavljuje svjedoku P.N. navodni napad na nju od strane okrivljenog G.R. i povrede koje su joj navodno kritičnom prilikom nanijete, jer da su joj nanijete od strane okrivljenog ona bi ih prijavila svjedoku P.N. i sigurno ih ne bi prećutala, pogotovo kod činjenice da je njen sin P.O. prijavljen za fizički napad. Nelogično je i to što je svjedok-oštećena P.V. u svom iskazu kazala da je u Ispostavi D. čula oca G.R.kako je kazao da je G.R.imao neku povredu koju mu je zadao P.O., te da je zbog te povrede išao u Dom zdravlja na pregled, a da ona ne traži da je prisutni policijski službenici vode na ljekarski pregled upravo zbog povrede koju joj je navodno nanio okrivljeni G.R., koji je njenog sina prijavio za napad.<br>
&nbsp;<br>
Iz nalaza i mišljenja vještaka sudske medicine dr B.B.&nbsp; Ki.br.12/2010 od 06.05.2010.godine, izvještaja ljekara specijaliste KC CG br. protokola 8380 od 28.11.2009.godine, izdatog na ime oštećene P.V., izvještaja ljekara specijaliste KC CG od 02.12.2009.godine, izdatog na ime oštećene P.V., izvještaja ljekara specijaliste KC CG br.protokola 15542 od 03.12.2009 godine, izdatog na ime oštećene P.V., izvještaja ljekara specijaliste KC CG br. protokola 14340 od 16.12.2009.godine, izdatog na ime oštećene P.V. i izvještaja ljekara specijaliste KC CG br. protokola 14598 od 22.12.2009.godine, izdatog na ime oštećene P.V., utvrđuje se da je, izmedju ostalog, oštećena P.V. pregledana dana 28.11.2009. godine od strane dežurnog ljekara specijaliste ortopeda Urgentnog centra KC CG u 14,43 časova, a zbog povrede desne ruke i dana 03.12.2009. godine od strane dežurnog ljekara specjialiste hirurga Urgentnog centra KC CG, zbog povrede trbuha. Takođe je bila na kontrolnim pregledima 02;16 i 22.12.2009. godine. Na osnovu takve medicinke dokumentacije vještak je mišljenja da je oštećena P.V. zadobila tešku tjelesnu povredu u vidu preloma velike kvrge nadlaktične kosti desne ruke,( a koja je konstatovana dana 28.11.2009.godine, u 14,43 časa) i oguljotine kože u predjelu trbuha, (a koja je konstatovana dana 03.12.2009.godine). Dalje se iz pojašnjenja vještaka sudske medicine dr B.B. sa glavnog pretresa utvrđuje da je povreda u vidu preloma velike kvrge nadlaktične kosti, takva povreda koja je praćena intezivnim bolom, sa nemogućnošću pokretanja ruke u odgovarajućem opsegu i prilikom nastajanja same povrede oštećena je morala osjetiti jak bol koji se održavao na tom intezitetu i trajao je više sati, dok je povreda u predjelu trbuha praćena bolom slabijeg inteziteta.<br>
&nbsp;<br>
Dakle, jasno je da u slučaju da je oštećena zadobila povrede kako je to ona navela, da bi takve povrede, a pogotovo prelom velike kvrge nadlaktične kosti desne ruke, koji je praćen intezivnim jakim bolom koji se održavao na tom intezitetu više sati od momenta nastanka i koja povreda je praćena nemogućnošću pokretanja ruke u odgovarajućem opsegu, ista prijavila svjedoku P.N. i pri tom odmah zatražila zdravstveni pregled i zbrinjavanje.<br>
&nbsp;<br>
Zatim iskaz svjedoka-oštećene P.V. nije u skladu ni sa iskazom svjedoka L.V.a, obzirom da svjedok L.V. isključuje mogućnost da je okrivljeni G.R. za cijelo vrijeme kritičnog događaja bio unutar ograde.<br>
&nbsp;<br>
Svjedok P.O. je u iskazu naveo da je nakon prethodne svađe i konflikta sa okrivljenim G.R., koji je bio u kafani „S.“ otišao kući zajedno sa budućim kumom L.V.om. Kada su on i L.V. ušli u ograđeni dio, ispred njegove kuće na udaljenosti od 50 metara primijetio je okrivljenog G.R.. Njegova majka, oštećena P.V. je izašla na terasu, a on je&nbsp; sa L.V.om ušao u kuću, uzeo nož i krenuo da izlazi iz kuće. L.V. ga je sprječavao da izađe ispred kuće. Nakon što se otrgao vidio je da je okrivljeni G.R. preskočio ogradu, da je udario njegovu majku rukom negdje u predjelu stomaka, nakon čega je njegova majka pala na leđa, s tim što je desnu ruku ispružila i prvo sa njom kontaktirala sa betonskom podlogom. Tada je izašla prva komšinica V.N. i kazala je „što je to V. noćas“. Zatim je njegov brat P.M. podigao njegovu majku sa betona, a on nije podizao majku iz ležećeg položaja, već je otišao do štale, ali ne zna zbog čega je tamo otišao.<br>
&nbsp;<br>
Ovakav iskaz svjedoka P.O.a je u suprotnosti sa iskazom svjedoka V.N., koja je kategorična da kritične večeri nije vidjela da je okrivljeni G.R. udario oštećenu P.V., te da oštećena P.V. nije padala na beton, a što bi sigurno vidjela, jer je bila udaljena 5-6 metara od mjesta na kojem se nalazila oštećena, a pri tom je ispred kuće oštećene bila uključena sijalica. Svjedok V.N. je nakon najviše jedan minut od kada je čula svađu izašla ispred kuće, a njenu kuću i kuću oštećene P.V. razdvaja samo jedan zid, dakle nalaze se jedna uz drugu. Pri tom svjedok V.N. je primijetila okrivljenog G.R. da je bio van ograde.<br>
&nbsp;<br>
Nelogično je da svjedok P.O., kako on kaže, nakon što je njegova majka pala na beton,&nbsp; istu nije podigao, već&nbsp; je pošao do štale iz razloga koji nije mogao da objasni, jer uobičajena reakcija svakog djeteta bila bi da priđe i pomogne majci.<br>
&nbsp;<br>
Iskaz svjedoka P.O. je u suprotnosti sa iskazom svjedoka L.V., obzirom da svjedok L.V. isključuje mogućnost da je okrivljeni G.R. za cijelo vrijeme kritičnog događaja bio unutar ograde.<br>
&nbsp;<br>
Sud nije prihvatio iskaz svjedoka L.V. u dijelu da je vidio da je P.V. u jednom momentu pala i to na način što je kontaktirala leđima sa betonskom podlogom, a iz razloga što prema navodima svjedoka očevidca V.N. oštećena P.V. nije padala na betonsku podlogu.<br>
&nbsp;<br>
Kod ovakvog stanja ocijenjenih dokaza, a kod činjenice da je okrivljeni negirao izvršenje krivičnog djela, da se iz iskaza očevidca svjedoka V.N. čije prisustvo potvrđuju svjedok-oštećena P.V., svjedok P.O., svjedok L.V. i okrivljeni, utvrđuje da kritičnom prilikom okrivljeni G.R. nije udario oštećenu P.V., niti je P.V. padala na beton, što se potvđuje i iskazom svjedoka Đ.L., da iz iskaza svjedoka P.N. se utvrđuje da oštećena P.V. iste te noći u policiji nije prijavila napad, niti zadobijanje bilo kakve povrede, sud izvodi zaključak da nema dokaza da je okrviljeni G.R.počinio krivično djelo teška tjelesna povreda iz čl.151 st.4 u vezi st.1 KZ.<br>
&nbsp;<br>
Stoji činjenica da je svjedok-oštećena P.V. zadobila tešku tjelesnu povredu u vidu preloma velike kvrge nadlaktične kosti desne ruke, (a koja je konstatovana dana 28.11.2009.godine, u 14,43 časa) i oguljotine kože u predjelu trbuha, (a koja je konstatovana dana 03.12.2009.godine),&nbsp; što se utvrđuje iz nalaza i mišljenja vještaka sudske medicine dr B.B.&nbsp; Ki.br.12/2010 od 06.05.2010.godine, pojašnjenja ovog vještaka sa glavnog pretresa, izvještaja ljekara specijaliste KC CG br. protokola 8380 od 28.11.2009.godine, izdatog na ime oštećene P.V., izvještaja ljekara specijaliste KC CG od 02.12.2009.godine, izdatog na ime oštećene P.V., izvještaja ljekara specijaliste KC CG br.protokola 15542 od 03.12.2009 godine, izdatog na ime oštećene P.V., izvještaja ljekara specijaliste KC CG br. protokola 14340 od 16.12.2009.godine, izdatog na ime oštećene P.V. i izvještaja ljekara specijaliste KC CG br. protokola 14598 od 22.12.2009.godine, ali nema dokaza da je navedene povrede oštećena zadobila dana 27.11.2009.godine, tako što je okrivljeni G.R. udario pesnicom u stomak, uslijed čega je oštećena pala na betonsku podlogu.<br>
&nbsp;<br>
Imajući u vidu sve naprijed navedeno, sud je okrivljenog G.R., primjenom čl.363 tač.3 ZKP-a oslobodio od optužbe, jer nije dokazano da je počinio krivično djelo teška tjelesna povreda iz čl.151 st.4 u vezi st.1 KZ<br>
&nbsp;<br>
Prilikom izvodjenja prednjih zaključaka sud je imao u vidu odbredbu čl. 3 st. 3 ZKP-a, a u kojoj je propisano da sumnju o postojanju činjenice koja čini obilježje krivičnog djela ili od koje zavisi primjena neke odredbe krivičnog zakonodavstva sud rješava na način koji je povoljniji za okrivljenog.<br>
&nbsp;<br>
Kako je okrivljeni oslobođen od optužbe, to troškovi krivičnog postupka na osnovu čl. 203 st.1 ZKP-a padaju na teret budžetskih sredstava suda.<br>
&nbsp;<br>
Shodno čl.212 st.3 ZKP-a oštećena P.V. je radi ostvarivanja imovinsko-pravnog zahtjeva upućena na parnični postupak.<br>
&nbsp;<br>
Na osnovu izloženog, a primjenom čl.363 tač.3 ZKP-a, odlučeno je kao u izreci.<br>
&nbsp;<br>
&nbsp;<br>
ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.<br>
&nbsp;<br>
&nbsp;<br>
&nbsp;<br>
Za tačnost otpravka<br>
Upravitelj sudske pisarnice<br>
Ratimir Brajović<br>

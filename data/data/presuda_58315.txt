<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.s2{color:black;}
.s3{font-style:italic;color:black;}
.s4{font-weight:bold;color:black;}
.p1{margin-left:5.0in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times New Roman;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br. 131/11</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije Gorana Šćepanovića, kao predsjednika vijeća i sudija porotnika V.N. i P. M., kao članova vijeća, sa zapisničarom Milijanom Minić u krivičnom predmetu optuženog </span><span class="s1">H. H.</span><span>, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva u Baru, Kt.br. 122/11 od 26.04.2011. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca N. A. i optuženog, dana 02.06.2011. godine donio je i javno objavio</span>
</p>
<p class="p5"></p>
<p class="p3">
<span class="s1">PRESUDU</span>
</p>
<p class="p5"></p>
<p class="p6">
<span>	Optuženi H. H., </span><span class="s2">od oca Z. i majke D. rođene K., rođen ... godine u M. </span><span class="s3">- </span><span class="s2">Kosovo, sa prebivalištem  mjestu rođenja, Albanac, po zanimanju vulkanizer, oženjen, otac dvoje maloljetne djece, pismen, završio srednju školu, lošeg imovnog stanja,</span>
</p>
<p class="p6"></p>
<p class="p3">
<span class="s4">K r i v  j e :</span>
</p>
<p class="p6"></p>
<p class="p6"></p>
<p class="p4">
<span class="s2">Što je:</span>
</p>
<p class="p5"></p>
<p class="p4">
<span class="s2">Dana 20.03.2011. godine u 21,30 časova, na graničnom prelazu Gat 5 Luke Bar u Baru, upotrijebio preinačenu javnu ispravu - boravišnu dozvolu Republike Slovenije br. SVN0592903, na način, što je ovlašćenim službenim licima pokazao pasoš Kosova ser. br. K00800629, koji glasi na njegovo ime i poništeni pasoš UNMIK-a br. K0914543 u kojem je na str. 11 utisnuta boravišna dozvola kojoj je istekla važnost dana 06.11.2009. godine i na kojoj je ispravljen datum važenja, odnosno isti je produžen na način što je umjesto datuma 06.11.2009. godine upisan datum 06.07.2011. </span>
</p>
<p class="p4"></p>
<p class="p4">
<span class="s2">-čime je učinio krivično djelo - </span><span class="s4">falsifikovanje isprave iz čl. 412 st. 2. u vezi st. 1. Krivičnog zakonika.</span>
</p>
<p class="p5"></p>
<p class="p6">
<span>            pa ga sud primjenom čl. 4, 32, 36, 42, 45 i 46 Krivičnog zakonika i čl. 359, 360 i 364  ZKP-a</span>
</p>
<p class="p6"></p>
<p class="p3"></p>
<p class="p3">
<span class="s1">OSUĐUJE</span>
</p>
<p class="p3"></p>
<p class="p4">
<span>Na kaznu zatvora u trajanju od 2 (dva) mjeseca i 10 (deset) dana u koju kaznu se uračunava vrijeme provedeno u pritvoru od 20.03.2011. godine do 02.06.2011. godine. </span>
</p>
<p class="p4"></p>
<p class="p4">
<span>Optuženi je dužan da plati troškove krivičnog postupka u iznosu od 150,00</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnicom Osnovnog državnog tužilaštva u Baru, Kt.br. 122/11 od 26.04.2011. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s2">Optuženi je u svojoj odbrani u prethodnom postupku izjavio da se dana 20.03.2011 godine u vremenu oko 21,30 časova pojavio na graničnom prelazu Luke Bar u Baru i imao namjeru da se ukrca na broj „Sveti Stefan“ koji saobraća na liniji Bar-Bari- Bar i da otputuje u inostranstvu. On je imao kod sebe dva pasoša, jedan pasoš je bio UMNIK-ov na kojem je na 11 strani tog pasoša bila utisnuta viza Republike Slovenije, a taj pasoš na kome je bila utisnuta viza je istekao. Takođe je kod sebe imao pasoš Republike Kosova, koji je izdat nedavno i koji je bio važeći i koji je regularan i koji nije falsifikovan. Ovlašćenim policijskim službenicima na graničnom prelazu pokazao je oba pasoša i isti su mu oduzeli. On je taj UMNIK-ov pasoš, odnosno vizu koja je utisnuta na strani br. 11 u Skoplju u Ambasadi na regularan način. Kada je izvadio novi pasoš koji je takođe posjedovao kod sebe i pokazao službenicima, a koji broj pasoša je K00800629 u taj pasoš nije bila utisnuta viza Slovenije već je ona bila utisnuta u njegov istekli pasoš, ali ponavlja da je važenje UMNIK pasoša bila istekla ali ne i Slovenačke vize. On je na taj način putovao kroz Evropu, a način što je pokazivao oba pasoša, jedan važeći od Republike Kosova i drugi istekli, a na kome se nalazi viza Slovenije. Na glavnom pretresu je izjavio da je u prethodnom postupku izjavio da je vizu Slovenije dobio na regularan načini da je u toku između isteka starog i dobijanja novog pasoša ta viza bila još uvijek na snazi. Međutim, zbog isteka roka važenja on je bio prinuđen da pribavi novu vizu, ali da bi mogao da podnese zahtjev za produženje vize on je morao da dobije garanciju od svog poslodavca kod koga radi kao vulkanizer, taj poslodavac mu je za garanciju tražio veliki novac i on je slučajno saznao da se jedno njemu nepoznato lice bavi produženjem važenja viza, sa tim licem u Prizrenu on se dogovorio da mu plati iznos od 350 € i nakon toga on mu je predao pasoš sa vizom u kojoj je bio promijenjen datum  izdavanja odnosno važenja te vize. On je u prethodnom postupku negirao da je izvršio krivično djelo jer je se bojao i smatrao da će sebi na taj način olakšati položaj.</span>
</p>
<p class="p4"></p>
<p class="p6">
<span>	U dokaznom postupku na saglasan predlog stranaka pročitan je iskaz svjedoka </span><span class="s2">Š. N. iz prethodnog postupka, pročitani su potvrda o oduzetim predmetima Ekspoziture granične policije Bar bez broja od 20.03.2011. godine, dopis Ambasade Republike Slovenije u Podgorici br. 214-56-1/2011 od 19.04.2011. godine, nalaz i mišljenje vještaka grafologa V. N. br. 26/11 od 12.04.2011. godine, izvršen je uvid u pasoš UMNIK br. K0914543 i boravišnu dozvolu Republike Slovenije br. SVN0592903 na ime Hoti Hajrush.  </span>
</p>
<p class="p6"></p>
<p class="p4">
<span class="s2">Svjedok </span><span class="s4">Š. N.</span><span class="s2"> je izjavio da je dana 20.03.2011. godine,  negdje oko 20,00 časova počeo ukrcaj putnika i vozila na putnički brod „Sveti Stefan“,  koji saobraćaja na liniji Bar-Bari. Negdje oko 21,30 časova na punktu za kontrolu   putnika - pješaka pojavio se putnik koji je na uvid prezentovao putnu ispravu Kosova, novi pasoš, na ime H.H. Takođe, konkretnom prilikom je kod sebe imao i stari pasoš UMNIK-a u kojem se na stranici br. 11 nalazila boravišna viza Republike  Slovenije. Posumnjajući u ispravnost navedene vize istu je podvrgao detaljnoj kontroli i tom prilikom utvrdio da je rok važenja vize prepravljen  i to tako što je umjesto da stoji 2010. stojalo je 2011, tačnije jedinica je zamijenila nulu. Kada je to rekao pomenutom licu isti mu je kroz razgovor rekao da je  sam prepravljao datum važenja. Lice H. H. su priveli i o svemu zatečenom je sačinio službenu zabilješku.</span>
</p>
<p class="p5"></p>
<p class="p4">
<span class="s2">Iz potvrde o privremeno oduzetim predmetima Ekspoziture granične policije Bar bez broja od 20.03.2011. godine utvrđeno je da su od optuženog oduzeti  putna isprava R Kosova broj 00800629 i putna isprava – poništena u kojoj je viza broj K0953084.</span>
</p>
<p class="p4"></p>
<p class="p4">
<span class="s2">Iz dopisa Ambasade Republike Slovenije u Podgorici br. 214-56-1/2011 od 19.04.2011. godine utvrđeno je da je Upravna jedinica Koper navedenoj H. H. izdala boravišnu dozvolu br. SVN0592903, sa periodom važenja od 27.11.2008. do 06.11.2009. Na osnovu 28. i 32. člana Zakona o strancima, izdavanje dozvole za prvi privremeni boravak ne smije biti na period duži od jedne godine.</span>
</p>
<p class="p4"></p>
<p class="p4">
<span class="s2">Iz nalaza i mišljenja vještaka grafologa V. N. br. 26/11 od 12.04.2011. godine, utvrđeno je da obrazac vize posjeduje zadovoljavajući kvalitet. U rubrici „Kraj in datum izdaje“ gdje je sada upisano „KOPER 27-11-09“, konstatovana je ispravka, odnosno mehaničko tretiranje kod cifre „9“, koja je prvobitno vjerovatno bila cifra „8“. (Sl.br. 1) u rubrici „Velja do“ gdje je sad upisano „06-07-11“, konstatovana je prepravka u dijelu cifara „07-11“. (Sl. br.2). </span>
</p>
<p class="p4"></p>
<p class="p4">
<span class="s2">Uvidom u pasoš UMNIK br. K0914543 i boravišnu dozvolu Republike Slovenije br. SVN0592903, koja se nalazi na strani br. 11, utvrđeno je da iste glase na ime H.  H.. Na mjestu predviđenom za fotografiju nalazi se fotografija optuženog. </span>
</p>
<p class="p4"></p>
<p class="p4">
<span class="s2">Sud je donio rješenje da se u dokaznom postupku neće pribaviti izvod iz kaznene evidencije na ime optuženog budući da optuženi ima prebivalište u Republici Kosovo i da bi pribavljanje izvoda vodilo odugovlačenju krivičnog postupka.</span>
</p>
<p class="p4"></p>
<p class="p4">
<span class="s2">Optuženi ima prebivalište u Kosovu i kako bi pribavljanje izvoda iz kaznene evidencije vodilo odugovlačenju krivičnog postupka donijeto je rješenje da se u dokaznom postupku neće kao dokaz izvesti izvod iz kaznene evidencije na ime optuženog. </span>
</p>
<p class="p6"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. Optuženi u svojoj odbrani u prethodnom postupku ne priznaje da je učinio krivično djelo, navodeći da je predmetnu dozvolu boravka dobio od nadležnog organa, dok je na glavnom pretresu priznao da je učinio krivično djelo, a da </span><span class="s2">je u prethodnom postupku negirao izvršenje krivičnog djela jer je na taj način mislio da će olakšati svoj položaj. Sud je prihvatio priznanje optuženog na glavnom pretresu, jer je isto potvrđeno svim izvedenim dokazima, a odbranu optuženog u prethodnom postupku sud je cijenio kao pokušaj izbjegavanja krivice. </span><span>Utvrđeno je da je o</span><span class="s2">ptuženi je dana 20.03.2011. godine u 21,30 časova, stupio na granični prelaz Gat 5 Luke Bar u Baru. Prilikom pasoške kontrole optuženi je ovlašćenim službenim licima pokazao pasoš Kosova ser. br. K00800629, na ime optuženog i poništeni pasoš UNMIK-a br. K0914543 u kojem se na str. 11 nalazi boravišna dozvola Republike Slovenije br. SVN0592903, na kojoj je ispravljen – produžen datum važenja i umjesto datuma 06.11.2009. godine upisan datum 06.07.2011. Iz izvještaja Ambasade Republike Slovenije i nalaza i mišljenja vještaka grafologa N. V. utvrđeno je da je predmetna dozvola boravka preinačena, jer je ista izdata na ime optuženog, ali je u njoj preinačen datum važenja, na način predstavljenu dispozitivu. Kako je dozvola boravka izdata od strane subjekta koji je označen kao izdavalac, a kako je izvršeno preinačenje roka važenja, dozvola boravka je preinačena javna isprava. Sud je iskaz svjedoka Š. N. cijenio kao jasan, objektivan i saglasan sa pismenim dokazima, zbog čega mu je poklonio vjeru.  </span>
</p>
<p class="p4"></p>
<p class="p4">
<span>Utvrđeno je da je optuženi krivično djelo učinio sa direktnim umišljajem, da je bio svjestan da posjeduje preinačenu javnu ispravu - dozvolu boravka, a utvrđena je i njegova namjera da tu ispravu upotrijebi kao pravu. </span>
</p>
<p class="p4"></p>
<p class="p4">
<span>Sud je precizirao optužnicu izostavljajući dio u kome je navedeno da predmetna dozvola boravka nije izdata na ime optuženog, jer je ta činjenica na nesumnjiv način utvrđena iz izvještaja Ambasade Republike Slovenije, a to proizilazi iz prvog dijela optužnice u kome je navedeno da je dozvola boravka preinačena, jer da nije izdata od strane državnih organa Republike Slovenije radilo bi se o lažnoj javnoj ispravi. </span>
</p>
<p class="p4"></p>
<p class="p4">
<span>U optužnici je navedeno da je predmetnoj dozvoli boravka </span><span class="s2">istekla važnost dana 06.07.2010. godine i na kojoj je ispravljen datum važenja, odnosno isti je produžen na način što je ispravljen u datum važenja 06.07.2011. Sud je precizirao navedeni dio optužnice navodeći da je dozvoli boravka istekla važnost dana 06.11.2009. godine i na da je na dozvoli ispravljen datum važenja, odnosno isti je produžen na način što je umjesto datuma 06.11.2009. godine upisan datum 06.07.2011, jer je uvidom dozvolu boravka utvrđeno da je kao datum isteka roka važenja upisan 06.07.2011. godine, a iz </span><span>izvještaja Ambasade Republike Slovenije utvrđeno je da je rok važenja dozvole bio do 06.11.2009. godine. Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p4"></p>
<p class="p4">
<span>Sud je optuženog osudio na kaznu zatvora u trajanju od 2 mjeseca i 10 dana. Za krivično djelo</span><span class="s2"> falsifikovanje isprave iz čl. 412 st. 2 u vezi st. 1 </span><span>Krivičnog zakonika propisana je kazna zatvora u trajanju od 3 mjeseca do 5 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio priznanje krivičnog djela, lične prilike jer je mlad čovjek, porodične prilike jer je oženjen i otac dvoje maloljetne djece i da je pokušaj optuženog da otputuje u inostranstvo bio motivisan ekonomskim razlozima. Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je optuženom primjenom čl. 45 i 46 Krivičnog zakonika ublažena kazna. Izrečena kazna zatvora po ocjeni suda odgovara težini učinjenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p4">
<span>Sud optuženom nije na osnovu čl. 75 st.1 Krivičnog zakonika izrekao mjeru bezbjednosti oduzimanja putne isprave UNMIK. Predmetna putna isprava je autentična  i optuženom je izdata od strane nadležnog organa. Optuženom se nije mogla izreći ni mjera bezbjednosti oduzimanja dozvole boravka Republike Slovenije </span><span class="s2">br. SVN0592903</span><span>. Navedena dozvola nalazi se na strani broj 11 putne isprave i njen je sastavni dio.</span><span class="s2"> Prema stavu zauzetom na sjednici Vrhovnog suda iz 1976, stavovima Višeg suda u Podgorici u presudama Kž broj 1550/10 od 13.09.2010. godine i Kž broj 1913/10 od 30.09.2010. godine u slučaju kada je preinačen dio autentične putne isprave ne može se izreći mjera bezbjednosti oduzimanja cijele putne isprave već se u tom slučaju može tražiti da nadležni organ u odgovarajućem postupku poništi ili obriše preinačeni dio. Dakle, cijeneći navedene stavove, viza se u ovoj fazi postupka ne može fizički odvojiti i oduzeti od optuženog, već se to može uraditi u postupku pred nadležnim organom, pa je kao neosnovan cijenjen predlog da se od optuženog putna isprava.  </span>
</p>
<p class="p4"></p>
<p class="p4">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru od 20.03.2011. godine do 02.06.2011. godine. </span>
</p>
<p class="p4"></p>
<p class="p4">
<span>Odluka o troškovima zasniva se na odredbi čl. 202 ZKP-a a ista se odnosi na troškove grafološkog vještačenja u iznosu od 77 € i troškove za rad suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p7">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 02.06.2011. godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1"> ZAPISNIČAR,				            PREDSJEDNIK VIJEĆA-SUDIJA</span>
</p>
<p class="p5">
<span class="s1">Milijana Minić	                                                                 Goran Šćepanović</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p5">
<span>Višem sudu u Podgorici u roku od 15 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p7"></p>
<p class="p7"></p>
<p class="p7">
<span class="s1">DNA</span><span>:	  - 1 x ODT</span>
</p>
<p class="p5">
<span> 		  - 1 x oglasna tabla</span>
</p>
<p class="p5">
<span>		  - 1 x braniocu</span>
</p>
<p class="p7">
<span> 	  - u spise</span>
</p>
<p class="p9"></p>


</body>
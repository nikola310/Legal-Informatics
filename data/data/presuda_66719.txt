<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:11pt;}
.p3{text-align:center;hyphenate:auto;font-family:Times New Roman;font-size:11pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p5{text-align:start;hyphenate:auto;font-family:Times New Roman;font-size:11pt;}
.p6{margin-left:2.0in;text-align:center;hyphenate:auto;font-family:Times New Roman;font-size:11pt;}
.p7{text-indent:0.5in;text-align:start;hyphenate:auto;font-family:Times New Roman;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U NIKŠIĆU</span>
</p>
<p class="p2">
<span>K. br. 602/2012</span>
</p>
<p class="p2">
<span>Dana  25.02.2012.godine</span>
</p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2">
<span>	</span><span class="s1">OSNOVNI SUD U NIKŠIĆU</span><span>, kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog J.M. iz Nikšića, zbog krivičnog djela teška kradja iz člana 240 stav 1 tačka 1 KZ, postupajući po optužnici ODT Nikšić Kt.br. 338/12 od 09.05.2012. godine, nakon javnog glavnog pretresa održanog dana 19.02.2013.godine, u prisustvu zamjenika ODT-a iz Nikšića Djorojević Dejana, okrivljenog i njegovog branioca Mitrić Dragana advokata iz Nikšića, donio je i dana 25.02.2013.godine javno objavio </span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Okrivljeni</span><span>: </span>
</p>
<p class="p2">
<span>	</span><span class="s1">J.M.</span><span>, od oca M. i majke N. rodjene D. rodjen  godine u Nikšiću, sa prebivalištem u Nikšiću-Mokra Njiva bb, državljanin Crne Gore, nezaposlen, neoženjen, lošeg imovnog stanja, ranije osudjivan presudom Osnovnog suda u Nikšiću K.br. 899/08 od 21.10.2009. godine zbog krivčnog djela iz člana 240 stav 1 tačka 1 KZ  na kaznu zatvora u trajanju od tri mjeseca. </span>
</p>
<p class="p2"></p>
<p class="p3">
<span class="s1">K r i v   j e</span>
</p>
<p class="p2"></p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span>Dana 30.03.2011. godine, oko 17 časova, u Nikšiću, u sportskoj kladionici Olimp, Koja se nalazi u ulici Sava Stanojevića, u namjeri da sebi protivpravnu imovinsku korist u vrijednosti manjoj od 150,00 eura, obio slot aparat, na način što je isti oborio na pod kladionice, od kojeg udara se navedeni aparat polomio, nakon čega je iz ladice tog polomljenog slot aparata oduzeo novac u iznosu od 30,00 eura, a zatim upotrebom fizičke sile obio fioku radnog stola u navedenoj kladionici iz koje je oduzeo novac u iznosu od 48,00 eura, na koji način je oduzeo novac vlasništvo sportske kladionice Olimp u ukupnom iznosu od 78,00 eura </span>
</p>
<p class="p4"></p>
<p class="p4">
<span>- čime je izvršio krivično djelo sitna kradja, prevara ili utaja iz člana 246 stav 1 Krivičnog zakonika.</span>
</p>
<p class="p2"></p>
<p class="p4">
<span>- pa sud okrivljenog zbog izvršenja navedenih krivičnih djela primjenom citiranih zakonskih odredbi, odredbi iz člana 4 stav 2, člana 32, 36 i 42 KZ  i odredbi iz člana 226, 229 i 374 ZKP-a okrivljenog </span>
</p>
<p class="p5"></p>
<p class="p6">
<span class="s1">                                              </span>
</p>
<p class="p3">
<span class="s1">O S U D J U J E</span>
</p>
<p class="p3"></p>
<p class="p7">
<span class="s1">Na kaznu zatvora u trajanju od 40 (slovima: četrdeset) dana</span><span>, koju kaznu je okrivljeni dužan izdržati nakon pravosnažnosti presude. </span>
</p>
<p class="p2"></p>
<p class="p4">
<span>Obavezuje se okrivljeni da na ime paušala kao dijela troškova krivičnog postupka plati iznos od 50,00 eura u roku od 15 dana od dana pravosnažnosti presude pod prijetnjom prinudnog izvršenja na žiro račun Osnovnog suda u Nikšiću broj 832-32-152 i da sudu dostavi dokaz o izvršenoj uplati. </span>
</p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	</span><span class="s1">Osnovni državni tužilac u Nikšiću</span><span> svojim optužnicom Kt.br.338/11 od 09.05.2012.godine, stavio je na teret okrivljenom J.M. izvršenje krivičnog djela teška kradja iz člana 244 stav 1 tačka 1 Krivičnog zakonika. Zamjenik ODT-a Djorojević Dejan, koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog predloga i u konačnom predložio sudu da okrivljenog oglasi krivim i osudi po zakonu.</span>
</p>
<p class="p2">
<span> </span>
</p>
<p class="p2">
<span>	</span><span class="s1">Okrivljeni J.M.</span><span> u svojoj odbrani datoj u postupku istrage i priliko saslušanja na glavnom pretresu, negirajući izvršenje krivčnog djela koje mu je stavljeno na teret optužbom u bitnom je naveo da je dana 30.03.2011. godine, u poslijepodnevnim časovima bio u kladionici Olimp, koja se nalazi u ulici Sava Stanojevića, da je osim njega u toj kladionici bio i radnik te kladionice za koga zna da se preziva M., i da je igrajući na slot aparatu izgubio dosta novca, pri čemu se ne može izjasniti o tačnom iznosu koji je izgubio toga dana jer je i prethodnih dana igrao na aparatima u toj kladionici i gubio novac i u jednom momentu iznerviran gubitkom novca oborio slot aparat na kojem je prethodno igrao na pod i vidio da se aparat od tog pada polomio, ali nije uzimao novac ni iz tog slot aparata, niti iz ladnice radnog stola u kladionici, već je odmah nakon toga napustio kladionicu. Pojasnio je i da je u drugom dijelu kladionice tom prilikom bio prisutan i Ć. G. koji je takodje igrao na jednom svot aparatu i da je Ćorović ostao u unutrašnjosti kladionice nakon što je on napustio istu. </span>
</p>
<p class="p2"></p>
<p class="p2">
<span>	U toku glavnog pretresa, neposredno nakon saslušanja svjedoka M. M. okrivljeni J.M. je izmijenio svoju odbranu i istakao da je kritičnom prilikom iz kladionice Olimp u ulici Sava Stanojevića uzeo novac u iznosu od oko 80 eura, koji novac toga dana i prethodnih dana izgubio u toj kladionici, tako što je u jednom momentu slot aparat na kojem je prethodno igrao oborio na pod i polomio, kada je iz aparata ispao metalni novac koji je on pokupio i vidio da se radi o iznosu od oko 30 eura, pri čemu je primijetio da je nakon što je oborio aparat iz kladionice izašao radnik iste Milić i tada je on otišao do stola za kojim sjedi radnik kladionice i otvorio ladicu stola koja nije bila zaključana i iz iste oduzeo novac u iznosu od oko 50 eura, koji je koliko se sjeća bio u papirnim apoenima od pet i deset eura, pri čemu je u toj ladici ostalo još novca koji on nije uzimao i nakon toga se udaljio iz kladionice i oduzeti novac ponio sa sobom, a sjutra dan nakon toga novac vratio i predao radniku kladionice, pri čemu ne zna da li je novac predao radniku Milić Slobodanu ili njegovom bratu blizancu, jer su u to vrijeme njih dvojica radili u toj kladionici u dvije smjene. </span>
</p>
<p class="p2"></p>
<p class="p4">
<span>U svojoj završnoj riječi okrivljeni je, ostajući pri odbrani koju je iznio na glavnom pretresu nakon saslušanja svjedoka M. M.lično i preko svog branioca predložio sudu da ga oslobodi od optužbe smatrajući da nije dokazano da je počinio krivično djelo koje mu je stavljeno na teret optužnicom ODT Nikšić a da sud nmože izmijeniti činjenični opis optužnice ODT Nikšić u pravcu izvršenja krivičnog djela sitna kradja, prevara ili utaja iz člana 246 stav 1 KZ jer bi na taj način povrijedio objektivni identitet optužbe na štetu okrivljenog. </span>
</p>
<p class="p4"></p>
<p class="p2">
<span>	Sud je na glavnom pretresu u dokaznom postupku pročitao zapisnik o uvidjaju uprave policije CG PJ Nikšić Ku.br. 170 od 30..03.2011. godine, izvršio uvid u foto-dokumentaciju Uprave policije CG PJ Nikšić broj 280/11 od 30.03.2011. godine, neposredno saslušao svjedoka M. M. na saglasan predlog stranaka pročitao iskaz svjedoka M. S. dat u postupku istrage i na ranije održanom glavnom pretresu i iskaz svjedoka Ć.G. dat u postupku istrage i pročitao izvod iz kaznene evidencije za okrivljenog dat od Uprave policije Crne Gore – PJ Nikšić.</span>
</p>
<p class="p2"></p>
<p class="p2">
<span>	Analizirajući provedene dokaze, pojedinačno i u njihovoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni J.M. počinio krivično djelo koje je činjenično i pravno opisano u izreci presude i istog oglasio krivim i krivično-pravno odgovornim iz sljedećih razloga:</span>
</p>
<p class="p2"></p>
<p class="p2">
<span>	</span><span class="s1">Svjedok M. S.</span><span> u svom iskazu u bitnom je naveo da je zaposlen u kladionici Olimp koja se nalazi u ulici Sava Stanojevića i da je dana 30.03.2011. godine, oko 17 časova bio na svom radnom mjestu, da je sjedio za pultom, a da su u to vrijeme na slot aparatima u kladionici igrali Ć. G. i J.M., da je J.M. na jednom slot aparatu uložio pet eura, u papirnom apoenu i nekoliko eura u metalnom novcu, koji iznos je izgubio i nakon toga objema rukama taj aparat za kojim je prethodno igrado oborio na pod, nakon čega je podigao taj aparat koji je bio polomljen zbog čega je on taj aparat isključio iz struje, nakon čega mu je okrivljeni J.ć tražio da mu da novac iz aparata, ne precizirajući iznos koji je tražio i da će ukoliko mu on ne da novac on isti sam uzeti, ali on okrivljenom Janjiću nije dao novac, već je zaključao ladicu radnog stola za pultom u kojoj se nalazio novac od uplata tiketa, a zatim izašao iz kladionice kako bi pozvao policiju, da bi nakon nekoliko minuta prilikom povratka u kladionicu i vidio da je J. istu napustio i da se udaljava od kladionice, dok je Ć. G. stajao na ulazu kladionice. Takodje je objasnio da je nakon što je ušao u kladionicu vidio da je ladica radnog stola za pultom koju je prije izlaska zaključao obijena i popisom utvrdio da iz ladice nedostaje novac u iznosu od 48,00 eura u metalnim apoenima. Objasnio je da tu ladicu radnog stola nije bilo teško obiti jer je brava sa kojom je ista zaključavana bila vrlo slaba, jer je prethodno bila oštećena,  tako da je dovoljno bilo djelovati malo jače prilikom otvaranja ladice kako bi se ista otvorila ili upotrijebiti neko podesno sredstvo da bi se ladica otvorila, pri čemu on nije primijetio na toj ladici bilo kakvu vrstu oštećenja koja bi ukazivala da se na istu djelovalo nekim podesnim sredstvom. Takodje je istakao da tom prilikom on nije izvršio popis novca u polomljenom slot aparatu, jer on nije bio zadužen sa tim slot aparatom, s obzirom da su za popis novca u aparatima bili zaduženi vlasnici kladionice ili njihov zastupnik.</span>
</p>
<p class="p2"></p>
<p class="p2">
<span>	</span><span class="s1">Svjedok M. M.</span><span>u svom iskazu u bitnom je naveo da je u vrijeme dešavanja kritčnih dogadjaja vodio kladionicu Olimp koja se nalazi u ulici Sava Stanojevića i da se sjeća da ga je dana 30.03.2011. godine, u večernjim časovima radnik te kladionice M. S. obavijestio da je okrivljeni J.M. polomio slot aparat u toj kladionici i da sumnja da je okrivljeni odnio novac iz tog aparata, te da je okrivljeni obio i ladicu radnog stola i iz iste oduzeo novac u iznosu od 48,00 eura, o kojim dogadjajima je obavijestio policiju, nakon čega je on otišao do te kladionice i utvrdio da je u istoj bio jedan djelimično polomljen slot aparat na kojem je bila nasilno otvorena ladica u kojoj stoji novac koji ulažu igrači u aparat, koja ladica se mogla otvoriti i namjerno ili pri padu aparata, zatim izvršio popis novca u tom slot aparatu i utvrdio da iz istog nedostaje iznos od 30,00 eura, a da se u ladici aparata nalazi novac u iznosu od oko 50 eura u kovanicama i papirnim apoenima od pet i deset eura. Takodje je istakao da se kao prestavnik oštećene kladionice Olimp ne prudružuje krivčnom gonjenju protiv okrivljenog i da ne ispostavlja imovinsko pravni zahtjev jer je od radnika kladionice obaviješten da je okrivljeni Janjić oduzeti novac vratio sjutra dan nakon kritičnog dogadjaja.</span>
</p>
<p class="p2"></p>
<p class="p2">
<span>	</span><span class="s1">Svjedok Ć.G.</span><span>u svom iskazu u bitnom je istakao da dobro poznaje okrivljenog J.M., da mu je poznato gdje se nalazi kladionica Olimp u ulici Sava Stanojevića, da je često odlazio u tu kladionicu jer se ista nalazi na oko 50 metara udaljenosti od njegove kuće, ali da nikada nije bio prisutan u istoj kada je J.M. polomio neki slot aparat, te da mu bilo šta u vezi sa takvim dogadjajem nije poznato. </span>
</p>
<p class="p2"></p>
<p class="p2">
<span>	Na osnovu interpretiranih i ostalih provedenih dokaza sud je utvrdio sljedeče činjenice:</span>
</p>
<p class="p2"></p>
<p class="p2">
<span>	Zapisnikom o uvidjaju Uprave policije CG PJ Nikšić Ku.br.170 od 30.03.2011. godine i foto-dokumentacijom Uprave policije CG PJ NIkšić broj 280/11 od 30.03.2011. godine, utvrdjeno je da je navedenog dana M. S. prijavio službenicima policije da je od strane okrivljenog J.M. polomljen slot aparat u kladionici Olimp, koja se nalazi u ulici Sava Stanojevića u Nikšiću i da je iz tog slot aparata i ladice radnog stola u kladionici otudjen novac, nakon čega su službenici policije izvršili uvidjaj u predmetnoj kladionici i utvrdili da se u istoj nalazi polomljeni slot aparat i taj polomljeni slot aparat i ladicu radnog stola iz koje je prijavljen nestanak novca fotografisali.</span>
</p>
<p class="p2"></p>
<p class="p2">
<span>	Iskazom svjedoka Milić Slobodana utvrdjeno je da je okrivljeni J.M. dana 30.03.2011. godine, oko 17 časova u kladionici Olimp koja se nalazi u ulici Sava Stanojevića oborio slot aparat na kojem je prethodno igrao, pri čemu se taj aparat polomio, koju činjenice nije negirao ni okrivljeni, nakon čega je imenovani svjedok zaključao ladicu radnog stola u kojoj se nalazio nova cod uplata tiketa i napustio kladionicu kako bi pozvao policiju, da bi nakon povratka u unutrašnjost kladionice vidio da je ladica koju je prethodno zaključao otvorena upotrebom fizičke snage, jer je brava na istoj bila jako loša i da iz te ladice nedostaje metalni novac u iznosu od 48,00 eura. </span>
</p>
<p class="p2"></p>
<p class="p4">
<span>Iskazom svjedoka M. M. utvrdjeno je da je iz ladice predmetnog polomljenog slot aparata koji se nalazio u navedenoj kladionici otudjen iznos od 30,00 eura, dok je u samom slot aparatu ostao iznos od oko 50,00 eura novca u papirnim apoenima i metalnim kovanicama. </span>
</p>
<p class="p2"></p>
<p class="p4">
<span>Na osnovu navedenih činjenica, cijeneći pri tom kazivanje okrivljenog J.M. kao istinito u dijelu u kome je okrivljeni naveo da je kritičnom prilikom on izvršio oduzimanje novca u iznosu od oko 30,00 eura iz polomljenog slot aparata i iznosa od oko 50,00 eura iz ladice radnog stola koji se nalazio iza pulta kladionice, primjenjujući pri tom odredbu člana 3 stav 3 ZKP-a koja propisuje da će ako i nakon pribavljanja svih raspooživih dokaza i njihovog izvodjenja u krivičnom postupku ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjedba neke od odredbe KZ ili ZKP-a sud donijeti odluku koja je povoljnija za okrivljenog, sud na nesumnjiv način utvrdio da je okrivljeni J.M. dana 30.03.2011. godine, oko 17 časova, u Nikšiću, u sportskoj kladionici Olimp, Koja se nalazi u ulici Sava Stanojevića, u namjeri da sebi protivpravnu imovinsku korist u vrijednosti manjoj od 150,00 eura, obio slot aparat, na način što je isti oborio na pod kladionice, od kojeg udara se navedeni aparat polomio, nakon čega je iz ladice tog polomljenog slot aparata oduzeo novac u iznosu od 30,00 eura, a zatim upotrebom fizičke sile obio fioku radnog stola u navedenoj kladionici iz koje je oduzeo novac u iznosu od 48,00 eura, na koji način je oduzeo novac vlasništvo sportske kladionice Olimp u ukupnom iznosu od 78,00 eura i da je na taj način okrivljeni J.M. počinio krivično djelo sitno djelo kradja, prevara ili utaja iz člana 246 stav 1 Krivičnog zakonika na način, u vrijeme i na mjestu kako je to predstavljeno u izreci presude. Naime, imajući u vidu iskaz svjedoka M. M., da je vršeći popis novca u predmetnom polomljenom slot aparatu u ladici istog našao iznos novca od oko 50,00 eura i utvrdio da iz te ladice nedostaje iznos od 30,00 eura, po ocjeni suda očigledno je da okrivljeni oduzimajući novac iz predmetne kladionice nije imao namjeru da pribavi protivpravnu imovinsku korist u vrijednosti većoj od 150,00 eura, jer bi u slučaju postupanja sa takvom namjerom okrivljeni oduzeo sav novac koji se nalazio u ladici predmetnog slot aparata, a ne samo iznos od 30,00 eura, odakle nedvosmisleno proizilazi da radnje koje je kritičnom prilikom preduzeo okrivljeni zbog svog subjektivnog elementa ne mogu predstavljati izvšrenje krivičnog djela teška kradja iz člana 240 stav 1 tačka 1 KZ koje je okrivljenom bilo stavljeno na teret optužnicom ODT Nikšić, već da se u konkretnom slučaju radi o izvršenju krivičnog djela sitno djelo kradja, prevara ili utaja iz člana 246 stav 1 KZ, zbog izvršenja kojeg krivičnog djela je okrivljeni u predmetnom postupku oglašen krivim.</span>
</p>
<p class="p2"></p>
<p class="p2">
<span>	U tom pravcu, prilikom ocjene subjektivnog odnosa okrivljenog prema izvršenom krivičnom djelu sud je utvrdio da je okrivljeni prilikom izvršenja predmetnog krivičnog djela postupao sa direktnim umišljajem jer iz utvrdjenog činjeničnog stanja proizilazi da je okrivljeni preduzimajući radnje opisane u izreci presude postupao sa očiglednom namjerom da na taj način sebi pribavi protiv pravnu korist u vrijednosti manjoj od 150,00 eura, odakle nedvosmisleno proizilazi da je okrivljeni prilikom izvrešnja predmetnog krivčnog djela bio svjestan istog i htio njegovo izvršenje. </span>
</p>
<p class="p2"></p>
<p class="p2">
<span>	Takodje, sud je, s obzirom da nije prihvatio pravnu kvalifikaciju navedenu u optužnici ODT Nikšić kojom je okrivljenom stavljeno na teret izvršenje krivičnog djela teška kradja iz člana 240 stav 1 tačka 1 KZ, prilikom donošenja odluke o krivici okrivljenog, na osnovu utvrdjenog činjeničnog stanja izmijenio činjenični opis izvršenog krivičnog djela u odnosu na činjenični opis istog naveden u optužnom predlogu ODT-a, tako što je naveo da je okrivljeni postupao u namjeri da sebi pribavi protiv pravnuimovinsku korist koja ne prelazi vrijednost od 150,00 eura, kao i prihvatajući iskaz svjedoka M. S. u dijelu na koji je kritičnom prilikom okrivljeni izvršio obijanje ladice radnog stola u kladionici, smatrajući da takvim izmjenama činjeničnog opisa u odnosu na činjenični opis koji je sadržao optužni akt, po ocjeni suda nije povrijedjen objektivni identitet optužbe na štetu okrivljenog, jer učinjenom izmjenom okrivljenom nije stavljena na teret kriminalna količina veća od one koja je bila navedena u optužnici ODT Nikšić.</span>
</p>
<p class="p2"></p>
<p class="p2">
<span>	Cijeneći navedeni iskaz svjedoka Ć.G. sud je našao da isti nije od uticaja na donošenje odluke o krivici okrivljenog u predmetnom krivičnom postupku, jer se imenovani svjedok u svom iskazu nije izjasnio ni o jednoj činjenici koja bi bila relevantna za donošenje odluke u predmetnoj krivično pravnoj stvari.</span>
</p>
<p class="p2"></p>
<p class="p4">
<span>Prilikom donošenja odluke o vrsti i visini kazne okrivljenom, sud je u smislu člana 42 stav 1 KZ kao olakšavajuće okolnosti na strani okrivljenog našao loše imovne prilike i relativnu mladost okrivljenog u vrijeme izvršenja predmetnog krivčnog djela, dok je raniju osudjivanost okrivljenog utvrdjenu uvidom u izvod iz kaznene evidencije za okrivljenog, sud istom cijenio kao otežavajuću okolnost u sklopu ličnosti okrivljenog, jer je po ocjeni suda očigledno da je okrivljeni lice koje pokazuje sklonost ka izvršenju krivičnih djela i to imovinskih delikata i da kazna koja je okrivljenom izrečena prilikom ranije osudjivanosti na istog nije u dovoljnoj mjeri uticala da ne čini nova krivična djela. Cijeneći navedene navedene okolnosti sud je na osnovu člana 36 KZ okrivljenog osudio na kaznu zatvora u trajanju od četrdeset dana, smatrajući da je ovakva kazna primjerena težini izvršenog krivičnog djela i okrivljenom kao učiniocu istog i da će se sa ovakvom kaznom na okrivljenog u dovoljnoj mjeri uticati da ne čini nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p2">
<span> </span>
</p>
<p class="p2">
<span>	Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao okrivljenog da na ime paušala kao dijela troškova krivičnog postupka plati iznos od 50,00 eura, koji iznos je odredjen imajući u vidu složensot predmeta trajanje postupka i imovne prilike okrivljenog. </span>
</p>
<p class="p2"></p>
<p class="p2">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p2"></p>
<p class="p3">
<span class="s1">OSNOVNI SUD U NIKŠIĆU</span><span>, dana 25.02.2013. godine.</span>
</p>
<p class="p3"></p>
<p class="p5">
<span class="s1">Zapisničar                                                                                                                			S U D I J A</span>
</p>
<p class="p5">
<span class="s1">Papović Budimirka s.r.                                                                                                         Djuričković Igor s.r. </span>
</p>
<p class="p5"></p>
<p class="p5">
<span class="s1">			    Za tačnost otpravki tvrdi i ovjerava: Službenik suda</span>
</p>
<p class="p5"></p>
<p class="p5">
<span class="s1">PRAVNA POUKA: </span><span>Protiv ove presude dozvoljena je žalba u roku od 15 dana od dana prijema</span>
</p>
<p class="p5">
<span>                                   iste preko ovog suda VIšem sudu Podgorica </span>
</p>
<p class="p2"></p>
<p class="p2"></p>
<p class="p8"></p>


</body>
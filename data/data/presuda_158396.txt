<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 503/2011</span>
</p>
<p class="p4">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog F.I.a iz Podgorice, zbog krivičnog djela ugrožavanje javnog saobraćaja iz čl. 339.st. 3. u vezi st. 1. KZ, po Optužnom predlogu ODT iz B.Polja Kt.br. 839/10 od 13.12.2011.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Smolović Slavenka, okrivljenog F.I.a, oštećenih F.D.a, mldb. Š.B.a i njegovog zakonskog zastupnika - oca  Š.V.a,  a u odsustvu uredno obaviještenog oštećenog T.B., donio je i javno objavio dana  18.01.2012.godine:</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p6"></p>
<p class="p7">
<span class="s1">Okrivljeni F.I.,</span><span> od oca N. i majke B. rodjene N., rodjen .....godine u Bijelom Polju, živi u Podgorici, Naselje Z. – P.Š., Srbin, državljanin Crne Gore, pismen, završio Osnovnu Školu, fizički radnik, razveden, otac jednog maloljetnog djeteta, lošeg imovnog stanja, ne osudjivan. </span>
</p>
<p class="p7"></p>
<p class="p1">
<span class="s1">K r i v   j e</span>
</p>
<p class="p7">
<span class="s1">Što  je :</span>
</p>
<p class="p7"></p>
<p class="p7">
<span>- dana 30.11.2010.godine oko 01,05 h, ne pridržavajući se saobraćajnih propisa, upravljao PMV marke '' Opel Kadet'' reg.oz.NK-BE 901, vlasništvo T.B., magistralnim putem iz pravca Berana u pravcu Ribarevina, te je dolaskom u mjesto Pašića Polje, Opština Bijelo Polje ugrozio saobraćaj i time doveo u opasnost život i tijelo ljudi, na način što protivno čl. 31 ZOBS-a na putevima, brzinu kretanja vozila nije prilagodio okolnostima, karakteristikama i stanju puta – mokrom kolovozu, tako da vozilo može blagovremeno da zaustavi pred svakom preprekom koju pod datim uslovima može da predvidi, usled čega je prilikom ulaska u blagu lijevu preglednu krivinu izgubio upravljivost nad vozilom, prešao na lijevu kolovoznu traku, napustio kolovoz na lijevoj ivici, probio metalnu zaštitnu gredu, a zatim vozilom sišao niz kosinu zasjeka, kojom prilikom su njegovi saputnici oštećeni F.D. i mldb.Š.B. zadobili lake tjelesne povrede i to: oštećeni F.D. povrede u vidu nagnječno razderne rane gornjeg očnog kapka iznad desnog oka, a oštećeni mldb.Š.B. povrede u vidu nagnječno razderne rane u sjedalnom predjelu i dvije rane u predjelu desnog kuka i desne nadkoljenice, a na putničkom vozilu prouzrokovao je imovinsku štetu, </span>
</p>
<p class="p7"></p>
<p class="p7">
<span>-čime je  izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika. </span>
</p>
<p class="p7"></p>
<p class="p7">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ, te čl. 226, 229, 239 i 374. ZKP-a. </span><span class="s1">i z r i č e :</span>
</p>
<p class="p7"></p>
<p class="p5">
<span class="s1">USLOVNU OSUDU</span>
</p>
<p class="p8"></p>
<p class="p7">
<span>Kojom mu utvrdjuje kaznu zatvora u trajanju od  30 dana /trideset dana/  i istovremeno odredjuje da se kazna neće izvršiti ukoliko okrivljeni u roku od 1 / jedne / godine, po pravosnažnosti presude,  ne izvrši neko  novo  krivično djelo.</span>
</p>
<p class="p7"></p>
<p class="p7">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 115,50 € / stopetnaest eura i pedeset centi /, sve u roku od 15. dana po pravosnažnosti presude.</span>
</p>
<p class="p7"></p>
<p class="p9">
<span> 	Ošećeni T.B., radi ostvarivanja imovinsko pravnog zahtjeva, upućuje se na parnicu. </span>
</p>
<p class="p9"></p>
<p class="p5">
<span class="s1">O b r a z l o ž e nj e</span>
</p>
<p class="p7"></p>
<p class="p7">
<span>Optužnim predlogom ODT iz Bijelog Polja Kt.br.839/10 od 13.12.2011. godine, okrivljenom F.I.u iz Podgorice, stavljeno je na teret izvršenje kriv.djela ugrožavanje javnog saobraćaja iz čl. 339.st. 3. u vezi st. 1. KZ. </span>
</p>
<p class="p7"></p>
<p class="p7">
<span>Glavni pretres je održan i zaključen u odsustvu uredno obaviještenog oštećenog T.B..</span>
</p>
<p class="p7"></p>
<p class="p7">
<span>Zamjenik ODT-a Smolović Slavenko u završnoj riječi je izjavio, da ostaje pri podnijetom Optužnom predlogu, jer je izvedenim dokazima utvrdjeno, a samim tim i dokazano da je okrivljeni izvršio krivično djelo koje mu je stavljeno na teret Optužnim predlogom. Predložio je sudu da okrivljenog oglasi krivim </span><span class="s1">i da mu izrekne uslovnu osudu.</span>
</p>
<p class="p8"></p>
<p class="p9">
<span>	Oštećeni F.D. u završnoj riječi je izjavio, da se ne pridružuje krivičnom gonjenju protiv okrivljenog i ne postavlja imovinsko - pravni zahtjev.</span>
</p>
<p class="p8"></p>
<p class="p9">
<span>	Zakonski zastupnik mldb.oštećenog Š.B.a – njegov otac Š.V. u završnoj riječi je izjavio, da se ne pridružuje krivičnom gonjenju protiv okrivljenog i ne postavlja imovinsko - pravni zahtjev.</span>
</p>
<p class="p9"></p>
<p class="p7">
<span>Okrivljeni F.I. u svojoj odbrani  tokom postupka je naveo, da dana 30.11.2010.godine kretao se PMV marke Opel Kadet reg.br. NK BE 901, magistralnim putem iz pravca Berana, tačnije pošao je iz mjesta Brzava u pravcu Ribarevina. Istakao je, da dolaskom u mjesto Pašića Polje u jednom momentu osjetio je da se vozilo destabilizovalo i da je zadnji lijevi točak vozila odpao a vozilo ga je povuklo u lijevu stranu. A nije upravljačem mogao da održi vozilo na putu i isto je sletjelo po lijevoj strani puta i zaustavilo se u jednoj livadi sa lijeve strane puta. Takodje je istakao, da saputnici u vozilu su bili Š.B., F.S.i F.D., a te večeri put je bio mokar i u vrijeme nezgode padala je kiša, a što se tiče brzine smatra da se nije kretao brzo, a ne može se izjasniti u pogledu brzine i ne sjeća se dali je uspio da preduzme radnju kočenja, jer se sve odigralo brzo. Vozilo kojim je upravljao kritičnom prilikom je vlasništvo T.LJ.iz Nikšića, njegovu bližu adresu nezna, a u to vrijeme zajedno su radili LJ. brat i on, pa je pozajmio vozilo od B.T., LJ.og brata, na kojem je vozilu nastupila totalna šteta. U završnoj riječi je izjavio da ostavlja sudu da odluči o njegovoj krivici, a žao mu je što je došlo do ove saobraćajne nezgode. </span>
</p>
<p class="p7"></p>
<p class="p7">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao oštećene F.D.a i mldb.Š.B.a, saslušao svjedoka F.S.a, na saglasni predlog stranaka pročitao iskaz svjedoka – oštećenog  T.B., dat na zapisniku kod istražnog sudije ovoga suda od 01.09.2011.godine, pročitao zapisnik o uvidjaju saobraćajne nezgode Uprave Policije – PJ Bijelo Polje br. 231/10-15731 od 10.12.2010.godine, pročitao zapisnik o ispitivanju vozača da li ima alkohola u organizmu UP – PJ Bijelo Polje izdatog na ime okrivljenog F.I.a od 30.11.2010.godine, pročitao zapisnik o tehničkom pregledu ‘’ Lovćen auta’’ DOO Podgorica za PMV marke ‘’ Opel – Kadet’’ reg.br. NK-BE-901, izdatog na ime T.LJ.od 30.11.2010.godine, pročitao izvještaj Kliničkog centra CG Podgorica o analizi prisustva alkohola u krvi za okrivljenog F.I.a A.br. 1977/13.12.2010.godine, izvršio uvid u medisinsku dokumentaciju izdatu na ime oštećenih F.D.a i mldb. Š.B.a, pročitao nalaz i mišljenje vještaka medicinske struke dr. S.M.a sa zapisnika kod istražnog sudije od 01.12.2011.godine, pročitao nalaz i mišljenje vještaka saobraćajne struke dipl.ing.Z.S.a od 04.08.2011.godine, izvršio uvid u skicu lica mjesta saobraćajne nezgode UP - PJ B.Polje br. 231/10-15731 od 10.12.2010.godine i izvršio uvid u izvod iz KE na ime okrivljenog F.I.a, izdat od strane Uprave Policije PJ B.Polje br. 459 od 09.03.2011.godine,  pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p7"></p>
<p class="p7">
<span>Naime, odbranu okrivljenog u kojoj je istakao, da se kritičnom prilikom kretao PMV marke Opel Kadet reg.br. NK-BE 901, koje je pozajmio od T.B. iz Nikšića, vlasništvo njegovog brata LJ., i to magistralnim putem iz pravca Berana u pravcu Ribarevina. Te dolaskom u mjesto Pašića Polje u jednom momentu vozilo se destabilizovalo i isto ga povuklo u lijevu stranu. A upravljačem nije mogao da održi vozilo na put, te je isto sletjelo sa puta i zaustavilo se na jednoj livadi sa lijeve strane. Da sa njim u vozilu su bili kao saputnici Š.B., F.S.i F.D.. Pošto se sve odigralo brzo ne sjeća se dali je preduzeo radnju kočenja i ne može se izjasniti u pogledu brzine, samo zna da je sa vozila odpao zadnji lijevi točak. Sud je cijenio da takva odbrana a na način kako je iznešena nije usmjerena u cilju izbjegavanja krivice tj. okrivljeni je opisao saobraćajnu situaciju kako je to on vidio. </span>
</p>
<p class="p7"></p>
<p class="p7">
<span>Iz iskaza svjedoka – oštećenih F.D.a i Š.B.a, kao i svjedoka F.S.a, se utvrdjuje, da su kritične večeri bili u vozilu marke Opel Kadet, kojim je upravljao F.I. i kad su se kretali iz pravca Berana u pravcu Ribarevina u jednom momentu dok su prolazili kroz mjesto Pašića Polje, vozilo je prešlo na drugu stranu kolovoza, a nakon toga udarilo u odbojnu gredu, probilo istu, prevrtalo se i sletjelo sa puta. Nakon toga ih je F.M.povezao do Bolnice, radi ukazivanja ljekarske pomoći a poslije pregleda pošli kući. </span>
</p>
<p class="p7"></p>
<p class="p7">
<span>Sud je iskaze predhodnih svjedoka u podpunosti prihvatio i istim nije prigovoreno. </span>
</p>
<p class="p7"></p>
<p class="p7">
<span>Pored izloženog zapisnikom o uvidjaju saobraćajne nezgode Uprave Policije – PJ Bijelo Polje br. 231/10-15731 od 10.12.2010.godine, dati su podaci o učesnicima nezgode, zatečeno stanje lica mjesta, (položaj vozila i tragova), oštećenje na vozilu. A iz zapisnika o vršenju tehničkog pregleda ‘’ Lovćen auta’’ DOO Podgorica za PMV marke ‘’ Opel – Kadet’’ reg.br. NK-BE-901, izdatog na ime T.LJ.od 30.11.2010.godine, se utvrdjuje da je prije saobraćajne nezgode sistem za upravljanje bio u ispravnom stanju, a sistem za kočenje se nije mogao ispitati. Iz zapisnika o ispitivanju vozača da li ima alkohola u organizmu UP – PJ Bijelo Polje izdatog na ime okrivljenog F.I.a od 30.11.2010.godine, i izvještaja Kliničkog centra CG Podgorica o analizi prisustva alkohola u krvi za okrivljenog F.I.a A.br. 1977/13.12.2010.godine, se utvrdjuje da isti nema prisustva alkohola u krvi  tj. 0,00 promile alkohola.</span>
</p>
<p class="p9"></p>
<p class="p7">
<span>Uvidom u skicu lica mjesta saobraćajne nezgode saobraćajne UP - PJ B.Polje br. 231/10-15731 od 10.12.2010.godine, bliže je prikazano lice mjesta saob.nezgode, koja se dogodila u mjestu Pašića Polje, Opština Bijelo Polje, na mag.putu Berane – Ribarevine, dana 30.11.2010.godine u 01,05 h. A iz medicinske dokumentacije te nalaza i mišljenja vještaka med.struke dr. S.M.a, koji je dat u istražnom postupku od 01.12.2011.godine, se vidi, da je oštećeni Š.B. dana 30.11.2010.godine povrijedjen u saobraćajnoj nezgodi i kliničkim pregledom bila vidljiva jedna nagnječno razderna rana i sedalnom predjelu, i da se žalio na bolove u predjelu desnog kuka i desne nadkoljenice, gdje se vide dvije rane koje su hiruški obradjene i navedene povrede kako pojedinačno tako i zbirnu spadaju u laku tjelesnu povredu. A za oštećenog F.D.a se takodje vidi, da je pregledan 30.11.2010.godine zbog povreda zadobijenih u saobraćajnoj nezgodi, kliničkim pregledom je bila vidljiva nagnječno razderna rana gornjeg očnog kapka, iznad desnog oka koja je predhodno obradjena i navedena povreda spada u laku tjelesnu povredu. </span>
</p>
<p class="p7"></p>
<p class="p7">
<span>Nalazom i mišljenjem vještaka saob.struke dipl.ing. Z.S.a od 04.08.2011.godine, kojim su dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  </span><span class="s1">te zaključka i mišljenja</span><span>, - do nezgode je došlo tako što je putnički automobil Opel Kadet krećući se magistralnim putem od Berana prema Ribarevinama, nakon destabilizacije sletio sa kolovoza po lijevoj strani, udarilo i probilo metalnu zaštitnu ogradu, nakon čega je došlo do prevrtanja vozila. Brzina kretanja putničkog automobila Opel Kadet, prilikom slijetanja sa kolovoza i udara u zaštitnu ogradu iznosila je oko 50 km/h. Brzina ovog automobila u trenutku destabilizacije vozila mogla je iznositi izmedju 60 i 90 km/h. Preciznije odredjivanje brzine na osnovu raspoloživih podataka nije moguće. Prilikom vršenja uvidjaja predmetne nezgode, zadnji lijevi točak putničkog automobila zatečen je na licu mjesta, otpao sa automobila. Ukoliko je tačna izjava okrivljenog da je do destabilizacije vozila došlo nakon otpadanja zadnjeg lijevog točka, onda je osnovni uzrok predmetne saobraćajne nezgode tehnička neispravnost putničkog automobila Opel Kadet. U tom slučaju vozač nije imao mogućnosti da smiri vozilo i nastavi bezbjedno kretanje. Ukoliko je do otpadanja zadnjeg lijevog točka došlo nakon slijetanja vozila sa kolovoza, onda je uzrok predmetne nezgode, povišena brzina kretanja koja nije bila prilagodjena konkretnim uslovima odvijanja saobraćaja, zbog koje je došlo do proklizavanja i destabilizacije bozila. U ovom slučaju bi iskusan vozač adekvkatnim umjerenim reakcijama imao nekih mogućnosti da smiri vozilo i nastavi bezbjedno kretanje. Stoga smatra da bi u ovom slučaju nedovoljno iskustvo vozača moglo doprinijeti nastanku predmetne nezgode. Inače nalaze predhodnih vještaka sud je cijenio kao objektivno i stručno date.</span>
</p>
<p class="p7"></p>
<p class="p7">
<span>Dakle, u konkretnom slučaju okrivljeni se nije pridržavao saobraćajnih propisa jer je upravljao PMV marke ‘’ Opel Kadet ’’ reg.br. NK – BE 901,magistiralnim putem iz pravca Berana u pravcu Ribarevina i dolaskom u mjesto Pašića Polje, Opština Bijelo Polje, ugrozio saobraćaj i time doveo u opasnost život i tijelo ljudi, što je protivno odredbama čl. 31 ZOBS-a na putevima, kojim je propisano:- vozač je dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi. Što jasno proizilazi iz svega izloženog da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenih Š.B.a i F.D.a, bliže opisanih u izreci presude, a na vozilu je nastupila materijalna šteta. Okrivljeni je djelo počinio iz nehata, jer je bio svjestan da ne pridržavajući se saobraćajnih propisa može ugroziti saobraćaj i time dovesti u opasnost život ili tijelo ljudi i imovinu, ali je olako držao da do toga neće doći ili da će to moći da spriječi. </span>
</p>
<p class="p9"></p>
<p class="p7">
<span>Za konkretno krivično djelo u Krivičnom Zakoniku, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p7"></p>
<p class="p7">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o mladjem licu, koji je razveden, ocu jednog maloljetnog djeteta, lošeg imovnog stanja, koji je izrazio žaljenje zbog saobraćajne nezgode koja se dogodila, kao i njegovu raniju neosudjivanost, dok otežavajućih okolnosti nije našao. Imajući u vidu predhodno utvrdjene olakšavajuće okolnosti u odsustvu otežavajućih, Sud je okrivljenom za predmetno krivično djelo utvrdio kaznu zatvora u trajanju od 30  dana i istovremeno odredio da se ista neće izvršiti pod uslovom da okrivljeni u roku od 1 / jedne/ godine, po pravosnažnosti presude, ne izvrši neko novo krivično djelo. Sud je stanovišta da će se u konkretnom slučaju  i samim upozorenjem uz prijetnju kazne  ( uslovnom osudom ) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika.</span>
</p>
<p class="p7"></p>
<p class="p7">
<span>Ovaj sud je cijenio i ostale izvrdene dokaze – iskaz svjedoka oštećenog T.B., koji nije posebno obrazlagao nalazeći, da je isti bez uticaja na drugačije odlučivanje u ovoj krivičnoj stvari, imajući u vidu ukupno činjenično stanje. Naime, ovaj svjedok – oštećeni nije bio prisutan kritičnom prilikom tj. isti nije očevidac konkretne saobraćajne nezgode. </span>
</p>
<p class="p7">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 115,50 €, a koji troškovi se odnose na ime naknade vještacima medicinske i saobraćajne struke za izvršena vještačenja tokom postupka, shodno čl. 229. ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 226. ZKP-a.</span>
</p>
<p class="p7">
<span>Ošećeni T.B., radi ostvarivanja imovinsko pravnog zahtjeva, upućuje se na parnicu, shodno čl. 239.ZKP-a.</span>
</p>
<p class="p7">
<span> Sa iznijetog odlučeno je kao u izreci presude, shodno čl. 374. ZKP-a.</span>
</p>
<p class="p10"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p11">
<span class="s1">Dana: 18.01.2012. godine</span>
</p>
<p class="p9">
<span class="s1"> Zapisničar,							              S u d i j a,</span>
</p>
<p class="p9">
<span class="s1">Ljiljana Popović s.r.    	                                                    Rahmo Banda s.r.</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p6"></p>


</body>
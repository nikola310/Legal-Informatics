<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Batang;font-size:12pt;}
.p2{text-align:start;hyphenate:auto;font-family:Batang;font-size:12pt;}
.p3{text-align:justify;hyphenate:auto;font-family:Batang;font-size:12pt;}
.p4{text-align:center;hyphenate:auto;font-family:Batang;font-size:12pt;}
.p5{margin-right:0.25in;text-align:start;hyphenate:auto;font-family:Batang;font-size:12pt;}
.p6{margin-right:0.25in;text-align:justify;hyphenate:auto;font-family:Batang;font-size:12pt;}
.p7{margin-right:0.25in;text-align:center;hyphenate:auto;font-family:Batang;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="ivan.perovic" name="author">
</head>
<body class="b1 b2">
<p class="p1">
<span>K.br. 243/12</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, sudija Ivan Perović uz sudjelovanje Vujičić Kontić Ljiljane kao zapisničara, u predmetu formiranom po krivici okrivljenog L* R*, zbog krivičnog djela zloupotreba položaja u privrednom poslovanju iz čl.272 KZ, dana 26.06.2012.godine, donio je</span>
</p>
<p class="p3"></p>
<p class="p2"></p>
<p class="p4">
<span>R J E Š E NJ E</span>
</p>
<p class="p4"></p>
<p class="p4"></p>
<p class="p3">
<span>ODBACUJE SE optužni predlog podnijet protiv okrivljenog L R* iz Nikšića, zbog krivičnog djela zloupotreba položaja u privrednom poslovanju iz čl. 272 Krivičnog zakonika, od strane punomoćnika oštećenog „Plus Komerc“ AD Nikšić – Ća* N.D*a, advokata iz Nikšića, kao neuredan podnesak.</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p3">
<span>Dana 02.03.2012.godine Osnovnom sudu u Nikšiću podnešen je optužni predlog punomoćnika oštećenog „Plus Komerc“ AD Nikšić – Ća* N.D*a, advokata iz Nikšića, protiv okrivljenog L R* iz Nikšića, zbog krivičnog djela zloupotreba položaja u privrednom poslovanju iz čl. 272 KZ.</span>
</p>
<p class="p3"></p>
<p class="p3">
<span>U navedenom optuženom predlogu istaknuto je da je okrivljeni L R*o u toku 2008.godine, kao predsjednik odbora direktora suprotno zakonskim i statutarnim ovlašćenjima preduzeo niz radnji koje su bile protiv interesa „Plus Komerc“ AD Nikšić, bez znanja i saglasnosti odbora direktora, zloupotrebljavajući funkciju predsjednika odbora a naročito preuzimajući funkcije izvršnog direktora društva. Takodje je navedeno da je okrivljeni raskinuo ugovor za objekat „Tološi“ a zatim ugovorio preuzimanje robe, inventara i opreme u vrijednosti od 160.000 eura i prodao je firmi „ MBA menadžment“ sa uračunatim rabatom od 25 % a Plus komerc je u to vrijeme radio sa rabatom od 14% dok je rok plaćanja odredjen za 90 dana. Okrivljeni je prema optužnom aktu isto to učinio sa objektom „Momišići“ a u objektu „YU PROMET“ Berane, nabavio je opremu preko 70.000 eura suprotno odluci odbora direktora i platio bez bilo čije saglasnosti, dok je bez znanja i saglasnosti odbora direktora raskinuo ugovor sa „TITEXOM“ u Podgorici iako je ugovor o zakupu još trajao, umanjujući procijenjena uložena sredstva što je učinio samostalno iako je postojala zajednička komisija koja je trebala da utvrdi stvarnu vrijednost uloženih sredstava. Gotovo sve radnje okrivljeni je preduzimao tako što je raskidao ugovore „Plus Komerca“ sa drugim pravnim licima a na njihovo mjesto je dovodjena firma„ MBA menadžment“, čime je nanešena velika materijalna šteta dok je firmi„ MBA menadžment“ donio nesumnjivu dobit.</span>
</p>
<p class="p3"></p>
<p class="p3"></p>
<p class="p3">
<span>Dana 26.03.2012.godine postupajući sudija je uputio dopis punomoćniku supsidijarnog tužioca shodno čl. 204. st.3 ZKP-a, pozivajući ga da ispravi nedostatke predmetnog optužnog akta, kako bi se po njemu moglo postupati.</span>
</p>
<p class="p3"></p>
<p class="p3">
<span>U dopisu je navedeno da je u činjeničnom opisu optužnog akta stajalo da je okrivljeni „zloupotrebljavajući funkciju predsjednika tog odbora“, što bi impliciralo da je okrivljeni zloupotrebio svoj položaj, dok je prethodno u optužnom aktu istaknuto da je okrivljeni preduzeo radnje bez znanja i saglasnoti odbora direktora, što bi oper impliciralo da je prekoračio svoja ovlašćenja, te je punomoćnik pozvan da precizira činjenični opis navodjenjem da li je okrivljeni prekoračio svoja ovlašćenja ili je zloupotrijebio svoj položaj.</span>
</p>
<p class="p3"></p>
<p class="p3">
<span>Nadalje je u dopisu navedeno da je pravno neodrživ način opisivanja radnje izvršenja u optužnom aktu u pogledu postupanja okrivljenog u odnosu na objekat Momišići, budući da je punomoćnik istakao da je okrivljeni „isto učinio sa objektom Momišići“ iako je bio dužan da precizno navede šta je to okrivljeni preduzeo u odnosu na predmetni objekat a što bi se moglo smatrati krivičnim djelom.</span>
</p>
<p class="p3"></p>
<p class="p3">
<span>Punomoćniku je ukazano da je njegov optužni predlog nejasan jer u činjeničnom opisu istog nije navodjeno kada i gdje okrivljeni preduzima sporne radnje. Punomoćnik je bio dužan da u slučaju isticanja kako je okrivljeni raskinuo ugovor, navede o kojem se konkretno ugovoru radi, koji je njegov poslovni broj kao što je bio dužan da kada pominje nabavljanje opreme precizira koja je vrsta opreme u pitanju te kada tvrdi da je okrivljeni robu platio bez bilo čije saglasnosti, punomoćnik je morao navesti kada se isplata dogodila.</span>
</p>
<p class="p3"></p>
<p class="p3">
<span>U konačnom, punomoćniku je ukazano da je ispravke optužnog akta dužan preduzeti u roku od 15 dana od dana prijema dopisa suda, pri čemu će ukoliko u tom roku on ne podnese optužni predlog sa izvršenim ispravkama, shodno čl.204 st.4 ZKP-a optužni predlog biti odbačen kao neuredan podnesak.</span>
</p>
<p class="p3"></p>
<p class="p3">
<span>Dana 11.04.2012.godine, ovom sudu je dostavljen ispravljen akt punomoćnika supsidijarnog tužioca u kome je navedeno da je okrivljeni L R*o u toku 2008.godine obavljao poslove predsjednika odbora direktora „Plus Komerc“ AD Nikšić, pa su statutom društva bila nabrojana njegova ovlašćenja kao i to da odbor direktora a ne predsjednik odbora donosi investicione odluke čija vrijednost prelazi 100.000 eura i osobrava zaključenje ugovora čija vrijednost prelazi 50.000 eura. Dana 17.02.2003.godine Plus Komerc je kao zakupac sklopio ugovor sa AD Titex Podgorica o zakupu na deset godina, uz utvrdjivanje zakupnine a nakon nekih nesporazuma, zaključeno je sudsko poravnanje tako da je ugovor o zakupu počeo da teče 01.01.2005.godine o čemu je sačinjen Aneks ugovora br.225 od 14.02.2005.godine. Aneksom je predvidjeno da ulaganja na ime adaptacije i rekonstrukcije poslovnog prostora učinjena od strane zakupca a koja su neophodna radi privodjenja poslovnog prostora namjeni, padaju na teret zakupodavca. Utvrdjivanje vrijednosti ulaganja izvršiće komisija sastavljena od strane predstavnika ugovornih strana a iznos utvrdjenih uloženih sredstava kompenziraće se sa zakupninom počev od 01.02.2006.godine pa do namirenja istih. Dana 03.02.2006.godine izvršni direktor Plus Komerca AD Nikšić, dostavio je Titexu pregled izvršenih radova na objektu, koji je kasnije predstavnik zakupca detaljno objasnio i utvrdio da su ulaganja u isti iznosila 455.682,98 eura. Bez saglasnosti odbora direktora, okrivljeni je samoinicijativno zaključio aneks ugovora o zakupu br. 702 od 24.06.2008.godine u kome priznaje da troškovi adaptacije i rekonstrukcije iznose 286.186,93 eura navodno prema izvještaju formirane komisije za procjenu ulaganja koji čini sastavni dio aneksa, što nije tačno. Time je ulaganja svoje firme umanjio za 161.496,05 eura i onemogućio svojoj firmi dalje korišćenje zakupljenog poslovnog prostora. Dana 27.06.2008.godine, okrivljeni je bez znanja i saglasnosti zaključio sporazum o raskidu ugovora, čime je ozvaničeno  nezakonito umanjenje potraživanja firme okrivljenog. Nakon svih nezakonitih radnji okrivljenog, „Titex je zaključio ugovor o zakupu sa „MBA Menadžment“ koji par mjeseci kasnije postaje Albona DOO Podgorica čiji je osnivač i većinski vlasnik okrivljenog. Okrivljeni nije imao pravo da zaključi ugovor kojim je umanjio potraživanje svoje firme za više od 150.000 eura niti je imao pravo da po tom osnovu raskine ugovor. U konačnom je navedeno da kada je u optužnom predlogu rečeno da se okrivljeni na isti način ponašao u slučajevima „Tološi“, „Momišići“, „YU Promet Berane“, svi podaci su u spisima predmeta a posebno u krivičnoj prijavi tako da ih posebno ne treba obrazlagati te je dovoljno na primjeru Titexa zaključiti kako i na koji način se ponašao okrivljeni a  većina dokaza se nalazi u spisima predmeta koje je sudu trebao ODT da dostavi.</span>
</p>
<p class="p3"></p>
<p class="p3">
<span>Sud nalazi da punomoćnik supsidijarnog tužioca nije postupio u skladu sa dopisom suda od 26.03.2012.godine, čija je suština bila u tome da punomoćnik izvrši korekcije u činjeničnom opisu optužnog akta, kako bi isti u dovoljnoj mjeri bio predizan, da bi se po njemu moglo postupati.</span>
</p>
<p class="p3"></p>
<p class="p3">
<span>Tražene korekcije, punomoćnik supsidijarnog tužioca nije učinio. U ispravci optužnog akta opisano je u čemu se sastoji protivpravno ponašanje okrivljenog u pogledu njegovog postupanja u odnosu na raskidanje ugovora sa  privrednim društvom „Titex“.</span>
</p>
<p class="p3"></p>
<p class="p3">
<span>Medjutim u ispravci optužnog akta istaknuto je da se okrivljeni L R*o na isti način ponašao u slučajevima „Tološi“, „Momišići“, „YU Promet“ Berane, te da se svi podaci u ovim slučajevima nalaze u spisima predmeta, posebno u krivičnoj prijavi, te ih posebno ne treba obrazlagati a dovoljno je na primjeru „Titexa“ zaključiti kako i na koji način se okrivljeni ponašao.</span>
</p>
<p class="p3"></p>
<p class="p3">
<span>Punomoćnik je bio dužan da precizira kada je okrivljeni raskinuo ugovor za objekat „Tološi“, kada je ugovorio preuzimanje robe u vrijednosti većoj od 160.000 eura, koja je oznaka tih ugovora, kada je obavljena prodaja robe preduzeću „MBA Menadzment“, kada je preduzeo radnje za koje punomoćnik smatra da sadrže obilježje krivičnog djela u odnosu na objekat Momišići, kada je nabavljena roba u vrijednosti većoj od 70.000 eura u objektu YU Promet.</span>
</p>
<p class="p3"></p>
<p class="p3">
<span>Dakle, punomoćnik nije precizirao svaku radnju koju je stavio na teret okrivljenom a ne može se smatrati da je adekvatno opisivanje radnje izvršenja krivičnog djela sadržano u isticanju da je okrivljeni postupao na isti način kao u slučaju Titexa, te u pozivanju na dokaze koji se nalaze u spisima predmeta.</span>
</p>
<p class="p3"></p>
<p class="p3">
<span>Kako punomoćnik oštećenog nije izvršio potrebne korekcije u optužnom aktu, odnosno kako nije podnesak dopunio tako da isti sadrži sve potrebne elemente da bi se po njemu moglo postupati, jasno je da njegov optužni predlog predstavlja neuredan podnesak.</span>
</p>
<p class="p3"></p>
<p class="p3">
<span>Iz iznijetih razloga, primjenom čl.204 st.3 ZKP-a sud je odlučio kao u izreci rješenja.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U NIKŠIĆU, dana 26.06.2012.godine</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>   Zapisničar,                                                               S U D I J A,</span><span class="s1"> </span>
</p>
<p class="p5">
<span>Vujičić Kontić Ljiljana s.r.                                         Perović Ivan  s.r.</span>
</p>
<p class="p5"></p>
<p class="p5"></p>
<p class="p6">
<span>                              ZA TAČNOST OTPRAVKA TVRDI:</span>
</p>
<p class="p7">
<span>radnik suda.</span>
</p>
<p class="p6"></p>
<p class="p6">
<span>PRAVNA POUKA: Protiv ovog rješenja dozvoljena je žalba u roku od 3 dana od dana prijema iste preko ovog SUDA VIŠEM SUDU                  PODGORICA</span>
</p>
<p class="p8"></p>


</body>
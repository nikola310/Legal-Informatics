<strong>OSNOVNI SUD U BERANAMA</strong><br>
<strong>K.br.116/11</strong><br>
&nbsp;<br>
&nbsp;&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić Đukić, uz sudjelovanje zapisničara Danojle Milošević, u krivičnom predmetu protiv okrivljenog<strong> A. S.</strong>, iz Berana, zbog četiri krivična djela nedavanje izdržavanja iz čl. 221 st. 1 KZ-a, u realnom sticaju, po optužnom predlogu&nbsp; Osnovnog državnog tužilaštva &nbsp;u Beranama Kt.br.81/11 od 22.03.2011. godine, nakon održanog glavnog javnog pretresa, u prisustvu okrivljenog i zakonske zastupnice maloljetnih oštećenih M. S., A. S., O. S. i A. S., majke B. S., a u odsustvu uredno pozvanog ODT-a Berane, donio je i javno objavio dana 27. 05.2011. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
Okrivljeni<strong> A. S.</strong>, <strong>JMBG …, </strong>od oca M. i majke J., rodjene Đ., rodjen … godine u B., sa prebivalištem u selu B. K., opština K., državljanin Crne Gore, po zanimanju električar, nezaposlen, otac četvoro djece, pismen, sa završenom SSS, siromašnog imovnog stanja, osuđivan presudom Osnovnog suda u Beranama K.br. … od 08.07.2008.godine, zbog krivičnog djela nasilje u porodici ili u porodičnoj zajednici iz čl. 220 st. 1 KZ, na novčanu kaznu u iznosu od 600,00 eura.<br>
&nbsp;<br>
&nbsp;
<div style="text-align: center;">
	<strong>K r i v&nbsp;&nbsp; j e :</strong></div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Što :<br>
&nbsp;<br>
U periodu od 09.12.2009. godine do 09.03.2011.godine, nije davao izdržavanje za svoju maloljetnu djecu, sinove M. S., A. S., O. S. i kćerku A. S., u iznosu od 100,00 eura svakomjesečno, na ruke njihovoj zakonskoj zastupnici - majci B. S. ( S. ), iako je na to obavezan pravosnažnom presudom Osnovnog suda u Beranama P.br. … od 09. 12. 2009. godine, što ukupno iznosi 780,00 eura,<br>
&nbsp;<br>
- čime je izvršio četiri krivična djela nedavanje izdržavanja iz čl. 221 st. 1 Krivičnog zakonika, u realnom sticaju.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
- Pa&nbsp; mu sud utvrđuje za četiri krivična djela nedavanje izdržavanja iz čl. 221 st.1 KZ-a, izvršenih na štetu mal. oštećenih M. S., A. S., O. S. i A. S., kazne zatvora u trajanju od po 30 (trideset) dana,<br>
&nbsp;<br>
- Te ga primjenom čl. 32, 36, 42, 48 st. 2&nbsp; tač. 2 KZ- a i čl. 364 ZKP-a,<br>
&nbsp;<br>
&nbsp;
<div style="text-align: center;">
	<strong>O S U Đ U J E</strong></div>
<br>
&nbsp;<br>
Na jedinstvenu kaznu zatvora u trajanju od 100 /sto/ dana.<br>
&nbsp;<br>
Okrivljeni se obavezuje, da plati sudu troškove krivičnog postupka u iznosu od 66,00 ( šestdesetšest ) € i paušal u iznosu od 30,00 ( trideset ) €, sve prednje u roku od 15 dana, po pravosnažnosti presude, pod prijetnjom prinudnog izvršenja.<br>
&nbsp;<br>
Okrivljeni se obavezuje, na osnovu čl. 212 st. 2 ZKP-a, da na ime imovinsko pravnog zahtjeva za naknadu štete, isplati zakonskoj zastupnici mal. oštećenih M. S., A. S., O. S. i A. S., majci B. S. ( S. ), iznos od 780,00 eura, u roku od 15 dana, po pravosnažnosti presude.<br>
&nbsp;<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog &nbsp;Kt.br. 81/11 od 22.03.2011. godine, protiv okrivljenog A. S., zbog četiri krivična djela nedavanje izdržavanja &nbsp;iz čl. 221 st. 1 KZ-a u realnom sticaju. Zastupnik javne optužbe, zamjenik ODT Berane, nije pristupio na glavni pretres od 27.05.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a<br>
&nbsp;<br>
<strong>Zakonska zastupnica maloljetnih oštećenih M. S., A. S., O. S. i A. S., majka B. S. ( S. ), </strong>u završnoj riječi pridružila se krivičnom gonjenju protiv okrivljenog i postavila imovinsko pravni zahtjev u iznosu od 780,00 eura.<br>
&nbsp;<br>
<strong>Okrivljeni A. S.</strong>, u svojoj odbrani datoj tokom postupka, negirao je izvršenje krivičnog djela i istakao da je u vremenskom periodu, koji mu se stavlja na teret optužnim predlogom, doprinosio izdržavanju svoje maloljetne djece. U više navrata je donosio krompir i isporučio krajem 2009.godine 250 kg krompira, za šta mu je zakonska zastupnica djece podpisala priznanicu. U 2009. godini isporučio je 8 metara drva, čija je ukupna vrijednost bila 225,00 €, a i naredne godine 2010. godine, dao je zakonskoj zastupnici na ruke 200,00 €, a o svemu ovome ima priznanice, koje su podpisane od B. S.. Kada je dobio žiro račun na ime izdržavanja djece 30.03.2011. godine, uplatio je 200,00 €. U 2008. godini je djecu kompletno pripremio za školu. Brak sa B. S. je razveden 09.11.2009. godine i tada su djeca njoj povjerena na čuvanje&nbsp; i vaspitavanje, a on obavezan da svakomjesečno plaća 100,00 eura na ime izdržavanja. Istakao je da se osjeća krivim, u smislu što ne može da redovno plaća izdržavanje, jer po pet mjeseci zimi ne radi, ali zato kad može, odjednom isplati izdržavanje, pa smatra da ga treba razumjeti, jer nema redovne prihode. U završnoj riječi je istakao da priznaje da je kriv i da nije izvršavao svoju obavezu, prihvatio je to što zakonska zastupnica oštećenih krompir, koji je isporučio, nije prihvatila kao plaćanje na ime alimentacije. Prihvatio je iznos za koji ga duži, ali isti neće moći da plati odjednom. Molio je sud da ima u vidu sve okolnosti prilikom odlučivanja.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao zakonsku zastupnicu maloljetnih oštećenih M. S., A. S., O. S. i A. S., majku B. S. ( S. ), pročitao presudu Osnovnog suda u Beranama P.br. … od 09.12.2009. godine, izvod iz matične knjige rodjenih za M. S., A. S., O. S. i A. S., nalaz i mišljenje stalnog sudskog vještaka S. O. i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a i dovodeći ih u vezu jedne sa drugim, sud je stao na stanovište, da su činjenice, iz činjeničnog opisa izreke presude, u svemu dokazane, te da je okrivljeni A. S., izvršio četiri krivična djela nedavanje izdržavanja iz čl. 220 st. 1 KZ, u realnom sticaku, koja su mu optužnim predlogom stavljena na teret, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tome, sud je u potpunosti prihvatio iskaz zakonske zastupnice maloljetnih oštećenih, da okrivljeni u vremenskom periodu za koji se tereti nije davao izdržavanje za mal djecu, te da ukupno za taj period duguje 780,00€, što ni okrivljeni nije sporio.<br>
&nbsp;<br>
Tako je na osnovu presude Osnovnog suda u Beranama P.br. …, od 09.12.2009. godine utvrdjeno da je navedenom presudom brak izmedju B. S. i A. S. razveden, te da je okrivljeni obavezan, da doprinosi izdržavanju maloljetne djece M. S., A. S., O. S. i A. S. svakomjesečno po 100,00 €, dajući novac na ruke zakonske zastupnice majke B. S., Presuda je postala pravosnažna 09.12.2009. godine, a sud je ovaj dokaz u potpunosti prihvatio.<br>
&nbsp;<br>
Takođe je na osnovu iskaza zakonske zastupnice maloljetnih oštećenih M. S., A. S., O. S. i A. S., <strong>majke B. S.</strong> ( S. ), utvrdjeno da je okrivljeni u periodu koji mu je stavljen na teret, u jednom navratu njoj lično na ruke platio 200,00 €, zatim je dotjerao kamion drva, za koji mu je podpisala priznanicu i koji je računao 200,00 €. Takođe je nakon podnošenja prijave platio 200,00 €. Istakla je da smatra da okrivljeni može da plaća izdržavanje, obzirom da posjeduje kamion i dovoljno je da obavi neki posao da zaradi 100,00 €, a koji se odnose na mjesec dana izdržavanja za četvoro maloljetno djece. Takođe smatra da se ne radi o velikom novčanom iznosu, a ona preko svog posla radi i drugi posao da bi obezbijedila novac za djecu. Okrivljeni je dotjerivao krompir, ali ona ne prihvata da time plaća izdržavanje, jer je u pitanju krompir, koji su jela njihova djeca.<br>
&nbsp;<br>
Sud je u potpunosti prihvatio iskaz zakonske zastupnice maloljetnih oštećenih, koji je cijenio kao iskren, jasan i vjerodostojan.<br>
&nbsp;<br>
Na osnovu izvoda iz matične knjige rodjenih za M. S., utvrdjeno je da je rodjen …. godine, A. S. da je rodjen … godine, O. S. da je rodjen … godine i A. S. da je rodjena … godine.<br>
&nbsp;<br>
Na osnovu nalaza i mišljenje stalnog sudskog vještaka S. O., utvrđeno je da obaveza okrivljenog za period od 09.12.2009. godine do 09.03.2011.godine, iznosi 1.500,00 €. Međutim, okrivljeni je u dva navrata na ime izdržavanja svoje maloljetne djece dao po 200,00 €, ukupno 400,00 €. Takođe je obezbijedio i krompir oko 250 kg, čija je vrijednost 75,00 € i isporučio je po 8 metara drva u 2008. i 2009. godini, čija je ukupna vrijednost 320,00 €, što znači da je ukupno doprinio izdržavanju mal. djece, u novcu, ogrevnom drvetu i krompiru 795,00€. Ako se od ukupnog duga od 1500,00 €, oduzme iznos utvrđen na predhodni način, to za isplatu ostaje iznos od 705,00 eura.<br>
&nbsp;<br>
Sud je prihvatio nalaz i mišljenje vještaka ekonomske struke, koji je dat stručno i u skladu sa pravilima nauke i vještine, međutim, zakonska zastupnica oštećenih je prihvatila da je okrivljeni platio 400,00 € na ime izdržavanja mal. djece i da je u dva navrata isporučio drva, čija je vrijednost 320,00 €, a da ne prihvata da je isporukom krompira djeci, okrivljeni platio njihovo izdržavanje, te je samim tim njegova obaveza za predmetni period 780,00 € ( 1.500.00€ - 400,00€ - 320,00 € ), a ne 705,00 €, što ni okrivljeni nije sporio.<br>
&nbsp;<br>
Pravnom analizom naprijed utvrđenog činjeničnog stanja, sud je našao, da su se u opisanim radnjama okrivljenog A. S., stekla sva bitna obiležja četiri krivična djela nedavanje izdržavanja iz čl. 221 st. 1 KZ, u realnom sticaju. Naime, na osnovu presude Osnovnog suda u Beranama P.br. 612/09 od 09.12.2009. godine utvrdjeno je da je brak izmedju B. S. i A. S. razveden, te da je okrivljeni obavezan, da doprinosi izdržavanju svoje maloljetne djece M. S., A. S., O. S. i A. S., svakomjesečno po 100,00 eura, na ruke zakonske zastupnice majke B. S., koja presuda je postala pravosnažna 09.12.2009. godine. Na osnovu iskaza zakonske zastupnice maloletnih oštećenih, utvrdjeno je da okrivljeni u periodu koji mu je stavljen na teret, u jednom navratu njoj lično na ruke platio 200,00 eura, zatim je dotjerao kamion drva, za koji mu je podpisala priznanicu i koji je računao 200,00 eura. Nakon podnošenja prijave, platio je 200,00 eura. Okrivljeni je dotjerivao i krompir, ali ona ne prihvata da je time plaćao izdržavanje. Iz izvoda iz matične knjige rodjenih za M. S. utvrdjeno je da je rodjen 11.03.1993. godine, za A. S. da je rodjen 09.03.1999. godine, O. S. da je rodjen 27.09.2003. godine i A. S. da je rodjena 23.05.1994.godine, iz čega proizilazi da je samo M. S., postao punoljetan i to nakon vremenskog perioda obuhvaćenog optužbom. Na osnovu nalaza i mišljenja stalnog sudskog vještaka S. O., utvrđeno je da je okrivljeni za period od 09.12.2009. godine do 09.03.2011. godine, na ime izdržavanja svoje maloljetne djece dužan iznos od 1.500,00 eura,&nbsp; da je dao 400,00 eura u novcu, 320,00€ u ogrijevnom drvetu ( dva puta po 8 metara ) i u krompiru 75,00 €, što ukupno iznosi 795,00 eura, te ukupna obaveza okrivljenog za sporni period iznosi 705,00 €. Međutim,&nbsp; zakonska zastupnica oštećenih nije prihvatila da je donošenjem krompira djeci okrivljeni platio dio obaveze, tako da njegova obaveza za sporni period iznosi 780,00 € ( 1.500,00 € - 400,00 € - 320,00 € ). Dakle, na osnovu prednjeg činjeničnog utvrđenja, sud je izveo nesumljiv zaključak da okrivljeni nije izvršavao svoju obavezu davanja izdržavanja mal. djece, na šta je obavezan pravosnažnom presudom, te da je izvršio četiri krivična djela nedavanje izdržavanja iz čl. 221 st. 1 KZ, u realnom sticaju, obzirom na to da, ako se ne daje izdržavanje za više lica, postoji onoliko krivičnih djela, koliko ima korisnika izdržavanja, bez obzira na to da li obaveza izdržavanja za više lica proizilazi iz jedne ili više sudskih odluka.<br>
&nbsp;<br>
Djelujući na opisani način, okrivljeni je postupao sa umišljajem, svjestan, da je&nbsp; pravosnažnom i izvršnom presudom Osnovnog suda u Beranama, obavezan da doprinosi izdržavanju maloljetne djece i da ukoliko to ne čini, u iznosu i na način, kako je to sudskom odlukom utvrđeno, vrši krivično djelo, pa i pored takve svijesti, nije davao izdržavanje, za lica koja je po Zakonu dužan da izdržava, čime je manifestovao htenje za nastupanje zabranjene posledice.<br>
&nbsp;<br>
Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenom A. S., za izvršena krivična djela, sud je imao u vidu sve okolnosti iz čl.42 KZ-a. Tako je od olakšavajućih okolnosti, cijenio i uzeo u obzir, da je okrivljeni otac četvoro djece, siromašnog imovnog stanja, dok je kao otežavajuću okolnost cijenio da je do sada jednom osuđivan. Kako je za krivično djelo nedavanje izdržavanja zakonom propisana novčana kazna ili zatvor do jedne godine, sud je okrivljenom, cijeneći navedene okolnosti, za četiri krivična djela nedavanje izdržavanja, predhodno utvrdio kazne zatvora u trajanju od po 30 dana, nakon čega je primjenom odredbe čl. 48 st. 2&nbsp; tač. 2 KZ- a, izrekao jedinstvenu kaznu zatvora u trajanju od 100 /sto/ dana. Navedena kazna je po mišljenju suda srazmjerna težini izvršenih krivičnih djela i stepenu krivice okrivljenog i predstavlja onu mjeru, koja je nužno neophodna, za postizanje u okviru opšte svrhe izricanja krivičnih sankcija propisane čl. 4 st.2 KZ -a, svrhe kažnjavanja propisane čl. 32 istog zakona. Osnovano se može očekivati da će izrečena kazna zatvora, pozitivno djelovati na prevaspitavanje okrivljenog, te da će ista uticati na njega, da više ne vrši krivična djela.<br>
&nbsp;<br>
Odluka o troškovima krivičnog postupka u iznosu od 66,00 €, zasnovana je na odredbi čl. 202 st. 1 ZKP-a i predstavlja izdatke koje je sud imao za naknadu vještaku ekonomske struke, dok je paušalni iznos odmjeren vodeći računa o trajanju i složenosti krivičnog postupka, te imovnom stanju okrivljenog, na osnovu čl. 199 st. 3 ZKP-a.<br>
&nbsp;<br>
Okrivljeni se obavezuje, na osnovu čl. 212 st. 2 ZKP-a, da na ime imovinsko pravnog zahtjeva za naknadu štete, isplati zakonskoj zastupnici mal. oštećenih M. S., A. S., O. S. i A. S., majci B. S. ( S. ), iznos od 780,00 eura, u roku od 15 dana, po pravosnažnosti presude.<br>
&nbsp;<br>
Sa izloženog odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 27. 05. 2011.godine.</strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić -Đukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku do 8&nbsp; ( osam )<br>
dana, od dana prijema iste,Višem sudu u B. Polju, a preko ovog suda.<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                           </span><span class="span1">K.br.  332/2010</span>
</p>
<p>&nbsp;</p>
<p>
<span class="span1">                                                       </span><span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">   U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI</span><span class="span2">,</span><span class="span1"> kao prvostepeni krivični, u vijeću sastavljenom od  sudije Mugoša Suzane, kao predsjednika vijeća i sudija Radomira Ivanovića i Pean Vesne kao članova vijeća</span><span class="span1">, uz učešće Rakočević Biljane kao zapisničara u krivičnom predmetu protiv  optuženog  Marstijepović Zorana iz Bara kojeg brani adv. Feratović  Rifat i Mijović Borisa iz Bara kojeg brani adv. Hajduković Darko, zbog krivičnog djela </span><span class="span1">– teško djelo protiv bezbjednosti javnog saobraćaja iz člana  348 st.2 u vezi čl. 339 st.1 Krivičnog zakonika, po optužnici Višeg tužioca iz Podgorice Kt.b.r 452/99 od 29.01.2001 godine,</span><span class="span1"> koju je na glavnom pretresu zastupala Maja Jovanović zamjenik VDT-a u Podgorici, nakon održanog glavnog i javnog pretresa, dana 14.11.2013.godine, u prisustvu zastupnika optužbe, optuženog i njihovih branilaca, donio je i javno objavio dana 21.11.2013 godine </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p style="text-align:center;">
<span class="span1">I</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">MARSTIJEPOVIĆ ZORAN, od oca Nikole i majke Milke, rođene Đurović, rođen 01.11.1976 godine  u Baru, nastanjen u Baru- ul. Borska br. 14, Crnogorac, nezaposlen, neoženjen, završio gimnaziju, vojsku služio 1998 godine, vodi se u vojnoj evidenciji u Baru, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 26.03.1999 godine, oko 21,00 časova, na raskrsnici ulica Bulevar Revolucije i Bulevar “24 Novembar” u Baru, ne pridržavajući se propisa iz čl. 46 st.1 i 52  ZOOBS-a na putevima ugrozio saobraćaj i doveo u opasnost živote ljudi, na način što je upravljao putničkim motornim vozilom marke “BMW 382” reg. oznake BR 95-68,, Bulevarom “24 Novembar”, od nove benzinske pumpe u smjeru “Tri kule”, brzinom od 95,00km/h, iako kritično mjesto predstavlja naselje u kome se vozač ne smije kretati brzinom većom od 50 km/h, i takvom brzinom ušao u raskrsnicu na kojoj je saobraćaj regulisan uređajima za davanje svjetlosnih saobraćajnih znakova u trenutku kada je na semaforu bilo upaljeno crveno svijetlo za njegov smjer kretanja, usled čega je došlo do kontakta čeonom regijom vozila “Golf III”, GTD reg. oznake BD 55-45, kojom je Bulevarom revolucije od zgrade Opštine u smjeru hotela “Topolica”, brzinom od 75 km/h, upravljao optuženi Mijović Boris u lijevu bočnu stranu vozila marke “BMV”, kojom prilikom je saputnik u vozilu okrivljenog Marstijepović </span><span class="span1">Zorana, Raonić Željko iz Bara zadobio teške tjelesne povrede u vidu preloma kostiju osnovice lobanje praćenog dubokim nesvjesnim stanjem, nagnječenje pluća dvije rane razderotine iznad lijevog oka i krvni podliv na čelu, u predjelu nosa i lijevog oka od kojih je kod istog nastupila smrt, dok su lake tjelesne povrede zadobili i to: saputnici okrivljenog Mijović Borisa, Martinić Nikoleta iz Bara u vidu nagnječno razdernih rana u tjemenom predjelu sa desne strane, sa krvnim podlivima okolne kože i desnoj sljepočnog predjela i oguljotina kože u predjelu desnog ramena i Martinić Žaklina iz Bara, u vidu nagnječenja kože u čeonom predjelu i oguljotina kože zadnje strane vrata kao i saputnici  okrivljenog Marstijepović Zorana, Mandalinić Borisa iz Bara, u vidu nagnječno-razderne rane u predjelu lijeve šake sa rascjepom tetive savijača trećeg prsta lijeve šake i Milošević Slavko iz Bara u vidu oguljotina kože u predjelu čela i dlana lijeve šaka i krvnog podliva kože u lopatičnom predjelu,</span>
</p>
<p>&nbsp;</p>
<p>
<span class="span1">- čime je izvršio krivično djelo – teško djelo protiv bezbjednosti saobraćaja iz člana 348 stav 2 u vezi čl. 339 stav 1 Krivičnog zakonika.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te čl. 4, 5,13,15, 32, 36, 42   Krivičnog zakonika te čl. 226, 229, 239 i 374 Zakonika o krivičnom postupku.</span>
</p>
<p>&nbsp;</p>
<p>
<span class="span1">                                                        O S U Đ U J E</span>
</p>
<p>&nbsp;</p>
<p>
<span class="span1"> Na kaznu zatvora u trajanju od  3(tri) godine.</span>
</p>
<p>&nbsp;</p>
<p>
<span class="span1">Oštećena porodica pokojnog Raonić  Željka upućuje se da imovinsko pravni zahtjev štete ostvaruje u parničnom postupku.</span>
</p>
<p>&nbsp;</p>
<p>
<span class="span1">Optuženi je dužan da u budžet Crne Gore  uplati  iznos od  100,00 eura, na ime sudskog paušala</span><span class="span1">, a na ime troškova krivičnog postupka iznos od 5.609,79 eura, a na ime izvršenih vještačenja, a  sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">MIJOVIĆ BORIS, od oca Nikole i majke Tatjane, rođene Radović, rođen 12.11.1966 godine u Baru, nastanjen-naselje Popovići br. 86, Crnogorac, zaposlen u Opštini Bar, neoženjen, završio Pravni fakultet, vojsku služio  1985 godine, vodi se u vojnoj evidenciji u Baru, srednjeg imovnog stanja, osuđivan ito presudom Osnovnog suda Kotor K.br. 127/94 od 01.12.1994 godine, čl. 172 st.3 u vezi st.1 KZ RCG na kaznu zatvora u trajanju od  15 dana uslovno na jednu godinu.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu čl. 373 st.1 tač.2 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 26.03.1999 godine, oko 21,00 časova, na raskrsnici ulica Bulevar Revolucije i Bulevar “24 Novembar” u Baru, ne pridržavajući se saobraćajnih propisa iz čl. 46 st.1 i  čl. 52  ZOOBS-a na putevima ugrozio saobraćaj i doveo u opasnost živote ljudi, na način što je upravljajući putničkim motornim vozilom marke “golf 3” GTD reg.br. BD 55-45 Bulevarom Revolucije od zgrade opštine u smjeru hotela Topolica, brzinom od 75,00km/h, iako kritično mjesto predstavlja naselje u kome se vozač ne smije kretati brzinom većom od 50 km/h, ušao u raskrsnicu na kojoj je saobraćaj regulisan uređajima za davanje svjetlosnih saobraćajnih znakova u trenucima promjene intervala svjetla i to kraj zelenog za smjer vozila “golf 3” i kraj crvenog za smjer vozila BMW usled čega je došlo do kontakta čeonom regijom vozila “golf3 “ sa lijevom bočnom stranom vozila BMW reg. BR 95-68 koje se kretalo Bulevarom 24 novembar od nove benzijske pumpe u smjeru “Tri kule” brzinom od 95 k/h kojom je upravljao okrivljeni Marstijepović Zoran , kojom prilikom je saputnik u vozilu okrivljenog Marstijepović Zorana, Raonić Željko iz Bara zadobio teške tjelesne povrede u vidu preloma kostiju osnovice lobanje praćenog dubokim nesvjesnim stanjem, nagnječenje pluća dvije rane razderotine iznad lijevog oka i krvni podliv na čelu, u predjelu nosa i lijevog oka od kojih je kod istog nastupila smrt, dok su lake tjelesne povrede zadobili i to: saputnici okrivljenog Mijović Borisa, Martinić Nikoleta iz Bara u vidu nagnječno razdernih rana u tjemenom predjelu sa desne strane, sa krvnim podlivima okolne kože i desnoj sljepočnog predjela i oguljotina kože u predjelu desnog ramena i Martinić Žaklina iz Bara, u vidu nagnječenja kože u čeonom predjelu i oguljotina kože zadnje strane vrata kao i saputnici  okrivljenog Marstijepović Zorana, Mandalinić Borisa iz Bara, u vidu nagnječno-razderne rane u predjelu lijeve šake sa rascjepom tetive savijača trećeg prsta lijeve šake i Milošević Slavko iz Bara u vidu oguljotina kože u predjelu čela i dlana lijeve šaka i krvnog podliva kože u lopatičnom predjelu</span>
</p>
<p>&nbsp;</p>
<p>
<span class="span1">-čime bi izvršio krivično djelo teško djelo protiv bezbjednosti saobraćaja iz člana 348 stav 2 u vezi čl. 339 stav 1 Krivičnog zakonika.</span>
</p>
<p>&nbsp;</p>
<p>
<span class="span1">Troškovi postupka u odnosu na ovog optuženog padaju na teret budžetskih sredstava suda, a shodno čl. 230 Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Zastupnik optužbe je u cjelosti ostala pri ranije datoj završnoj riječi i zatražila od suda da optužene oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Rješenjem krivičnog vijeća ovog suda </span><span class="span1">Kv.br.145/09 odredjeno je da se optuženom Marstijepović Zoranu sudi u odsustvu. </span>
</p>
<p>&nbsp;</p>
<p>
<span class="span1">Punomoćnik oštećene porodice adv. Pantović Drago u završnoj riječi je naveo da se pridružuje završnoj riječi tužioca i u ime oštećene porodice se pridružio krivičnom gonjenju protiv oba optužena i postavio imovinsko-pravni zahtjev. </span>
</p>
<p>&nbsp;</p>
<p>
<span class="span1">Branilac optuženog Marstijepović Zorana adv. Feratović Rifat je u završnoj riječi naveo da smatra da krivica nije dokazana i da njegov branjenik nije prošao kroz raskrsnicu kako je to predstavljeno optužnicom .</span>
</p>
<p>&nbsp;</p>
<p>
<span class="span1">Branilac optuženog Mijović Borisa adv. Hajduković Darko u završnom riječi naveo da se njegovom branjeniku na teret stavlja da je prošao kroz zeleno svijetlo pa samim tim ne postoji povreda odredbama ZOBS-a i da traži oslobadjajuću presudu.</span>
</p>
<p>&nbsp;</p>
<p>
<span class="span1">Optuženi Marstjepović Zoran je u svojoj odbrani pred istražnim sudijom naveo da je dana 26.03.1999. godine upravljao vozilom BMW, te da su sa njim bili Milošević Slavko, Raonić Željko i Mandelinić Boris, te da je prilazeći raskrsnici vidio crveno svjetlo, smanjio brzinu koja nije prelazila 50km/h, ali je u fazi prilaženja raskrsnici primijetio da se na semaforu gasi crveno svjetlo, pali zeleno i nastavio je kretanje istom brzinom, pri ulasku u raskrsnicu gledao je lijevo i desno i nije uočio ni jedno vozilo. Nakon što je ušao u raskrsnicu osjetio je udar u lijevu bočnu stranu i od tada se više ničeg nije sjetio.</span>
</p>
<p>&nbsp;</p>
<p>
<span class="span1"> Na glavnim pretresima od 18.06.2001. godine 25.04.2007 i 11.04.2008. godine je dodao da je vozio brzinom od 80-90km/h pod kratkim oborenim svjetlima i do momenta kada je na semaforu primijetio crveno svjetlo odnosno na oko 100 do 110 m od raskrsnice, te da je tada smanjio brzinu na do 50-60km/h, pratio je semafor i vidio je da se posle crvenog uključilo žuto svjetlo na udaljenosti od 30-40m od semafora a nakon toga i zeleno svijetlo na 10 m od raskrsnice. </span>
</p>
<p>&nbsp;</p>
<p>
<span class="span1">Optuženi Mijović Boris je u svojoj odbrani naveo da je te noći upravljao vozilom marke golf, da su sa njim u vozilu bili Aleksa Đurić, Danijela Janković i Nikoleta i  Žaklina Martinić, te da u trenutku kada se nalazio od 50-100m od raskrsnice primijetio je da je svjetlo na semaforu prešlo iz žutog u zeleno i nastavio istom brzinom , pogledao je lijevo i desno i sa desne strane primijetio je duga svjetla jednog vozila u kom trenutku je već bio u raskrsnici pa kako nije očekivao nailazak vozila, a isto se kretalo velikom brzinom, instiktivno je pritisnuo kočnicu da bi potom osjetio udar kada je došlo i do rotacije njegovog vozila. </span>
</p>
<p>&nbsp;</p>
<p>
<span class="span1">Na glavnim pretresima je ponovio svoju odbranu pred istražnim sudijom stim što je pojasnio da brzina njegovog kretanja u trenutku kada je primijetio promjenu svjetla na semaforu sa žutog na crveno nije mogla biti veća od 50km/h. </span>
</p>
<p>&nbsp;</p>
<p>
<span class="span1">Optuženi Mijović Boris je  u završnoj riječi prihvatio završnu riječ svog branioca i dodao da se ne osjeća krivim, da mu je savjest čista i da već petnaest godina trpi posledice trajanja ovog postupka.</span>
</p>
<p>&nbsp;</p>
<p>
<span class="span1">Sud je na glavnom pretresu proveo sledeće dokaze: pročitao iskaz predstavnika oštećene porodice sada pok. Raonić Radoja,pročitao iskaze svjedoka Ćorić Alekse, Mandelinić Borisa , Milošević Slavka, Martinić Žakline, Janković Danijele, Martinić Nikolete,  Nalaz i mišljenja vještaka saobraćajne struke Brnović Rajka, Pantović Čeda i njihova izjašnjenja sa glavnih pretresa, nalaz i mišljenja Instituta </span><span class="span1">Saobraćajnog fakulteta u Beogradu od 17.08.2004. godine, te dopunu od 18.10.2007. godine i 28.05.2012. godine, kao i njihovo izjašnjenje sa pretresa 19.09.2007. godine, nalaz i mišljenja Instituta za transport DOO Podgorica od septembra 2008. i izjašnjenje vještaka sa pretresa  od 17.09.2001. godine, nalaz i mišljenje vještaka mašinske struke Jovetić Braca od juna 1999 .godine i njegovu dopunu, nalaz i mišljenje vještaka medicinske struke dr Krsta Nikolića od 17.06.1999. godine, obdukcioni zapisnik dr Čukić Dragane  od 08.07.2000. godine, zapisnik o uvidjaju Osnovnog suda u Baru od 26.03.1999. godine, izvještaj o alkoholisanosti KBC od 01.04.1999. za Marstijepović Zorana i Mijović Borisa, izvještaj Opšte bolnice iz Bara na ime Raonić Željka, Milošević Slavka, Mandelinić Borisa, Martinić Žakline, Marstijepović Zorana, Mijović Borisa , Janković Danijele od 26.03.1999. godine, dopis Agencije za imovinu Opštine Bar od 13.11.2009. godine, zapisnik o rekonstrukciji saobraćajne nezgode od 04.11.2011. godine, dopis Opštine Bar od 07.12.2012. godine, dopis JP komunalne djelatnosti Bar od 28.03.2013. godine, nalaz i mišljenja Centar za vještačenje doo Novi Sad i saslušao vještaka Adamović Milana, izvršio uvid u  foto-dokumentaciju CB Bar od 26.03.1999. godine i skicu sa lica mjesta i izvode iz kaznene evidencije za optužene Marstijepović Zorana i Mijović Borisa.</span>
</p>
<p>&nbsp;</p>
<p>
<span class="span1">Svjedok Mandelinić Boris je pred istražnim sudijom u svom svjedočkom iskazu naveo da je kritične noći bio sa Marstijepovićem i Raonićem u vozilu, ne sjeća se kojom kolovoznom trakom i kojom brzinom su se kretali, ali se sjeća da je Zoran u toku vožnje brzinu smanjivao, te da kada su prošli pored semafora  vidio je da je bilo zeleno svjetlo i da se sa njihove lijeve strane pojavilo vozilo golf nakon  2 – 3 sekunde od kada su prošli semafor. Na glavnom pretresu od 17.09.2009. godine je pojasnio da kada je govorio o većoj brzini pred istražnim sudijom smatrao je brzinu od 60-70 km/h,  a zeleno svjetlo na semaforu je primijetio na udaljenosti od 30-40m. </span>
</p>
<p>&nbsp;</p>
<p>
<span class="span1">Svjedok Milošević Slavko je u svom svjedočkom iskazu  pred istražnim sudijom naveo da je bio suvozač u vozilu Marstjepovića koji je vozilom upravljao brzinom od oko 70-80km/h, te da je na oko 100m od semafora bilo crveno svjetlo zbog čega je Zoran smanjio brzinu na nekih 50km/h, jer se 20m prije semafora upalilo zeleno svjetlo.</span>
</p>
<p>&nbsp;</p>
<p>
<span class="span1">Svjedok Ćorić Aleksa u svom svjedočkom iskazu je pred istražnim sudijom naveo da je bio suvozač u vozilu Mijović Borisa, te da misli da je brzina kretanja bila 40-50 km/h te da kada su bili na 10m od raskrsnice na semaforu je bilo zeleno svjeto za njihov smjer kretanja i da su prošli kroz zeleno svjetlo, a kada su ušli u raskrsnicu sa desne strane je primijetio vozilo koje se kretalo velikom brzinom kada je došlo do udara. </span>
</p>
<p>&nbsp;</p>
<p>
<span class="span1">Svjedok Martinić Žaklina je pred istražnim sudijom i na glavnom pretresu navela da je bila u  vozilu Mijovića i kada su se primicali semaforu pred sam dolazak na semaforu je bilo zeleno svjetlo što je mogla dobro da vidi jer ulica nije bila osvjetljena, te da je Mijović upravljao brzinom od 50km/h, vidjela je da sa njene desne strane nailazi jedno vozilo velikom brzinom kada je došlo od udara.</span>
</p>
<p>&nbsp;</p>
<p>
<span class="span1">Svjedok Janković Danijela je pred istažnim sudijom i na glasnom pretresu navela da je bila u vozilu Mijovića i da je na nekih 15m od semafora primijetila zeleno svjetlo za njihov smjer kretanja, da je svijetlo vidjela jer bulevar nije bio osvijetljen.</span>
</p>
<p>&nbsp;</p>
<p>
<span class="span1">Svjedok Martinić Nikoleta je pred istražnim  sudijom i na glavnom pretresu navela da je bila u vozilu Mijovića, da je isti vozio brzinom 50km/h  i da je dolaskom na semafor smanjio brzinu, iako su imali otvoreno zeleno svjetlo kada su ušli u raskrsnicu i tada je došlo do udara. </span>
</p>
<p>&nbsp;</p>
<p>
<span class="span1">Zapisnikom o  uvidjaju istražnog sudije Osnovnog suda u Baru Kri.br.76/99 od 26.03.1999. godine konstatovano je lice mjesta i to raskrsnica ulica Bulevar 24 novembra i Bulevar Revolucije na kojoj je saobraćaj regulisan semaforima koji su u vrijeme nezgode kao i u vrijeme uvidjaja ispravno funkcionisali. Zapisnikom su i konstatovani materijalni tragovi zatečeni na licu mjesta, a što je bliže označeno i skicom  lica mjesta i fotoelaboratom.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka Jovetić Braca o tehničkom vještačenju ispravnosti putničkog vozila golf utvrdjuju se da su svi uredjaji na vozilu bili ispravni i funkcionisali neposredno prije udesa, kao i da je na vozilu marke BMW  postojala funksionalnost uredjaja za upravljanjem, zaustavljanjem i pneumatika.</span>
</p>
<p>&nbsp;</p>
<p>
<span class="span1">Ovaj nalaz sud je prihvatio obzirom da je isti zasnovan na neposrednom pregledu oba vozila koja su učestvovala u predmetnom saobraćajnoj nezgodi. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka Pantović Čedomira proizilazi da se vozilo BMW kretalo brzinom ne manjom od 106,5km/h, a vozilo golf brzinom od 65,23 km/h, da je  do kontakta došlo u samom centru raskrsnice i da je sigurno da je jedan od vozača ušao u raskrsnicu kada mu je to svjetlosnim znakom bilo zabranjeno, te da nije moguće utvrditi koji od njih je to bio. U dopuni nalaza od 30.12.1999. godine isti vještak je nakon analize ciklusa rada semafora naveo da je do nezgode moglo doći i u slučaju kada oba vozača stupaju u raskrsnicu u trenutku kada im je bio zabranjen ulazak tj. da postoji mogućnost da ako je vozač vozila golf prošao na žuto a vozač vozila BMW na žuto sa crvenim da se nadju u jednoj tački u raskrsnici i da dodje do kontakta. U svom izjašnjenju na glavnom pretresu od 18.06.2001. godine je naveo da je prostornu analizu radio na osnovu materijalnih dokaza sa lica mjesta, a nakon toga je izvršio snimanje rada na semaforima i to koristio prilikom osvrta na mogućnost prolaska na raskrsnicu oba učesnika. Na glavnom pretresu od 22.10.2012. godine je naveo da se sjeća da je te noći bio prilikom uvidjaja bio na lice mjesta, da je bio mrak jer je bilo bombardovanje i da ostaje pri tvrdnji da se ne može utvrditi ko je prošao kroz crveno, a ko kroz zeleno svjetlo. Na glavnom pretresu od 16.07.2013. godine je naveo da nakon izvršene rekostrukcije kojoj je prisustvovao, nije bilo moguće na pouzdan način utvrditi ko je od vozača ušao u raskrsnicu kada mu je to svjetlosnim znakom bilo zabranjeno. Pojasnio je da kraj zelenog svjetla u konkretnom slučaju podrazumijeva nekoliko desetinki sekundi prije gašenja zelenog svjetla, te da u odnosu na konkretne semafore  razlika izmedju pojave kraja zelenog svijetla je oko 5 sekudi a što je dovoljno da vozilo koje je ušlo u raskrsnicu bezbjedno istu napusti. </span>
</p>
<p>&nbsp;</p>
<p>
<span class="span1">Iz nalaza i mišnjenja vještaka Brnović Rajka od 26.07.2000. godine proizilazi da se vozilo BMW  kretalo brzinom ne manje od 109 km/h, a vozilo golf brzinom oko 75,4 km/h, te da je kočenjem brzina smanjena na 68,8 km/h dok vozač vozila bmw nije preduzimao bilo koju radnju  u cilju izbjegavanja nezgode. U izjašnjenju na glavnom pretresu a imajući u vidu sigalni plan semafora mišljenja je da nije moguće da su oba vozila ušla u raskrsnicu na zeleni – crveni interval sa razloga što se intervali </span><span class="span1">promjene svjetla ne preklapaju, a da tehničkom metodom nije moguće utvrditi ko je prošao kroz crveno svjetlo. </span>
</p>
<p>&nbsp;</p>
<p>
<span class="span1">Kako se vještaci Pantović i Brnović nisu mogli usaglasiti na pretresu, sud je odredio novo vještačenje po Institutu Saobraćajnog fakulteta u Beogradu koji su u svom nalazu naveli da je brzina golfa u trenutku sudara bila najmanje 65.2 km/h dok je brzina BMW bila najmanje 95.5 km/h i da se saobraćajno tehničkim vještačenjem ne može utvrditi ko je od učesnika nezgode ušao u raskrsnicu kada mu to nije bilo dozvoljeno signalnim svjetlom na semaforu.  U dopuni nalza i mišljenja od oktobra 2007. Godine instituta od oktobra 2007. godine su naveli da je moguća situacija kako su je prikazali svjedoci Milošević Slavko i Janković Danijela, te da se ne može potvrditi, niti isključiti mogućnost da se nezgoda desila na način kako je to predstavljeno optužnicom. U svojoj dopuni od maja 2012. godine, a nakon izvršene rekonstrukcije u cijelosti su ostali pri svojim ranije datim nalazima i dopunama.</span>
</p>
<p>&nbsp;</p>
<p>
<span class="span1">Iz supervještačenja Instituta za transport DOO Podgorica od 15.09.2008. godine proizilazi da je brzina vozila BMW  iznosila oko 95 km/h dok je brzina golfa u trenutku reagovanja na opasnost iznosila 75 km/h, te da se nezgoda nije mogla desiti onako kako predstavljaju oba optužena jer matematički ne mogu biti tačna, kao ni na način kako su to predstavili svjedoci Janković Danijela i Milošević Slavko. U svom izjašnjenju predstavnik ovog instituta je naveo da tehnički nije moguće da na semaforima iz oba pravca bude istovremeno crveno svjetlo ili zeleno.</span>
</p>
<p>&nbsp;</p>
<p>
<span class="span1">Iz nalaza i mišljenja sudskomedicinskog vještačenja dr. Nikolić Krsta Ki.br. 50/99 od 17.06.1999. godine utvrdjuje se da je u predmetnoj saobraćajnoj nezgodi Raonić Željko zadobio sledeće povrede: moždana koma, prelom kostiju osnove lobanje u observaciji, nagnječenje pluća, iskašljavanje krvi i nagnjačeno – razdernu ranu iznad oka. Egzaktni uzrok smrti pokojnog Raonić Željka se u konkretnom slučaju mogao ustanoviti isključivo kompletno izvršenom sudsko-medicinskom obdukcijom, koja bi ne samo egzaktno utvrdila uzrok smrti, već i evidentirala sve povrede, njihovu vrstu, težinu  i drugo, a što bi bilo od značaja za utvrdjivanje  mehanizma njihovog nastanka, a ista bi potvrdila, odnosno isključila eventualno postojanje oboljenja, koje bi bilo izolovano, ili udruženo sa drugim nadjenim promjenama, odnosno povredama, mogla biti uzrok smrti. Mandalinić Boris je u saobraćajnoj nezgodi zadobio nagnjačeno- razdernu ranu u predjelu lijeve šake sa rascjepom tetive savijača trećeg prsta lijeve šake, koja povreda predstavlja laku tjelesnu povredu i nanesena je dejstvom tupine zamahnutog mehaničkog orudja. Milošević Slavko je u saobraćajnoj nezgodi zadobio oguljotinu kože u predjelu čela, oguljotine kože u predjelu dlana lijeve šake i krvni podliv kože u lopatičnim predjelima, koje povrede predstavljaju laku tjelesnu povredu i nanesene su dejstvom tupine mehaničkog orudja. Martinić Nikoleta je u predmetnoj nezgodi zadobila nagnječeno – razdornu ranu u tjemenom predjelu sa desne strane sa krvnim podlivom okolne kože, nagnječeno – razdornu ranu u desnom slijepoočnom predjelu i oguljotinu kože u desnom ramenom predjelu  koje povrede predstavljaju  laku tjelesnu povedu i nanesene su dejstvom tupine mehaničkog orudja. Martinić Žaklina je u saobraćajnoj nezgodi zadobila nagnječenje kože u čeonom predjelu i oguljotinu kože u predjelu zadnje strane vrata ,koje povrede predstavljaju laku tjelesnu povredu i nanesene su dejstvom tupine mehaničkog orudja.</span>
</p>
<p>&nbsp;</p>
<p>
<span class="span1">Iz nalaza i mišljenja sudsko-medicinskog vještačenja dr Čukić Dragane, Ki.br. 132/00, od 08.07.2000. godine utvrdjuje se da je Raonić Željko u predmetnom dogadjaju zadobio sledeće povrede: prelom kostiju osnovice lobanje, praćene dubokim nesvjesnim stanjem; nagnječenje pluća; dvije rane razderine iznad lijevog oka; krvni podlivi na čelu u predjelu nosa i lijevog oka i iskašljavanje krvi, koje je moglo biti znak povede pluća ili pak preloma kostiju osnovice lobanje. Navedene povrede kvalifikuju se kao teška tjelesna povreda. Vještak se u svom nalazu i mišljenju nije mogao izjasniti o neposrednom uzroku smrti Raonić Željka, a isti je mogao biti u vezi sa prelomom kostiju lobanje ( ukoliko je isti bio praćen nagnjačenjem moždanog tkiva), sa povredama plućnog tkiva, koje su mogle dovesti do krvarenja ili pak otežanog disanja,  a isti je mogao biti u vezi sa eventualno nekim ranijem prisutnim oboljenjem, koje je pogoršano povredjivanjem, a postoji mogućnost da je uzrok smrti u vezi sa nekim drugim povredama, koje za životno nijesu verifikovane.</span>
</p>
<p>&nbsp;</p>
<p>
<span class="span1">Sud je navedene nalaze vještaka medicinske stuke u cjelosti prihvatio iz kojih se utvrdjuju povrede koje su oštećeni zadobili, a kod Raonić Željka je došlo do smrtnog ishoda. </span>
</p>
<p>&nbsp;</p>
<p>
<span class="span1">Zapisnikom o rekonstrukciji od 04.11.2011. godine  konstatovano je da u vrijeme rekonstrukcije nema izmjena na licu mjesta osim što je stavljen novi asfaltni zastor i novi nosači za semafore te da je izgradjen novi objekat „Maxi“ i da je optuženi Mijović Boris na licu mjesta pokazao gdje se nalazio i na kojoj udaljenosti kada je vidio promjenu sa žutog na zeleno svjetlo, kao i svjedok Mandalinić Boris, nakon čega je sud naložio vještacima dopunu nalaza i mišljenja.</span>
</p>
<p>&nbsp;</p>
<p>
<span class="span1">Iz izvještaja Agencije za investicije i imovinu Bar od 13.11.2009. godine proizilazi da je ograničenje brzine u zoni predmetne saobraćajne nezgode bilo 50km/h.</span>
</p>
<p>&nbsp;</p>
<p>
<span class="span1">Kako je na osnovu već izvršenih saobraćajnih vještačenja sud nije mogao donijeti zakonitu odluku to je donio naredbu za novo vještačenje.</span>
</p>
<p>&nbsp;</p>
<p>
<span class="span1">Iz nalaza i mišljenja Centra za veštačenje doo Novi Sad proizlazi da je primarni kontakt ostvaren prednjim čeonim desnim uglom vozila golf sa lijevom bočnom stranom vozila BMW u nivou zadnjih lijevih vrata, te da je do kontakta došlo u nivou ukrštanja desnih kolovoznih traka posmatrano u smjeru kretanja oba vozila i to srednjih saobraćajnih traka, te da je u momentu kontakta putničko vozilo golf intezivno kočilo, te da je brzina putničkog vozila golf u momentu rekacije na kočioni sistem iznosila oko 70,2 km/h, dok je u momentu kontakta sa vozilom BMW iznosila 60,4 km/h, dok je brzina kretanja vozila BMW u trenutku kontakta sa vozilom golf  iznosila oko 95,7 km/h. Iz nalaza dalje proizilazi da je vozač putničkog vozila golf reagovao ranije intezivnim kočenjem kada se nalazio ispred mjesta kontakta u prostornom smislu 25.6m ili u vremenskom smislu 1,39 s. Putničko vozilo BMW pri brzini kretanja 95,7 km/h za vrijeme od 1.39 s prešlo je put od oko 36,9m. Na osnovnu prikazane trase puta same raskrsnice jasno se ukazuje da se u momentu reakcije vozača putničkog vozila golf ovo  vozilo nalazilo ispred same raskrsnice odnosno ispred svoje  linije kao i putničko vozilo BMW. U vrijeme nastanka saobraćajne nezgode raskrsnica je regulisana semaforima koji su bili u funkciji. Tehničkim putem nije moguće dovesti u vezu kretanje vozila kroz predmetnu raskrsnicu i njihovo povezivanje sa radom semafora, sa razloga što predjeni put je </span><span class="span1">uvjek proizvod vremena i brzine i promjenom jednog ili drugog parametra mijenja se i rezultat.</span>
</p>
<p>&nbsp;</p>
<p>
<span class="span1">Analizom dispozicije signala i signalnog plana za predmetnu raskrsnicu kao i smjerova i pravca kretanja vozila BMW i golfa proizilazi da ciklus traje 50,0s. U konačnom mišljenju navedeno je da osnovni propust za nastanak predmetne saobraćajne nezgode se nalazi  u onom učesniku koji je na semaforu imao upaljeni crveni signal na koji način je stvorena direktno opasna situacija, a što saobraćajno tehničkim putem nije moguće utvrditi. U svom izjašnjenju na glavnom pretresu od 07.11.2013. godine predstavnik  Centra, vještak Adamović Milan je naveo da  brzina kretanja vozila nije u uzročnoj vezi sa nastankom predmetne saobraćajne nezgode, te da je u osnovnom nalazu prikazan signalni plan i vrijeme u kojem radi signalni ciklus od nultne do 50s sa smjerovima kretanja za BMV ciklus B, a za vozilo golf ciklus C, te da na osnovu signalnog plana nikako nije moglo doći do preklapanja signalnih znakova što znači da ni u jednom trenutku nije moguće da na semaforu za putni pravac BMW-a i na semaforu za pravac kretanja golfa budu upaljeni isti signali, odnosno nije moguće da bude upaljeno – crveni, crveno – žuti ili žuti – žuti , jer oni u svim varijantama imaju zaštitini interval od 1s, što znači da se dva svjetlosna signala nijesu mogla preklapati. Zaštitni interval dozvoljava izlazak iz raskrsnice i nemogućnost sudara na način kako se desio. Imajući u vidu intezivan trag kočenja vozila golf, sasvim je sigurno da je vozač vozila golf reagovao na pojavu vozila BMW. Takodje, nesporana je činjenica da je u zoni predmetne raskrsnice ograničenje brzine 50 km/h, i da su se i jedan i drugi učesnik kretali bzinom većom od dozvoljene,  i da u konkretnoj situaciji znači da vozač vozila golf obzirom da reaguje 2 – 3 m radnjom kočenja ispred semafora nije reagovao na semafor već na opasnost koja mu dolazi, jer brzinom od 70,2 km/h ne može se zaustaviti vozilo do semafora sa tom brzinom što isto važi i za vozilo BMW. Takodje imajući u vidu iskaz vozača BMW da je na rastojanju od 100-110 m bio upaljen crveni signal, a kad je došao na rastojanje  40-50, bio je upaljen žuti signal i tada vozač ne može  da se  zaustavi  sa brzinom od 95,7 km/h ,sa razloga što vozač tada ne zna kada će se upaliti zeleni signal.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije CB Bar utvrdjuje se da Marstijepović Zoran nije evidentiran u kaznenoj evidenciji, dok je Mijović Boris osudjivan presudom Osnovnog suda u Kotoru K.br. 127/94 od 01.12.1994. godine zbog krivičnog djela iz čl.172 st.3 u vezi čl.1 KZ RCG na kaznu zatvora od 15 dana uslovno na jednu godinu.</span>
</p>
<p>&nbsp;</p>
<p>
<span class="span1">Cijeneći navode optužbe odbrane i svih provedenih dokaza sud je našao da je optuženi Marstijepović Zoran izvršio krivično djelo stavljeno mu na teret, zbog čega ga je oglasio krivim i to sa sledećih raloga.</span>
</p>
<p>&nbsp;</p>
<p>
<span class="span1">Da se nezgoda desila dana 26.03.1999. godine  na raskrsnici ulica Bulevar Revolucije I bulvar 24. Novembra u Brau nesporno se utvrdjuje iz Zapisnika o uvidjaju, fotoelaborata, skice lice mjesta. </span>
</p>
<p>&nbsp;</p>
<p>
<span class="span1">Ono što je nesporno utvrdjeno jeste da je nezgoda nastupila kada je jedan od učesnika saobraćajne nezgode kroz raskrsnicu prošao onda kada mu je to bilo zabranjeno. Sporno je što se ni jedan vještak nije mogao izjasniti ko je od vozača u raskrsnicu ušao kroz crveno svjetlo, a što je odlučna činjenica o krivici optuženih u ovoj saobraćajnoj nezgodi, pa je  sud na posredan način izveo zaključak da je to upravo optuženi Marstijepović Zorana taj koji je prošao kroz crveno svjetlo kritične </span><span class="span1">prilike. Naime, optuženi Marstijepović Zoran je mijenjao svoju odbranu u odnosu na brzinu kretanja i u odnosu na raskrsnicu i svjetlo koje je bilo na semaforu u trenutku prolaska kroz raskrsnicu. Sud je cijenio iskaz svjedoka Mandalinić Borisa i Milošević Slavka i  našao da su isti  svoje iskaze prilagodjavali odbrani Marstjepovića u odnosu na uočavanje svjetla na semaforu i zbog čega sud nije mogao prihvatiti kao objektivne, posebno što su naveli da je optuženi Marstijepović smanjivao brzinu i ako je nesporno utvrdjeno da je Marstijepović ne smanjujući brzinu prošao kroz semafor i da su se različito izjašnjavali o trenutku uočavanja svijetla na semaforu, dok nasuprot njima svjedoci Ćorić Aleksa, Martinić Žaklina i Janković Danijela i Martinić Nikoleta su saglasno svjedočili da im je bilo zeleno svjetlo na semaforu prilikom prelaska kroz raskrsnisu u svim fazama postupka.</span>
</p>
<p>&nbsp;</p>
<p>
<span class="span1">Što se tiče navedenih vještačenja,  vještaka Pantovića  i Instituta Saobraćajnog fakulteta u Beogradu koji su u konačnom dozvolili mogućnost da su oba vozača ušla u raskrsnicu kada im je to semaforom  bilo zabranjeno, sud nije mogao prihvatiti sa razloga što su navedena mišljenja opovrgnuta nalazom i mišljenjem Centra za veštačenje DOO Novi Sad, koji je na vrlo jasan i precizan način a koristeći signalni plan  prikazao vrijeme trajanja ciklusnog rada na semaforu i grafički prikazao analizu iskaza optuženih Marstijepovića i Mijovića. Takodje, ovim vještačenjem je u potpunosti otkloljena dilema da su oba vozača prošla kroz raskrsnicu kako je to navedeno za kraj zelenog svijetla i kraj crvenog svijetla jer je vještak na pretresu objasnio da nije moglo doći do preklapanja svjetlosno signalnih znakova zato što ovi semafori u svim varijantama imaju zaštitni interval od 1 s, a koji dozvoljava bezbjedan izlazak iz raskrsnice i nemogućnost sudara. Nalaz i mišljenje Centra za veštačenje DOO Novi Sad je ovaj sud u cjelosti prihvatio i na osnovu njega donio presudu sa razloga što ovo vještačenje i ako nije odgovorio na ključno pitanje ko je od učesnika prošao kroz crveno svjetlo dao sudu mogućnost da na osnovu stručnog izjašnjenja oko rada semafora na konkretnoj raskrsnici, i isti cijeneći u skladu sa iskazima saslušanih svjedoka koji su bili u vozilu Mijovića koji su bili dosledni na glavnom pretresu doveo do zaključka da je optuženi Marstijepović Zoran taj koji je kritične prilike prošao kroz crveno svjetlo. U prilog ovog zaključka suda je i pojašnjenje vještaka Adamović Milana koji je na glavnom pretresu pojasnio a imajući u vidu odbranu optuženog Marstijepovića gdje je naveo da je od 100-110 m bio upaljen crveni signal tek kad je došao na odstojanju od 30-40 m mu se pali i žuti signal tada vozač sa brzinom od 95,7 km/h ne može da zaustavi svoje vozilo jer ne zna kada će mu se upaliti zeleni signal. Postupajući na navedeni način optuženi Marstijepović je povrijedio odredbu člana 46 st.1 ZOOBS-a na putevima jer je ograničenjenje brzine na tom djelu puta bilo 50 km/h kojom brzinom se morao kretati i odredbu člana 52 ZOOBS-a jer je na raskrsnici na kojoj je saobraćaj regulisan uredjajima za davanje svjetlosnih saobraćajnih znakova prošao kroz raskrsnicu kada je saobraćajni znak pokazivao crveno svjetlo što znači zabranu prolaska i posjedovanom brzinom ušao u raskrsnicu kada je došlo do  sudara sa vozilom marke “golf” a što je imalo za posledicu nanošenje teških tjelesnih povreda kod Raonić Željka usled kojih je nastupila smrt i nanošenje lakih tjelesnih povreda kod Martinić Nikolete, Martinić Žakline, Mandalinić Borisa i Milošević Slavka, a kojim  radnjama je ostvario sve bitne elemente bića krivičnog djela koje mu je stavljeno na teret.</span>
</p>
<p>&nbsp;</p>
<p>
<span class="span1">U odnosu na optuženog Mijović Borisa, sud je donio oslobadjajuću presudu sa sledećih razloga. Naime, ovom optuženom se stavlja na teret da je vozilom ušao u raskrsnicu u trenucima promjene intervala svijetla i to kraj zelenog svjetla za njegov </span><span class="span1">smjer kretanja. Medjutim, kako je ovakva mogućnost u potpunosti isključena nalazom i mišljenjem Centra za veštačenje DOO Novi Sada tj. da je došlo do preklapanja ili promjene intervala na semaforu to  je sud  prihvatio odbranu optuženog koji se od početka postupka branio i nije mijenjao svoju odbranu, a koja odbrana je potvrdjenja iskazima saslušanih svjedoka- saputnika iz  njegovog vozila koji su svedočili da u trenutku ulaska u raskrsnicu im je bilo upaljeno zeleno svjetlo. Takodje imajući u vidu činjenični opis u odnosu za ovog optuženog tužilac navodi da je isti ušao u raskrsnicu u trenucima promjene intervala i to kraja zelenog svjetla za smjer kretanja golfa ne navodeći o kakvoj promjeni se radi, a i sam termin kraj zelenog svjetla znači da je zeleno svetlo bilo i dalje upaljeno, te da u tom trenutku ovo vozilo nije imalo zabranu prolaska kroz raskrsnicu. Da bi se neko lice moglo oglasiti krivim kako je to optužnicom predstavljeno tj. da se radilo o promjeni intervala na semaforu mora se na vrlo pouzdan i jasan način to utvrditi. Naprotiv, ovakvom stavu tužioca je na nedvosmislen način je  utvrdjeno da se  radilo o prolasku kroz crveno. Ranije vještaci Pantović Brnović i Institut u Beogradu  samo uopštenim mišljenjem nijesu isključili tu mogućnost ali je nisu mogli  ni potvrditi. Pri tome uopšteno se izjašnjavajući  i ne navodeći konkretne činjenice i razloge zbog čega su dali takvu mogućnost, dok nasuprot njima vještak Adamović Milan je na vrlo stručan jasan i prihvatljiv način za ovaj sud objasnio da nije moguće da je došlo do preklapanja odnosno da je bilo promjene intervala na semaforu. Objašnjavajući vremensko trajanje ciklusnog rada na ovim semaforima i vršeći grafički prikaz trajanja ciklusa sa odbranama optuženih, zbog čega je sud na vještačenju Centra za veštačenje DOO Novi Sada i zasnovano svoju odluku. Takodje u prilogu ovog zaključaka suda ide i izjašnejnje vještaka Adamović Milana sa pretresa koje je sud u potpunosti prihvatio da je vozač “golfa” preduzeo radnju kočenja i na taj način predvidio opasnost koja mu dolazi sa strane i to 2-3m ispred semafora, jasno ukazuje da nije reagovao na semafor, jer sa posjedovanom brzinom nije mogao zaustaviti vozilo na semaforu već je reagovao na opasnost koja mu je dolazila sa strane.</span>
</p>
<p>&nbsp;</p>
<p>
<span class="span1">Imajući u vidu prednje navode  ovaj sud je našao da nema dokaza da optuženi Mijović Boris izvršio predmetno krivično djelo zbog čega ga je oslobodio optužbe. </span>
</p>
<p>&nbsp;</p>
<p>
<span class="span1">Cijeneći psihički odnos Marstijepovića sud nalazi da je isti bio svjestan da takvim načinom upravljanja vozilom može ugroziti saobraćaj i dovesti u opasnost živote ljudi  pa je na to i pristao, te je osnovno krivično djelo iz čl.399 st.1 Kz-a izvršio sa eventualnim umišljajem, dok je u odnosu na posledicu – smrt Raonić Željka, kao kvalifikatornu okolnost krivičnog djela iz čl. 348 st.2 KZ-a,  u odnosu na težu posledicu postupao nehatno. </span>
</p>
<p>&nbsp;</p>
<p>
<span class="span1">Odlučujući o kazni  sud je cijenio sve okolnosti,  pa je od olakšavajućih je cijenio njegove godine života u vrijeme  izvršenja krivičnog djela, protek vremena od izvršenja krivičnog djela, dok otežavajućih nije bilo i istom izrekao kaznu zatvora u trajanju od 3 ( tri) godine, nalazeći da će se sa istom u cijelosti ostvariti svrha kažnjavanja.</span>
</p>
<p>&nbsp;</p>
<p>
<span class="span1">Sud je cijenio i druge dokaze, I našao da isti nijesu bili od uticaja na drugačije presudjenje.</span>
</p>
<p>&nbsp;</p>
<p>
<span class="span1">Sud je optuženog obavezao da plati troškove krivičnog postupka u iznosu od  5.609,79 eura, a koji troškovi se odnose na izvršena vještačenja, kao i 100 eura na </span><span class="span1">ime sudskog paušala,   dok je u odnosu na optuženog Mijović Borisa donio odluku da njegovi troškovi padaju na teret budzetskih sredstava suda.</span>
</p>
<p>&nbsp;</p>
<p>
<span class="span1">Oštećena porodica je upućena da svoj imovinskopravni zahtjev ostvari u parničnom postupku shodno čl. 239 ZKP-a.</span>
</p>
<p>&nbsp;</p>
<p>
<span class="span1">Imajući u vidu navedeno odlučeno je kao u izreci presude.</span>
</p>
<p>&nbsp;</p>
<p>
<span class="span1">                                               </span><span class="span2">VIŠI SUD U PODGORICI</span>
</p>
<p>
<span class="span1">                                                  21.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                         PREDSJEDNIK VIJEĆA - SUDIJA </span>
</p>
<p>
<span class="span1">Rakočević Biljana,s.r.                                                           Mugoša Suzana,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span class="span2">: </span><span class="span1">Protiv ove presude može se</span>
</p>
<p>
<span class="span1"> izjaviti žalba Apelacionom sudu u roku od 15 dana</span>
</p>
<p>
<span class="span1"> od dana prijema presude a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">ZTO-Biljana Rakočević</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 71/16</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović Kovačević, uz učešće Belada Rajke, kao zapisničara, u krivičnom predmetu protiv okrivljenog Đ. B., zbog krivičnog djela laka tjelesna povreda iz člana 152 st. 2 u vezi st 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br. 82/16 od 22.06.2016. godine, koji je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 12.07.2016. godine u prisustvu stranaka donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Đ. B., zvani Z., JMBG ...., od oca S. i majke D., rođene N., rođen .... godine u U., R. S., sa prebivalištem u C., državljanin C. G., radnik, udovac, otac troje djece, pismen, sa završenom osnovnom školom, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 18. maja 2016. godine, oko 18,30 časova, u stanu oštećene D. A., u C., svjestan svog djela čije je izvršenje htio i svjestan da je njegovo djelo zabranjeno, lako tjelesno povrijedio oštećenu D. A., na način što je istoj drškom od metalnog šrafcigera, kao opasnim oruđem podobnim da tijelo teško povrijedi ili zdravlje teško naruši, zadao udarac u predjelu ledja, nanoseći joj pri tom laku tjelesnu povredu, u vidu krvnog podliva kože u predjelu leđa, u središnjem dijelu zadnje strane desne polovine grudnog koša, promjera 5x3 cm</span>
</p>
<p>&nbsp;</p>
<p>
<span class="span1">- čime je učinio krivično djelo laka tjelesna povreda iz člana 152 stav 2 u vezi stava 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom </span><span class="span1"> citiranog zakonskog propisa te čl. 2,3,4,5,15,36,42,52,53 i 54 Krivičnog zakonika Crne Gore te čl.226, 229,239 i 374 Zakona o krivičnom postupku izriče</span>
</p>
<p>
<span class="span1">   </span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ako okrivljeni u roku provjeravanja od 1 (jedne) godine, po pravosanžnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na račun budžeta Crne Gore na ime troškova postupka iznos od 77,00 eura, te na ime sudskog paušala iznos od 50,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Svjedok oštećena D. A. se u pogledu postavljenog imovinsko pravnog zahtjeva upućuju na građansku parnicu. </span>
</p>
<p>&nbsp;</p>
<p>
<span class="span1">                                                          Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju Kt br.  82/16 od 22.06.2016. godine, okrivljenom Đ. B. stavljeno je na teret izvršenje krivičnog djela laka tjelesna povreda iz člana 152 st. 2 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu, jer je izvedenim dokazima na glavnom pretresu nesumnjivo utvrđena krivica okrivljenog.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u prethodnom postupku naveo da je u emotivnoj vezi sa oštećenom D. A. već nekoliko godina, te da je kritične prilike dok je boravio u stanu oštećene D. došlo do prepirke između njih dvoje i da je tada istu slučajno udario pesnicom u predjelu leđa, ali da je sigurno nije udarao šrafcigerom. U svojoj odbrani na glavnom pretresu okrivljeni je naveo da nije izvršio krivično djelo koje mu se stavlja na teret, te da mu se kritične prilike A. D. požalila da je čistila kod jednog čovjeka, gdje je popila dva piva, nakon čega se popela na visinu, potom pala i udarila se na ivici stola. Dodao je da su kritične večeri on i oštećena bili zajedno, dok je ista sjutradan otišla u policiju i prijavila ga, kao i da je njihova veza trajala četriri godine, a da je oštećena sada u vezi sa drugim muškarcem. Nakon što mu je predločena razlika u iznijetim odbranama pred tužiocem i na glavnom pretresu, okrivljeni je naveo da je prilikom iznošenja odbrane kod tužioca u prethodonom postupku imao obzira prema oštećenoj i želio da joj učini na volju, a da mu je ona ipak zabila nož u ledja, a tačno je sve što je rekao na glavnom pretresu. U završnoj riječi je ostao pri svojoj odbrani.</span>
</p>
<p>&nbsp;</p>
<p>
<span class="span1">Radi rasvjetljenja ove krivično pravne stvari sud je u dokaznom postupku: saslušao svjedoka oštećenu D. A., pročitao medicinsku dokumentaciju-izvještaj ljekara jedinice za HMP od 19.05.2016. godine, pročitao nalaz i mišljenje sudskog vještaka medicinske struke od 21.06.2016. godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok-oštećena D. A., saslušana na glavnom pretresu, ostala je pri svom iskazu datom u prethodnom postupku u kojem je navela da je bila u emotivnoj vezi sa okrivljenim Đ. B. dvije godine, te da su prije tri mjeseca raskinuli i da nijesu održavali kontakte, iako je Đ. na tome insistirao, te da je kritične prilike okrivljeni nepozvan došao u njen stan i insistirao da uđe u stan i popravi bravu koju je prethodne noći polomio, te da mu je dozvolila da uđe u stan nakon čega je on fizički napao, na način što joj je zadao udarac metalnim žutim šrafcigerom u predjelu leđa i nakon toga napustio stan. Dodala je da se kasnije javila doktorici B. M. u hitnoj službi c. bolnice, jer se jači bol javio tek jutro nakon napada. Navela da se ne pridružuje krivičnom gonjenju i da postavlja imovinsko-pravni zahtjev zbog zadobijenih duševnih i tjelsnih bolova.</span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP od 19.05.2016. godine proizilazi da je oštećena D. A. pregledana pomenutog dana  od strane dr B. M. u službi Hitne medicinske pomoći C. i da su istoj tom prilikom konstatovane povrede u predjelu leđa u vidu modrice veličine 3 x 5 cm, a da su povrede nanijete od strane muške osobe i to dan ranije, oko 20,30 časova. </span>
</p>
<p>
<span class="span1">Iz nalaza i mišljenja sudskog vještaka medicinske struke dr K. N. od 21.06.2016. godine proizilazi da je oštećena D. A. u predmetnom događaju zadobila krvni podliv  kože u predjelu leđa, u središnjem dijelu zadnje strane desne polovine grudnog koša, promjera 5 x 3 cm, te da navedena povreda predstavlja u vrijeme nanošenja laku tjelesnu povredu koja je nastala jednokratnim dejstvom tupine aktivno zamahnutog mehaničkog oruđa, u šta bi spadala drška od šrafcigera ili nešto slično. Iz nalaza i mišljenja takođe proiziliazi da se oštećena D. u vrijeme zadobijanja navedene povrede nalazila u nekom od uspravnih položaja, okrenuta leđima pream licu osobe koje joj je nanijelo navedenu povredu, a to lice se takođe najvjerovatnije nalazilo u nekom od uspravnih položaja svoga tijela.</span>
</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>
<span class="span1">Ocjenom navoda optužbe, odbrane okrivljenog, te izvedenih dokaza, kako pojedinačno tako i u njihovoj međusobnoj povezanosti, sud je našao da je okrivljeni Đ. B. izvršio krivično djelo koje mu je optužnim aktom stavljeno na teret. </span>
</p>
<p>
<span class="span1">Naime, u postupku je nesumnjivo utvrđeno da je okrivljeni d</span><span class="span1">ana 18. maja 2016. godine, oko 18,30 časova, u stanu oštećene  D. A.,  u C., svjestan svog djela čije je izvršenje htio i svjestan da je njegovo djelo zabranjeno, lako tjelesno povrijedio oštećenu D. A., na način što je istoj drškom od metalnog šrafcigera, kao opasnim oruđem podobnim da tijelo teško povrijedi ili zdravlje teško naruši, zadao udarac u predjelu ledja, nanoseći joj pri tom laku tjelesnu povredu, u vidu krvnog podliva kože u predjelu leđa, u središnjem dijelu zadnje strane desne polovine grudnog koša, promjera 5x3 cm. Prednje činjenično stanje je utvrđeno iz svih izvedenih dokaza, a najprije iz iskaza oštećene D. A. koja je u bitnom navela da je kritične prilike okrivljeni M. ušao u njen stan da popravi bravu koju je ranije polomio, nakon čega je fizički napao, na način što joj je zadao udarac metalnim žutim šrafcigerom u predjelu leđa, a koji iskaz je jasan i istinit, povrđen medicinskom dokumentacijom, a u skladu sa nalazom i mišljenjem sudskog vještaka medicinske struke, u kojem je konstatovana prednje opisana povreda oštećene D., a koja je prema mišljenju vještaka nastala jednokratnim desjtvom tupine aktivno zamahnutnog mehaničkog oruđa, u šta bi spadala i drška od šrafcigera.  </span>
</p>
<p>
<span class="span1">Okrivljeni je u toku postupka mijenjao svoju odbranu na način što je u prethodnom postupku tvrdio da je slučajno udario oštećenu šakom u predjlu leđa, dok je na glavnom pretresu tvrdio da je oštćena prilikom čišćenja kod nekog čovjeka pala i udarila se o ivicu stola. Sud nije prihvatio prihvatio odbranu okrivljenog jer ista nije u saglasnosti sa iskazom oštećene D., koja je na jasan, istinit i logičan način opisala kritični događaj. Nadalje, navode odbrane okrivljenog da je udario oštećenu slučajno šakom, a da je sigurno nije udario metalnim šrafciegrom sud nije prihvatio jer isti nijesu u saglsanosti sa nalazom i mišljenjem sudskog vještaka medicinske struke koji je u svom nalazu naveo da je povreda oštećene nastala kao dejstvo tupine aktivno zamahnutog mehaničkog oruđa, u šta bi spadala i drška od šrafcigera, dok su navodi okrivljenog da je oštećena prilikom čišćenja kod nekog čovjeka pala i udarila se o ivicu stola obesnaženi nalazom vještaka koji je naveo da se oštećena D. u vrijeme nanošenja povrede nalazila u uspravnom položaju okrenuta leđima prema licu koje joj je nanijelo povredu, te da se i napadač najvejerovatnije nalazio u nekom od </span><span class="span1">uspravnih položaja svoga tijela, a koji nalaz je sud cijenio kao jasan, stručan i objektivan.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnim djelu, a imajući u vidu činjenično stanje, sud je mišljenja da je okrivljeni bio svjestan svog djela i htio njegovo izvršenje, postupajući sa direktnim umišljajem kao oblikom krivice, čime su se pored objektivnih elemenata stekli i svi subjektivni elementi bića krivičnog djela stavljenog mu na teret.</span>
</p>
<p>&nbsp;</p>
<p>
<span class="span1">Sud je prilikom izbora vrste i visine kazne u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog Đ. B. cijenio činjenicu da je isti lošeg imovnog stanja, da je otac troje djece i njegovu raniju neosuđivanost, što je utvrdio uvidom u izvod iz kaznene evidencije na ime okrivljenog, dok otežavajućih okolnosti nije bilo, </span><span class="span1">pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti izvršena svrha kažnjavanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Oštećena D. A. se radi ostvarivanja imovinskopravnog zahtjeva upućuju na parnični postupak, jer bi utvrđivanje visine istog vodilo&nbsp; odugovlačenju postupka, a podaci u spisu predmeta ne daju dovoljno osnova za odlučivanje i u ovom dijelu, shodno čl.239 ZKP.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime vještačenja po vještaku medicinske struke dr K. N. od 26.01.2016. godine u iznosu od 77,00 eura, i na ime sudskog paušala u iznosu od po 50,00 eura koji je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 12.07.2016.  godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         SUDIJA</span>
</p>
<p>
<span class="span1">Belada Rajka                                                           Jelena Perović Kovačević </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>
<span class="span1">ZTO: Belada Rajka</span>
</p>
</div>
</div>


</body>
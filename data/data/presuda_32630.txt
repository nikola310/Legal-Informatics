<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.475in;text-align:justify;hyphenate:auto;font-family:Arial;font-size:12pt;}
.p8{text-indent:0.51458335in;text-align:justify;hyphenate:auto;font-family:Arial;font-size:12pt;}
.p9{text-indent:0.5541667in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here--><span class="s1">                                               </span>
</p>
<p class="p2">
<span>U IME CRNE GORE!</span>
</p>
<p class="p3"></p>
<p class="p3">
<span>Posl.br.K.50/13</span>
</p>
<p class="p3"></p>
<p class="p4">
<span> OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljenog Đ.M., zbog krivičnog djela  iz čl.246.stav 1. u vezi stava 2 KZ, povodom privatne krivične tužbe tužilje S.A. od 16.04.2013 godine, nakon održanog glavnog i javnog pretresa dana 19.06.2013 godine, u prisustvu tužilje S.A. i okrivljenog Đ.M., donio je i javno objavio sljedeću </span>
</p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5">
<span>	 Okrivljeni</span><span class="s1"> </span><span>Đ.M. od oca D. i majke S. rođene K., rođen .... godine u N., sa prebivalištem u N. - ..., ...., neoženjen, bez djece, zaposlen u „S.“ prevoz sa mjesečnom zaradom od 250,oo eura, pismen, sa završenom SSS, neosuđivan,</span>
</p>
<p class="p5"></p>
<p class="p4">
<span>Na osnovu čl. 373 stav 1 tačka 2 ZKP-a </span>
</p>
<p class="p5"></p>
<p class="p6">
<span>OSLOBAĐA SE OD OPTUŽBE</span>
</p>
<p class="p6"></p>
<p class="p4">
<span>Da je :</span>
</p>
<p class="p5">
<span>	</span>
</p>
<p class="p5">
<span>	U septembru 2012.godine u Herceg Novom,oko 14,00 časova, u namjeri da za sebe pribavi malu imovinsku korist, oduzeo tuđu pokretnu stvar -mobilni telefon marke „Apple“, tip I-phone 4, star 3 mjeseca,vrijednosti 500 eura, na način da mu je isti oštećena S.A. posudila na kratkotrajno korišćenje, a okrivljeni joj do današnjeg dana nije vratio vratio telefon,</span>
</p>
<p class="p5"></p>
<p class="p5">
<span>	- čime bi izvršio krivično djelo sitna krađa, utaja i prevara iz čl.246 st.1 u vezi stava 2. Krivičnog zakonika.</span>
</p>
<p class="p5"></p>
<p class="p4">
<span>Na osnovu čl.230 stav 3 ZKP-a privatna tužilja S.A. se obavezuje da plati troškove krivičnog postupka u paušalnom iznosu od 50,oo eura u korist budžeta Crne Gore na žiro račun 832-158-14 u roku od 15 dana od pravosnažnosti presude.</span>
</p>
<p class="p4"></p>
<p class="p2">
<span>O b r a z l o ž e n j e</span>
</p>
<p class="p5"></p>
<p class="p5">
<span>	Privatna tužilja S.A. je podnijela ovom sudu krivičnu tužbu od 16.04.2013 godine protiv okrivljenog Đ.M., zbog krivičnog djela sitna krađa,utaja i prevara iz čl.246 stav 1 u vezi stava 2 KZ, bliže opisanog u izreci ove presude.</span>
</p>
<p class="p4">
<span>Okrivljeni</span><span class="s1"> </span><span>Đ.M. je u svojoj odbrani negirao izvršenje krivičnog djela koje mu je stavljeno na teret i u bitnom naveo da  je sa privatnom tužiljom S.A. bio u emotivnoj vezi u kritičnom periodu i da mu je tužilja negdje u septembru 2012. godine prodala predmetni telefon marke „Apple Iphone 4“ koji je bio korišćen i to za iznos od 170,00 eura i muške Rej Ban naočare vrijednosti 140,00 eura što joj je tom prilikom predao. Objasnio je da je i prije preuzimanja ovog telefona A. davao određene novčane iznose na njen zahtjev jer je izlazila po gradu i trošila, a u tom periodu je htjela da mu pokloni ovaj  telefon, na što je on pristao i uzeo telefon i rekao tužilji da će to kompenzovati tako što će joj oprostiti dugovanje za novac koji joj je predhodno dao i dao joj još novca, a ukupno je to iznosilo 170,oo eura i osim toga joj dao naočare na njen zahtjev. Istakao je da je tužilja pristala na takvu kompenzaciju i izričito se izjasnila da mu je tako prodala telefon. Dalje je naveo da se kasnije pojavio problem jer je tužiljina sestra, koja živi u inostranstvu, insistirala da joj tužilja pokaže telefon putem video veze, pa mu je tada tužilja tražila da joj da telefon na par dana kako bi nešto sestri pokazala govoreći da će mu ga vratiti nakon toga, ali da on nije pristao na to, pa ga je zatim telefonom zvala iz inostranstva njena sestra i od nje je saznao da je predmetni telefon bio njeno vlasništvo a ne tužiljino. Dodao je da je vrijednost predmetnog telefona oko 400,oo eura, te da je spreman da tužilji vrati telefon iako mu ga je prodala, ali da ona njemu prije toga vrati 170,oo eura i naočare što joj je dao kao cijenu za taj telefon. Naglasio je da niko nije bio prisutan u situacijama kada je tužilji davao novac i kada su vodili razgovore oko preuzimanja telefona i cijene istog, te da samo ima u telefonu sačuvane SMS poruke iz kojih se vidi da je tražila novac od njega i poruke iz kojih se vidi da joj je dao novac.</span>
</p>
<p class="p5"></p>
<p class="p5">
<span>	Sud je u dokaznom postupku proveo dokaze saslušanjem tužilje u svojstvu svjedoka S.A. i svjedoka B.O. i H.S. i vršenjem uvida u izvještaj iz kaznene evidencije za okrivljenog.</span>
</p>
<p class="p4"></p>
<p class="p4">
<span>Svestranom ocjenom dokaza, kako pojedinačno tako i u njihovoj međusobnoj vezi, te dovođenjem istih u vezu sa odbranom okrivljenog, ovaj sud je našao da nije dokazano da je  okrivljeni izvršio djelo koje mu je stavljeno na teret, a kako je to naznačeno u privatnoj tužbi.</span>
</p>
<p class="p4">
<span>Ovaj zaključak suda proizilazi iz stanja da okrivljeni ne priznaje izvršenje krivičnog djela, a da njegova odbrana nije obezvrijeđena izvedenim dokazima.</span>
</p>
<p class="p5"></p>
<p class="p4">
<span>Privatna tužilja S.A. saslušana u svojstvu svjedoka  je u bitnom izjavila da je sa okrivljenim bila u emotivnoj vezi u kritičnom periodu i da je okrivljeni znao da je predmetni telefon vlasništvo njene sestre koja živi u inostranstvu, a da joj je tada više puta tražio da mu pozajmi taj telefon na korišćenje i da ga malo „pronosa“, pa mu je negdje u septembru 2012. godine dala telefon i kazala mu da ga mora vratiti za 10 ili 15 dana, te da mu je naglasila da mu pozajmljuje taj telefon, a da se on sa tim saglasio. Nakon toga telefon je bio kod okrivljenog nekih 20 dana pa mu je tražila da ga vrati, a on je to odbio i rekao joj da ga neće nikada vratiti i počeo je da je vrijeđa, a kasnije je na ponovne zahtjeve da joj vrati telefon nadovezao priču da mu ona duguje 170,oo eura i naočare „Rej Ban“. Naglasila je da nije tačno da joj je okrivljeni bilo kada davao novac, niti mu je ona tražila novac, niti joj je novac davao prilikom predavanja telefona, dok je naočare zaboravio kod njene kume H.S. i da su ga one pozvale da iste uzme, ali da on nije htio. Dodala je da se  i danas te naočare nalaze kod nje. Objasnila je da je okrivljenom pozajmila korišćeni telefon „Apple Iphone 4“ vrijednosti oko 400,oo eura. Takođe je navela da joj je okrivljeni rekao da je platio 170,oo eura za neki dio za predmetni telefon i tako ga popravio odnosno otključao, pa da mu ona za to duguje novac u tom iznosu. Na pitanje okrivljenog privatna tužilja je odgovorila da je tačno da mu je tražila da i futrolu za predmetne naočare, ali je istu tražila iz razloga jer joj je rekao da iste neko vrijeme pronosa, pa nije htjela da ih izgrebe, a da joj je zatim okrivljeni i donio tu futrolu.</span>
</p>
<p class="p4"></p>
<p class="p4">
<span>Svjedok B.O. je u bitnom izjavila da se druži sa S.A. i iz njene priče joj je poznato da je pozajmila na korišćenje predmetni telefon okrivljenom Đ., a bila je kod nje prisutna jednom prilikom kada je tužilja zvala okrivljenog telefonom i tom prilikom tražila od njega da joj vrati telefon jer joj sestra pravi problem u vezi toga. Okrivljeni je na to odgovorio da će ga vratiti ako mu ona plati 170,oo eura koliko je on uložio u taj telefon, pa je ona tada pristala da mu da taj novac kada bude primila neku penziju od oca, a da je on zatim počeo da joj se ruga i tu su završili. Dodala je da joj nije poznato da je okrivljeni u kritičnom periodu tužilji davao novac, a da nisu taj telefon kompenzovali sa naočarima, jer zna da je okrivljeni te naočare mnogo ranije poklonio tužilji.Objasnila je da inače nije bila prisutna kada je tužilja okrivljenom predala predmetni telefon, već to zna iz njene priče. Na pitanje okrivljenog je odgovorila da je predmetne naočare „Rej Ban“ okrivljeni  poklonio tužilji u njenom prisustvu i to negdje mjesec dana prije nego mu je tužilja pozajmila predmetni telefon. Dodala je da ne zna kada je tačno tužilja poklonila telefon okrivljenom, a sve ovo je čula od tužilje pa joj je ista rekla da je naočare dobila mjesec dana prije nego je dobila telefon.</span>
</p>
<p class="p4"></p>
<p class="p4">
<span>Svjedok H.S. je u bitnom izjavila da joj je tužilja S.A. kuma i da joj je poznato iz njene priče da je u kritičnom periodu pozajmila predmetni telefon okrivljenom na korišćenje, a da je jednom prilikom pozvala telefonom okrivljenog tražeći da on vrati telefon tužilji, ali da on nije pristao, već joj je rekao da je imao neka ulaganja u taj telefon od 170,oo eura za dekodiranje i da će vratiti telefon kada mu tužilja plati iznos od 170,oo eura. Objasnila je da ne zna da li je okrivljenom bilo poznato u kritičnom periodu da je predmetni telefon vlasništvo sestre tužilje. Navela je da misli da je tužilja tražila okrivljenom da joj vrati telefon negdje nakon što su raskinuli ili u vrijeme raskida, a da je bio kod njega nekih 20 dana. Istakla je da je jednom prilikom dok su bili u vezi, okrivljeni u njenom stanu zaboravio „Rej Ban“ naočare i tada ga je tužilja zvala da se vrati i uzme naočare, a da joj je on rekao da može da ih uzme i koristi na neko vrijeme.</span>
</p>
<p class="p4"></p>
<p class="p4">
<span>Sud nije prihvatio iskaz privatne tužilje u svojstvu svjedoka S.A. da je okrivljenom pozajmila predmetni telefon, odnosno da isti nisu kompezovali tako što je od okrivljenog primila novac i naočare „Rej Ban“, niti iskaze svejdoka B.O. i H.S. u dijelu gdje su istakli da je tužilja pozajmila telefon okrivljenom, a da je on njoj poklonio naočare, jer su neuvjerljivi meuđusobno kontradiktorni u odnosu na odlučne okolnosti i kao takvi sračunati u korist privatne tužilje.</span>
</p>
<p class="p4">
<span>Naime, svjedoci B.O. i H.S. nemaju neposrednih saznanja o tome da li je tužilja okrivljenom prodala ili pozajmila predmetni telefon, već su u vezi toga saznanje stekle posredno-od privatne tužilje sa kojom su u bliskim prijateljskim odnosima. Naime, privatna tužilja je istakla da je okrivljeni zaboravio predmetne naočare kod njene kume, te da su ga one zvale da se vrati da ih uzme, a što je on odbio, te da je tačno da je kasnije tražila da joj donese i futrolu za te naočare kako ih ne bi izgrebala, te da se i danas nalaze kod nje. Međutim, svjedok B.O. je izjavila da je bila prisutna kada je okrivljeni telefonom tužilji govorio  da će joj vratiti telefon ako mu ona plati 170,oo eura koliko je on uložio u taj telefon, pa je tužilja tada pristala da mu da taj novac kada bude primila neku penziju od oca, a da je predmetne naočare „Rej Ban“ okrivljeni poklonio tužilji u njenom prisustvu i to negdje mjesec dana prije nego mu je tužilja pozajmila predmetni telefon.</span>
</p>
<p class="p4">
<span>Kada se navedene tvrdnje svjedoka i tužilje cijene u kontekstu odbrane okrivljenog koji tvrdi da joj je predao dio novca i naočare u momentu kada su se dogovorili da kompenzuju isto za predmetni telefon, to nije nesumnjivo utvrđeno da li je tužilja okrivljenom pozajmila ili prodala predmetni telefon. Na to posebno ukazuje okolnost da je tužilja u telefonskom razgovoru pristala da okrivljenom isplati 170,oo eura, a da joj on zauzvrat vrati predmetni telefon, jer je u suprotnom nelogično da tužilja pristaje da mu vrati novac. </span>
</p>
<p class="p5"></p>
<p class="p7">
<span>Iz izvoda iz kaznene evidencije za okrivljenog proizilazi da ranije nije osuđivan.</span>
</p>
<p class="p8"></p>
<p class="p4">
<span>Ocjenom odbrane okrivljenog Đ.M. sud je našao da ista nije obezvrijeđena izvedenim dokazima, jer u momentu kada su razgovarali o predmetnom telefonu okrivljeni i tužilja sud bili sami, predmetne naočare „Ray Ban“ su vlasništvo okrivljenog, za koje tvrdi da je kompenzovao za telefon i dalje se nalaze kod tužilje, a ista je u telefonskom razgovoru pristala da mu od očeve penzije isplati 170,oo eura, a da joj on vrati telefon.</span>
</p>
<p class="p5"></p>
<p class="p5">
<span>	 Sa naznačenih razloga i ocjenom provedenih dokaza kako je prethodno naznačeno, kao i odbrane okrivljenog, sud je zaključio da nema dokaza da je okrivljeni izvršio krivično djelo za koje se tereti. S tim u vezi, oslobađajuća presuda se ima donijeti ne samo kada je dokazana nevinost optuženog, već i u situaciji kao što je konkretna – kada krivica optuženog nije dokazana, pa je na osnovu čl.373 tač.2 ZKP-a u tom pravcu odlučeno kao u izreci ove presude</span>
</p>
<p class="p9"></p>
<p class="p9">
<span>Odluka o troškovima krivičnog postupka zasniva se na odredbi čl. 230.stav 3.ZKP-a, pa je privatna tužilja obavezana da plati troškove krivičnog postupka u paušalnom iznosu od 50,oo eura, koji iznos je odmjeren u skladu sa složenosti i dužinom trajanja krivičnog postupka.</span>
</p>
<p class="p5"></p>
<p class="p2">
<span>OSNOVNI SUD U HERCEG NOVOM</span>
</p>
<p class="p2">
<span>Dana 19.06.2013 godine</span>
</p>
<p class="p5"></p>
<p class="p5">
<span class="s2">Pravna pouka:</span>
</p>
<p class="p5">
<span>Protiv ove presude dozvoljena je žalba </span>
</p>
<p class="p5">
<span>u roku od 8 dana od dana prijema, </span>
</p>
<p class="p5">
<span>Višem sudu u Podgorici, a preko ovog suda. </span>
</p>
<p class="p5"></p>
<p class="p5"></p>
<p class="p5">
<span>    Zapisničar					                                                 Sudija  </span>
</p>
<p class="p5">
<span>Milović Tereza				                                        Branislav Leković</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>DNA: privatnoj tužilji, okrivljenom, u spise </span>
</p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>K. br. 196/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom Polju, prvostepeni krivični sud,  u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, uz učešće nameštenika suda Koviljke Lješnjak, zapisničara, odlučujući po optužnici Osnovnog državnog tužilaštva, u B. Polju, KT. br. 838/2010  od 12.04.2011 godine, protiv okrivljenog  K.M.a iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, nakon održanog usmenog glavnog i javnog pretresa u prisustvu zamjenika u ODT-u B. Polje Jelić Ljubice, okrivljenog K.M.a , branioca okrivljenog A.Č.K.a, a u odsustvu oštećenih M.V.a, M.N.i B.M.a, dana 30. 06.2011. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4">
<span>	 Okrivljeni K.M., JMBG ..., od oca Z. i majke K., rodjene P., rodjen ... godine u Bijelom Polju, sa prebivalištem u mjestu L., opština Bijelo Polje, državljanin CG, po zanimanju vozač, oženjen, otac troje djece, pismen, sa završenom srednjom školom, vojsku služio 1989/90 u Rijeci, srednjeg imovnog stanja,neosuđivan.</span>
</p>
<p class="p4">
<span>	</span>
</p>
<p class="p5">
<span>K r i v     j e</span>
</p>
<p class="p6">
<span>Što je:</span>
</p>
<p class="p6"></p>
<p class="p4">
<span>	- dana  22.11.2010 godine, oko 17,15 h, ne pridržavajući se saobraćajnih propisa, upravljao putničkim motornim vozilom marke ''Renault Megan'' reg. oznaka BP-AJ 803, vlasništvo D. ''R.'' magistralnim putem iz pravca Bijelog Polja u pravcu Ribarevina, te je dolaskom u mjesto Rakonje, opština Bijelo Polje, ugrozio saobraćaj i time doveo u opasnost  život i tijelo ljudi, na način što je protivno odredbi čl.  22 ZOBS-a na putevima, započeo radnju skretanja vozilom ulijevo, da  bi se isključio sa  magistralnog puta na parking prostor ugostiteljskog objekta sa  lijeve strane kolovoza, a da se prethodno nije uvjerio da to može da učini bez opasnosti za druge učesnike u saobraćaju, prelazeći na lijevu kolovoznu traku, čime je presjekao putanju kretanja putničkom motornom vozilu marke ''VW Pasat'' reg. oznaka HN-AB 349, vlasništvo M.D.a, kojim je krećući se  svojom kolovoznom trakom iz pravca Ribarevina u pravcu Bijelog Polja, upravljao oštećeni M.N.a, koji je da ne bi udario u vozilo okrivljenog prešao na  lijevu kolovoznu traku na kojoj je bočnom desnom prednjom stranom vozila udario u čeonu desnu stranu putničkog motornog vozila marke ''VW Golf'' reg. oznaka BP-AP 876, kojim je krećući se svojom kolovoznom trakom iz pravca Bijelog Polja u pravcu Ribarevina, upravljao oštećeni M.V., kojom prilikom je oštećeni M.V. zadobio teške tjelesne povrede u vidu: preloma jedne od kostiju ručnog zgloba lijeve šake, otoka sa krvnim podlivom u čeono tjemenoj regiji glave sa lijeve strane prečnika oko 5 cm, otoka u predjelu desnog ručnog zgloba, oguljotine kože u predjelu desnog koljenam, oguljotina kože u predjelu lijeve potkoljenice i oguljotine kože u predjelu lijevog koljena, a oštećeni M.N.a i saputnik u njegovom vozilu oštećeni B.M.o su zadobili  lake tjelesne povrede i to: oštećeni M.N.a povredu u vidu  nagnječenja mekih tkiva u predjelu lijevog koljena, oštećeni B.M.o povrede u vidu: posjekotine poglavine na lijevoj strani čela dužine oko 8 cm i posjekotinu na gornjem očnom kapku  iznad lijevog oka dužine oko 1 cm, a na vozilima prouzrokovao je imovinsku štetu,</span>
</p>
<p class="p4"></p>
<p class="p7">
<span>- čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika,   </span>
</p>
<p class="p7"></p>
<p class="p7">
<span>-pa ga  sud primjenom navedenog zakonskog propisa i čl. 2, 4, 5, 13, 16, 32, 39, 42, 45 i 46 Krivičnog zakonika i čl. 199, 202, 212  i 364 Zakonika o krivičnom postupku,    </span>
</p>
<p class="p5"></p>
<p class="p5"></p>
<p class="p5">
<span>O S U D J U J E</span>
</p>
<p class="p4"></p>
<p class="p7">
<span>Na novčanu kaznu u iznosu od 1.200,00 € ( hiljadu i dvesta Eura),  koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832-151-35 Depozit novčanih kazni troškova postupka i paušala CG.</span>
</p>
<p class="p7"></p>
<p class="p4">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p4"></p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00 €, kao i da na ime troškova krivičnog postupka  plati  iznos 231,00 €, koje iznose će platiti na na žiro račun br. 832 - 151 - 35 depozita novčanih kazni, paušala i troškova krivičnog postupka ovog suda u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>	Oštećeni, M.N.a, M.D.o, B.M.o i M.V.,se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p4">
<span>	</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4">
<span>	Optužnicom ODT-a u B. Polju, KT. br. 838/2010 od 12.04.2011. godine optužen je K.M., zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.  </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika u ODT-u B. Polje Jelić Ljubice, okrivljenog K.M.a, branioca okrivljenog A.Č.K.a, a u odsustvu oštećenih M.V.a, M.N.i B.M.a.</span>
</p>
<p class="p4"></p>
<p class="p4">
<span>	U završnoj riječi zamjenica u ODT-u je istakla da ostaje u cjelosti pri podnijetoj optužnici, obzirom da je izvedenim dokazima tokom postupka nesumljivo utvrdjeno da je okrivljeni izvršio krivično djelo koje mu je optužnicom stavljeno na teret a Tražila je da sud okrivljenog oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>	U toku postupka oštećeni M.V. i predstavnik oštećenog D. ''R.'' M.Z. nijesu se pridružili krivičnom gonjenju protiv okrivljenog s tim što je oštećeni M. istakao imovinsko pravni zahtjev a oštećeni M.D.o, M.N.a i B.M.o pridružili su se krivičnom gonjenju protiv okrivljenog i prema istom istakli imovinsko pravni zahtjev.</span>
</p>
<p class="p4"></p>
<p class="p4">
<span>	Okrivljena K.M. u svojoj odbrani u bitnom je istakao:da je kritičnog dana u 17,15 h, bio na svom radnom mjestu taksi vozača firme ''R.'' pa je po pozivu pošao da preuzme putnike ispred M.a ''D.''. Dolaskom u naselje Rakonje i u blizini restorana ''D.'' uključio je lijevi pokazivač pravca skretanja i lagano zaustavio auto kako bi se uvjerio da radnju isključenja vozila sa magistralnog puta može bezbjedno izvršiti u odnosu na ostale učesnike u saobraćaju. Obratio je pažnju na kretanje vozila  koja su dolazila iz pravca Ribarevina a na retrovizoru je pogledao da li ima vozila iz pravca Bijelog Polja na njegovoj kolovoznoj traci. U daljini iz pravca Ribarevina primijetio je jedno vozilo koje je bilo znatno udaljeno a na retrovizoru je  primijetio jedno vozilo koje se velikom brzinom kretalo iz pravca  Bijelog Polja. Procijenio je da se bezbjedno može isključiti sa magistralnog puta pa je to i učinio. Pet do šest sekundi po isključenju sa magistralnog puta čuo je sudar izmedju dva vozila u kom trenutku je njegovo vozilo bilo zaustavljeno na parking prostoru M.a sa lijeve strane puta gledano iz pravca  Bijelog Polja u pravcu Ribarevina, a kontakt između vozila dogodio se na desnoj kolovoznoj traci gledano iz pravca  Bijelog Polja u pravcu Ribarevina. Nakon saobraćajne nezgode on nije ostavio bez pomoći oštećene koji su povrijedjeni u saobraćajnoj nezgodi, tu je boravio nekih deset minuta i na tom mjestu se stvorila velika gužva a on pošto se nije osjećao krivim za ovu nezgodu nastavio je da obavlja redovne dužnosti  prevoza putnika a niko od prisutnih i povrijeđenih nije zahtijevao od njega  da im pruži pomoć. Taksi vozilo ''R.'' kojim je on upravljao u nezgodi nije  oštećeno. Posjeduje snimak nezgode od video nadzora M.a ''D.'', a ovaj događaj je posmatrao pješak sa parkinga M.a ''D.'' K.A.. Na glavnom pretresu dodao je da po njegovoj procjeni vozilo koje se kretalo iz pravca Ribarevina u momentu kada je on započeo radnju isključenja sa kolovoza lijevim skretanjem od njegovog vozila bilo je udaljeno nekih sto metara, s tim što ne može procijeniti kojom se brzinom to vozilo kretalo a u tom momentu padala je jaka kiša, u fazi skretanja i prelaska preko  suprotne kolovozne trake i dalje je pratio vozilo koje je stizalo iz pravca Ribarevina i zadnji put  kad je pogledao u pravcu ovog vozila ono je od njegovog vozila bilo udaljeno nekih trideset do pedeset metara, isključivao se sa kolovoza brzinom 5 km/h i mjenjač mu je bio u prvom stepenu prenosa, s tim što je prethodno dao lijevi pokazivač usporavao svoje vozilo i nasprem mjesta gdje je namjeravao da skrene potpuno je stao na svojoj kolovoznoj traci, stajao je nekih do pet sekundi a potom je prvom brzinom  započeo isključivanje sa kolovoza koje isključivanje je trajalo dvije do tri sekunde kada je njegovo vozilo u potpunosti napustilo kolovoz.</span>
</p>
<p class="p4"></p>
<p class="p4">
<span>	U završnoj riječi branilac okrivljenog je istakao  da je optuženi na veoma jasan i logičan način objasnio kako se desio kritični događaj. Isti je prilikom skretanja sa svoje kolovozne trake na parking ''D.a'' zastao, dao lijevi pokazivač pravca i prethodno se uvjerio da može bezbjedno po ostale učesnike u saobraćaju preći preko lijeve kolovozne trake na parking. Ispričao je da je u momentu saobraćajne nezgode bila kiša da je iz daljine primijetio automobil potom preuzeo radnju isključenja. Iako je po nalazu i mišljenju vještaka ključni krivac za stvorenu incidentnu situaciju optuženi, vještak je ostavio mogućnost sudu da je uzročnik nezgode i vozač vozila ''Pasat'' koji je išao iz suprotnog smjera i zbog takozvanog nekočenja već izmicanja ulijevo prešao na drugu saobraćajnu traku te udarom vozilom u ''Golf'' pričinio materijalnu štetu i tjelesne povrede učesnicima ove nezgode. U svakom slučaju ako sud nadje krivicu na strani optuženog predložio je da kao osobito olakšavajuće okolnosti na strani okrivljenog cijeni  njegovo držanje na sudu, činjenicu da do sada nije osudjivan i da je otac troje maloljetno djece u smislu ličnih prilika, te da mu izrekne što blažu kaznu.</span>
</p>
<p class="p4"></p>
<p class="p4">
<span>	U završnoj riječi okrivljeni K.M. je u potpunosti prihvatio završnu riječ svog branioca, ističući  da mu je žao što se desila ova saobraćajna  nezgoda,  i da se ne osjeća krivim.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećene M.D.a i M.N.u,pročitao iskaz oštećenog B.M.a sa zapisnika o saslušanju svjedoka pred istražnim sudijom ovog suda Kri.br.3/11 od 10.02.2011 godine,iskaz M.Z.a, predstavnika oštećenog D. ''R.'' iz Bijelog Polja, sa zapisnika Kri.br. 3/11 od 10.02.2011 godine, pročitao zapisnik o uviđaju UP PJ B. Polje br. 231/10-15350 od 02.12.2010 godine, pročitao zapisnik o tehničkom pregledu L.A.D. P.a za PMV VW Golf reg. oznaka  BP AP 876 izdat na ime M.V.a od 23.11.2010 godine, zapisnik o tehničkom pregledu L.A.D. P.a za PMV VW Pasat reg. oznaka  HN AB 349 izdat na ime M.D.a od 23.11.2010 godine, zapisnik o tehničkom pregledu L.A.D. P.a za PMV Renault megan reg. oznaka  BP AJ 803 izdat na ime D. ''R.'' od 23.11.2010 godine, izvještaj  Kliničkog centra CG P.a o analizi prisustva alkohola u krvi za  M.N.u A br. 1854 od 26.11. 2010. godine, izvještaj  Kliničkog centra CG P.a o analizi prisustva alkohola u krvi za  K.M.a A br. 1855 od 26.11. 2010. godine, izvještaj  Kliničkog centra CG P.a o analizi prisustva alkohola u krvi za  M.V.a A br. 1856 od 26.11. 2010. godine, pročitao i to: medicinsku dokumentaciju izdatu na ime oštećenog M.V.a, medicinsku dokumentaciju izdatu na ime oštećenog M.N.e, medicinsku dokumentaciju izdatu na ime oštećenog B.M.a, nalaz i mišljenje vještaka medicinske struke dr S.M.a sa zapisnika Kri. br. 3/11 od 09.03.2011. godine,  nala nalaz i mišljenje vještaka saobraćajne struke  dipl. ing Č.M.a od 24.02.2011 godine, dopuna nalaza i mišljenja vještaka saobraćajne struke dipl.ing Č.M.a od 02.04.2011. godine, izvršio uvid u fototehničku dokumentaciju sa skicom lica mjesta saobraćajne nezgode UP PJ Bijelo Polje br. 457/2010 od 22.11.2010 godine, te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p4">
<span>	</span>
</p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, i da je za isto   kriv i odgovoran. </span>
</p>
<p class="p4"></p>
<p class="p4">
<span>	Naime iz iskaza svjedoka-oštećenog M.V.a utvrđuje se da je on kritičnog dana oko 17,15 h, upravljao svojim vozilom marke ''Golf'' reg. oznaka BP AP 876 krećući se iz pravca Bijelog Polja u pravcu Ribarevina. Dolaskom u mjesto Rakonje u blizini M.a ''D.'' taksi vozilo firme ''R.'' koje se kretalo ispred njega dalo je lijevi pokazivač skretanja i lagano usporavalo vožnju, a iz pravca Ribarevina primijetio je nailazeće vozilo koje vozač taksija nije propustio da prođe već je na nekih možda 30 m, udaljenosti ispred ovog vozila naglo skrenulo  prema lijevoj strani odnosno M.u ''D.'' u kom trenutku je  vozilo  marke ''Pasat'' vjerovatno da bi izbjeglo kontakt  sa taksi vozilom prešlo na kolovoznu traku kojom se on kretao i svojom prednjom stranom udarilo u prednju stranu njegovog vozila. U ovoj saobraćajnoj nezgodi zadobio je tjelesne povrede  a na njegovom vozilu je nastupila materijalna šteta. On je kratkotrajno izgubio svijest i kada je došao sebi vozač taksija ''R.'' je otišao sa mjesta udesa. Vozaču taksija ''R.'' u trenutku njegovog odlaska govorio je da ne ide sa mjesta udesa našta vozač taksija nije reagovao. Na glavnom pretresu dodao je  da je kritičnog dana padala kiša srednjeg intenziteta iza taksi vozila ''R.'' on je držao odstojanje, vozilo ''R.'' nije išlo brzo i dalo je pokazivač pravca a po njemu vozač taksija ''R.'' je pogriješio što nije propustio vozilo iz suprotnog pravca. Njegovo vozilo iza  taksi vozila  je bilo udaljeno  20 do 30 m, a brzina taksija nije  bila veća od 20 km/h. Pratio je kad je taksi ''R.'' dao pokazivač pravca kao i dolazeće vozilo iz suprotnog smjera, kako se potom isključuje vozilo taksi ''R.'' i kako vozilo iz suprotnog pravca prelazi na njegovu kolovoznu traku i ide u pravcu njegovog vozila koje je on uspio da zaustavi ali nije uspio da izbjegne nezgodu. Iskaz ovog svjedoka sud je prihvatio kao jasan, logičan i uvjerljiv ničim doveden u sumnju nesračunat na otežavanje ili pak olakšavanje krivično pravnog položaja okrivljenog, a u potpunosti potvrdjen uviđajnom dokumentacijom i s njom u vezi nalazom i mišljenjem vještaka saobraćajne struke te navodima i iskazima svjedoka - oštećenih M.N.i B.M.a.</span>
</p>
<p class="p4"></p>
<p class="p4">
<span>	Iz iskaza svjedoka-oštećenog  M.D.a proizilazi da je on vlasnik vozila  ''VW Pasat'' reg. oznaka  HN AB 349. pošto je dijete njegovog brata imalo zdravstvenih problema  on je bratu ustupio svoje vozilo na korišćenje prije nekih godinu ipo dana. U novembru 2010 godine, preko telefona je obaviješten da je njegov brat tim vozilom imao saobraćajnu nezgodu u Bijelom Polju i da je na vozilu nastupila totalna šteta. Niko od osiguravajućih društava  se nije izjasnio o visini štete  a  visina  na vozilu je 1.000,00 €. Iskaz ovog svjedoka sud je prihvatio kao jasan, logičan i uvjerljiv ničim doveden u sumnju nesračunat na otežavanje ili pak olakšavanje krivično pravnog položaja okrivljenog, a u potpunosti potvrdjen iskazima svjedoka M.N.e. </span>
</p>
<p class="p4"></p>
<p class="p4">
<span>	Iz iskaza svjedoka - oštećenog M.N.  proizilazi da je on kritičnog dana oko 17,15 h, upravljao vozilom  marke ''Pasat'' reg. oznaka HN-AB 349 vlasništvo njegovog brata Donka i da se kretao magistralnim putem iz pravca Ribarevina u pravcu Bijelog Polja, sa njim u vozilu na mjestu suvozača bio je B.M.o, a vozilom je upravljao brzinom do 60 km/h. Dolaskom u mjestu Rakonje u blizini M.a ''D.'' na nekih deset do petnaest metara vozilo  firme ''R.'' koje se kretalo iz pravca B. Polja naglo je skrenulo u lijevo ne dajući pri tom pokazivač skretanja. Ovo vozilo se zaustavilo na njegovoj kolovoznoj traci u tom trenutku on je pokušao da koči zbog klizavog puta njegovo je auto počelo da proklizava pa je on da ne bi ostvario kontakt sa taksi vozilom skrenuo na suprotnu kolovoznu traku pokušavajući da pređe na jednu livadu sa lijeve strane puta kojom prilikom je  desnom stranom svog vozila ostvario  kontakt sa vozilom marke  ''Golf'' koje je u tom trenutku išlo iz pravca Bijelog Polja. U saobraćajnoj nezgodi  na vozilu njegovog  brata nastupila je totalna šteta a on i suvozač  su zadobili lake  tjelesne povrede. Vozač taksija ''R.'' nakon par minuta pošao je sa mjesta nezgode a povrijeđene su u Bolnicu odveli slučajni prolaznici. Na glavnom pretresu dodao je da njegovo vozilo nije imalo sistem ABS kočenja, on je prvo pritisnuo kočnicu i vidio da auto proklizava pa je pustio kočnicu a nedugo zatim opet je pritisnuo kočnicu auto je opet proklizalo i on više nije imao vremena da koči i imao je tri mogućnosti da udari u  taksi vozilo ili pak da ide desno u pravcu stubova od rasvjete i pješaka ili ulijevo na livadu pa je izabrao treću opciju i pokušao da pobjegne na livadu sa lijeve strane  mimo kolovoza a na njegovoj kolovoznoj traci u dižini 300 do 400 metara nije bilo vozila.  Prihvatajući navode iz odbrane okrivljenog i navode i iskaza svjedoka M.V.a sud nije prihvatio navode iz iskaza  ovog svjedoka da okrivljeni nije davao pokazivač pravca skretanja i da se prilikom skretanja zaustavio na njegovoj kolovoznoj traci, dok je ostale navode iz iskaza ovog svjedoka, sud prihvatio kao jasane, logične i uvjerljive ničim dovedene u sumnju nesračunate na otežavanje ili pak olakšavanje krivično pravnog položaja okrivljenog, a potvrdjene navodima iz iskaza svjedoka M.V.a i B.M.a.</span>
</p>
<p class="p4">
<span>   </span>
</p>
<p class="p4">
<span>	Iz iskaza svjedoka - oštećenog B.M.a proizilazi da je on kritičnog dana oko 17,15 h, bio u vozilu ''Pasat'' kojim je upravljao M.N.a. Sjedio je na mjestu suvozača i kretali su se iz pravca Ribarevina u pravcu Bijelog Polja. N.a je vozilom upravljao brzinom od oko 50 km/h. Dolaskom u mjesto Rakonje vozilo taksi službe ''R.'' koje je naišlo iz pravca Bijelog Polja odjednom je skrenulo sa svoje kolovozne trake na njihovu kolovoznu traku bez pokazivača pravca skretanja i tu se zaustavilo. N.a je pokušao dva puta da zakoči auto je počelo proklizavati pa je da bi izbjegao  kontakt sa taksi vozilom  skrenuo na suprotnu kolovoznu traku pokušavajući da skrene ka livadi sa lijeve strane u kom trenutku je naišlo vozilo ''Golf'' iz pravca Bijelog Polja sa kojim je došlo do kontakta prednjim stranama vozila. U saobraćajnoj nezgodi je zadobio tjelesne povrede a vozač taksi vozila je pobjegao sa lica mjesta ne pokušavajući da pruži pomoć povrijeđenima u saobraćajnoj nezgodi. Prihvatajući navode iz odbrane okrivljenog i navode i iskaza svjedoka M.V.a sud nije prihvatio navode iz iskaza  ovog svjedoka da okrivljeni nije davao pokazivač pravca skretanja i da se prilikom skretanja zaustavio na njihovoj kolovoznoj traci, dok je ostale navode iz iskaza ovog svjedoka, sud prihvatio kao jasane, logične i uvjerljive ničim dovedene u sumnju nesračunate na otežavanje ili pak olakšavanje krivično pravnog položaja okrivljenog, a potvrdjene navodima iz iskaza svjedoka M.N.i M.V.a.</span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke M.a Č. utvrđuje se da se saobraćajna nezgoda dogodila  na magistranom putu u naselju na pravcu gdje je sa desne strane lociran parking ugostiteljskog objekta ''D.'' i gdje je brzina kretanja vozila za smjer kretanja PMV ''Pasat'' ograničena 60 km/h a za smjer kretanja putničkog  taksi vozila i putničkog vozila ''Golf'' na 50 km/h. Po kolovozu magistralnog puta obilježena je središna uzdužna isprekidana linija i u saobraćajnoj situaciji kad je prestojalo mimoilaženje putničkog taksi vozila i putničkog vozila ''Pasat'' vozač putničkog taksi vozila preduzeo je bočno izmicanje vozila sa desne na lijevu kolovoznu traku radi isključenja sa magistralnog puta lijevim skretanjem na parking prostor ugostiteljskog objekta čime je presjekao putanju kojom je prolazilo putničko vozilo ''Pasat'' zbog čega je vozač PMV ''Pasat'' preduzelo bočno izmicanje vozila sa desne na lijevu kolovoznu traku stvarajući sudarni položaj sa putničkim vozilom ''Golf'' koje je dolazilo iz suprotnog smjera iza putničkog taksi vozila tako da je došlo do čeono bočnog sudara čeonom desnom stranom putničkog vozila ''Golf'' i bočnom prednjom stranom putničkog vozila ''Pasat''na kolovoznoj traci namijenjenoj za smjer krtanja putničkog vozila ''Golf''.Po vještaku  preduzimanjem isključivanja vozila sa magistralnog puta lijevim skretanjem na parking prostor ugostiteljskog objekta prelaskom sa desne na lijevu kolovoznu traku u opisanoj saobraćajnoj situaciji vozač putničkog taksi vozila stvorio je incidentnu saobraćajnu situaciju vozaču PMV ''Pasat'' što smatra osnovnim razlogom nastanku ove nezgode. U datim uslovima i opisanoj saobraćajnoj situaciji vozač PMV ''pasat'' upravljao je vozilom putanjom svojom desnom kolovoznom trakom dozvoljenom brzinom od 50 do 55 km/h a reagovanje na opasnost nastalu isključivanjem taksi vozila preduzimanjem bočnog izmnicanja vozila ''Pasat'' sa lijeve na desnu kolovoznu traku vozač  putničkog vozila Pasat stvorio je sudarni položaj sa putničkim vozilom ''Golf'' zbog čega je došlo do sudara vozila ''Pasat'' i ''Golf''. Vremensko prostornom analizom mogućnost za izbjegavanje događanja nezgode po vještaku nezgoda se mogla izbjeći kočenjem putničkog vozila ''Pasat'' na putu opasnosti koji je prošlo putničko vozilo ''Pasat'' za vrijeme reagovanja vozača vozila ''Pasat'' na isključivanje putničkog taksi vozila pri tehnički ispravnoj radnoj kočnici te bi u ovom slučaju sudar vozila ''Pasat'' i ''Golf''  bio izbjegnut. Propuštanjem da opasnost nastalu isključivanje taksi vozila sa magistralnog puta lijevim skretanjem reaguje preduzimanjem intezivnog kočenja vozač vozila ''Pasat'' propustio je tehničku mogućnost da izbjegne sudar vozila ''Pasat'' i ''Golf''. Ispitivanjem tehničke ispravnosti putničkih vozila utvrđena je neispravnost radne kočnice na vozilu ''Pasat'' u dijelu nedovoljnog pritiska pedale radne kočnice bez mjerenja sile aktiviranja radne kočnice, bez podataka o veličini kočnog koeficijenta te nije moguće egzaktno utvrditi efikasnost radne kočnice.Nalaz i mišljenje vještaka saobraćajne struke,sud je u potpunosti prihvatio kao realan i objektivan, dat po pravilima struke i nauke, po osnovu zapisnika o uvidjaju lica mjesta, fotoelaborata, i skice lica mjesta koji prestavljaju objektivne pokazatelje činjenica konstatovanih neposredno nakon saobraćajne nezgode.</span>
</p>
<p class="p4"></p>
<p class="p8">
<span>	</span><span class="s1">Iz zapisnika o tehničkom pregledu '' L.A.'' D. P.a  od 23.11.2010 godine: za vozilo ''Golf''   reg. oznaka BP AP 876, koji je kritičnog događaja upravljao vozač-oštećeni M.V. utvrdjuje se da je   vozilo   u momentu nezgode bilo u ispravnom stanju, Iz zapisnika o tehničkom pregledu L.A.D. P.a  od 23.11.2010   za vozilo ''Passat''  reg. oznaka HN AB 349 kojim je u momentu nezgode upravljao vozač-oštećeni M.D.o, utvrđuje se da vozilo nije moglo naići na valjke zbog oštećenja a vizuelnim pregledom je utvrđeno da vozilo nije imalo dovoljnog pritiska na pedali kočnice, zz zapisnika o tehničkom pregledu L.A.D. P.a  od 23.11.2010   i za vozilo ''Renault megane'' reg. oznaka BP AJ 803 kojom je kritičnog dogadjaja upravljao vozač -okrivljeni K.M., utvrdjuje se da je  vozilo u momentu nezgode bilo u ispravnom stanju. </span>
</p>
<p class="p4"></p>
<p class="p7">
<span>Iz izvještaja o prisustvu alkohola u krvi: za vozača M.V.a    A.br.1856 KC CG P.a  od 26.11.2010. godine; izvještaja o prisustvu alkohola u krvi za oštećenog - vozača  M.N.u   A broj 1854 KC CG P.a od 26.11.2010. godine, i iz izvještaja o prisustvu alkohola u krvi za vozača-okrivljenog K.M.a A broj 1855 KC CG P.a od 26.11.2010. godine, utvrdjuje se da su svi vozači u momentu nezgode imali 0,00 pro milla alkohola u krvi i da su vozilima upravljali u trijeznom stanju.</span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr S.M.a utvrdjuje je kritičnog događaja oštećeni M.V. zadobio tešku tjelesnu povredu bliže opisanu u izreci presude a oštećeni M.N.a i B.M.o zadobili lake tjelesne povrede bliže opisane u izreci presude. Nalaz i mišljenje  vještaka medicinske struke, sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za oštećene po pravilima struke i nauke. </span>
</p>
<p class="p4"></p>
<p class="p4">
<span>	Odbranu okrivljenog da je on zašao u koridor suprotne kolovozne trake da bi izvršio namjeravanu radnju isključenja sa kolovoza lijevim skretanjem u uvjerenju da ovu radnju može bezbjedno izvršiti jer se u tom momentu nailazeće putničko vozilo iz pravca Ribarevina nalazilo na udaljenosti od njegovog vozila oko stotinu metara, sud je cijenio kao isključivo usmjerenu na izbjegavanje sopstvene krivice te istu nije prihvatio a ovakva njegova odbrana je obezvrijeđena navodima iz iskaza svjedoka očevidaca: M.V.a koji je bio decidan ''da vozač taksija dolazeće vozilo iz pravca Ribarevina nije propustio da prođe već je na nekih možda tridesetak metara udaljenosti od njega naglo skrenuo prema lijevoj kolovoznoj strani i M.u '' D.''; M.N.koji je u svom iskazu naveo ''da je kada je on vozilom došao u mjesto Rakonje u blizini M.a ''D.'' taksi vozilo firme ''R.'' koje je dolazilo iz pravca Bijelog Polja na udaljenosti nekih deset do petnaest metara ispred njegovog vozila naglo skrenulo ulijevo i B.M.a '' da je kada su on i M. vozilom došli u mjesto Rakonje taksi vozilo ''R.'' koje je naišlo iz pravca Bijelog Polja naglo skrenulo sa svoje na njihovu kolovoznu traku'', te sa navedenih razloga sud nije prihvatio odbranu okrivljenog u pogledu podužnog rastojanja između vozila kojim je on upravljao i vozila ''Pasat'' koje je dolazilo iz pravca Ribarevina u momentu kada je on zašao u koridor lijeve kolovozne trake da bi izvršio namjeravanu radnju iskljujčenja sa magistralnog puta lijevim skretanjem.</span>
</p>
<p class="p4"></p>
<p class="p4">
<span>	Razlike u kazivanju svjedoka M.a, B.a i M.N.u pogeldu podužnog rastojanja između vozila okrivljenog K.a i vozila oštećenog M.a u momentu kada je okrivljeni vozilom zašao u koridor lijeve kolovozne trake posmatrano u pravcu njegovog kretanja, sud je cijenio kao logične,zbog činjenice da je saobraćaj dinamičan proces i da su svjedoci imali različiti položaj vozilima i različitu podužnu preglednost u momentu nastanka incidentnosti s tim što su svi svjedoci potvrdili da je okrivljeni naglo započeo radnju isključenja lijevim skretanjem u situaciji kada je dolazeće vozilo oštećenog M.a bilo udaljeno najviše do trideset metara pa je sud prihvatajući najpovoljniju  situaciji za okrivljenog o podužnom odstojanju izmedju vozila od trideset metara u momentu incidentnosti, našao da je okrivljeni započeo radnju skretanja vozilom ulijevo radi isključenja sa magistralnog puta na nebezbjedan način a da se prethodno nije uvjerio da to može učiniti bez opasnosti za druge učesnike u saobraćaju.</span>
</p>
<p class="p4"></p>
<p class="p4">
<span>	Po vještaku saobraćajne struke preduzimanjem isključivanja vozila sa magistralnim putem lijevim skretanjem na parking prostor Ugostiteljskog objekta i to prelaskom sa desne na lijevu kolovoznu traku, vozač putničkog taksi vozila stvorio je incidentnu saobraćajnu situaciju vozaču putničkog vozila ''Pasat'' što se smatra osnovnim razlogom za nastanak nezgode. Po ocjeni suda odziv vozača vozila ''Pasat'' na incidentnost koja je prethodila saobraćajnoj nezgodi bila je refleksna-nevoljna radnja a ne radnja imperativne prirode pa je i opisani odziv vozača vozila ''Pasat'' na incidentnost bio odgovarajući te na njegovoj strani nema propusta bez obzira što su na njegovoj strani postojale tehničke mogućnosti da se izbjegne sudar između vozila ''Pasat'' i vozila ''Golf''.</span>
</p>
<p class="p4"></p>
<p class="p4">
<span>	Dakle, iz izvedenih dokaza tokom postupka, sud je utvrdio činjenično stanje: da je okrivljeni K.M. dana 22.11.2010 godine, oko 17,15 h, ne pridržavajući se saobraćajnih propisa, upravljao putničkim motornim vozilom marke ''Renault Megan'' reg. oznaka BP-AJ 803, vlasništvo D. ''R.'' magistralnim putem iz pravca Bijelog Polja u pravcu Ribarevina, te je dolaskom u mjesto Rakonje, opština Bijelo Polje, ugrozio saobraćaj i time doveo u opasnost  život i tijelo ljudi, na način što je protivno odredbi čl.  22 ZOBS-a na putevima, započeo radnju skretanja vozilom ulijevo, da  bi se isključio sa  magistralnog puta na parking prostor ugostiteljskog objekta sa  lijeve strane kolovoza, a da se prethodno nije uvjerio da to može da učini bez opasnosti za druge učesnike u saobraćaju, prelazeći na lijevu kolovoznu traku, čime je presjekao putanju kretanja putničkom motornom vozilu marke ''VW Pasat'' reg. oznaka HN-AB 349, vlasništvo M.D.a, kojim je krećući se  svojom kolovoznom trakom iz pravca Ribarevina u pravcu Bijelog Polja, upravljao oštećeni M.N.a, koji je da ne bi udario u vozilo okrivljenog prešao na  lijevu kolovoznu traku na kojoj je bočnom desnom prednjom stranom vozila udario u čeonu desnu stranu putničkog motornog vozila marke ''VW Golf'' reg. oznaka BP-AP 876, kojim je krećući se svojom kolovoznom trakom iz pravca Bijelog Polja u pravcu Ribarevina, upravljao oštećeni M.V., kojom prilikom je oštećeni M.V. zadobio teške tjelesne povrede u vidu: preloma jedne od kostiju ručnog zgloba lijeve šake, otoka sa krvnim podlivom u čeono tjemenoj regiji glave sa lijeve strane prečnika oko 5 cm, otoka u predjelu desnog ručnog zgloba, oguljotine kože u predjelu desnog koljenam, oguljotina kože u  predjelu lijeve potkoljenice i oguljotine kože u predjelu lijevog koljena, a oštećeni M.N.a i saputnik u njegovom vozilu oštećeni B.M.o su zadobili  lake tjelesne povrede i to: oštećeni M. N.a povredu u vidu  nagnječenja mekih tkiva u predjelu lijevog koljena, oštećeni B.M.o povrede u vidu: posjekotine poglavine na lijevoj strani čela dužine oko 8 cm i posjekotinu na gornjem očnom kapku  iznad lijevog oka dužine oko 1 cm, a na vozilima prouzrokovao je imovinsku štetu,</span>
</p>
<p class="p4"></p>
<p class="p4">
<span>	Postupajući na opisani način okrivljeni K.M. je ovakvim svojim ponašanjem ostvario obilježja krivičnog djela  teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, pri čemu je okrivljeni bio svjestan da postupajući suprotno saobraćajnim propisima, može dovesti u opasnost života tijela i imovinu drugih lica, ali je olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastale teške tjelesne povrede kod oštećenih  M.V.a, M.N.i B.M.a, kao i  imovinsku štetu na vozilima.</span>
</p>
<p class="p4"></p>
<p class="p4">
<span>	Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani okrivljenog našao da se radi o mlađoj neosuđivanoj osobi, ocu troje maloljetno djece u obavezi izdržavanja istih, kojem se oštećeni M.V. i predstavnik oštećenog D. '' R.'' nije pridružio krivičnom gonjenju, a na strani otežavajućih okolnosti sud je olakšavajuće okolnosti sud je cijenio držanje okrivljenog nakon saobraćajne nezgode, pa u nedostatku drugih otežavajućih okolnosti sud je  olakšavajuće okolnosti na strani okrivljenog cijenio kao naročito olakšavajuće okolnosti i istom ublažio kaznu osudjujući ga na blažu vrstu kazne novčanu umjesto zakonom propisane zatvorske smatrajući da će se  novčanom kaznom u iznosu od 1.200,00 € ostvariti svrha kažnjavanja iz čl. 32 Krivičnog zakonika i da će dovoljno uticati na okrivljenog da ubuduće ne vrši ova i slična krivična djela.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljene, a shodno čl. 202 Krivičnog zakonika, odlučeno je da okrivljena plati sudu na ime troškova krivičnog postupka ukupan iznos od 231,00 €, a isti troškovi se odnose na troškove vještačenja vještaka saobraćajne struke Č.M.a u ukupnom iznosu od 198,00 €, troškove vještačenja vještaka medicinske struke dr Milivoja Stijovića u iznosu od 33,00 €.</span>
</p>
<p class="p7"></p>
<p class="p4">
<span>	Shodno čl. 212 Zakonika o krivičnom sud je oštećene M.V.a, M.N.u i B.M.a, uputio na parnični postupak.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 30.06.2011 godine</span>
</p>
<p class="p5"></p>
<p class="p5"></p>
<p class="p4"></p>
<p class="p4">
<span>Zapisničar 						     Predsjednik vijeća - sudija	 </span>
</p>
<p class="p4">
<span>Koviljka Lješnjak, s.r.		             		 Dragan Mrdak, s.r.</span>
</p>
<p class="p2"></p>
<p class="p4"></p>
<p class="p4"></p>
<p class="p7"></p>
<p class="p9"></p>


</body>
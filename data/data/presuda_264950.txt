<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:center;">
<span class="span1">                                                                                       </span>
</p>
<p>&nbsp;</p>
<p style="text-align:center;">
<span class="span1">                                                                                      Posl. br. K.86/17/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog P. N. zbog krivičnog djela napad na službeno lice u vršenju službene dužnosti iz člana 376. stav 2.  u vezi stava 1. Krivičnog zakonika Crne Gore</span><span class="span1">, koji se vodi po optužnom predlogu ODT Kotor Kt. broj 687/16 od 29.12.2016. godine, nakon održanog glavnog i javnog pretresa dana 08.05.2017 godine, u prisustvu DT Kotor Tijane Čelanović, okrivljenog </span><span class="span1">P. N </span><span class="span1">i njegovog branioca adv. N.M., donio je i javno objavio dana 11.05.2017. godine slijedeću</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">P. N </span><span class="span1">, JMBG ..., od oca M. i majke M., rođene .D.  rođen ... godine u P., stalno nastanjen u P...., V. ..., državljanin Crne Gore, elektrotehničar, oženjen, otac troje maloljetne djece, sa završenom SSS, lošeg imovnog stanja, osuđivan presudom Osnovnog suda u Kotoru K. 387/14/14 od 23.01.2015 godine zbog krivičnog djela napad na službeno lice u vršenju službene dužnosti iz čl. 376. st. 3. u vezi st.1. KZCG na kaznu zatvora u trajanju od 3 mjeseca uslovno na 1 godinu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<li>
<span class="span1">Dana, 27.l2.2ol6. godine oko l9,5o h u Kotoru u mjestu Radanovići, napao i prijetio da će napasti službeno lice u vršenju službene dužnosti i to OSL UP OB Kotor oštećenog N.M., koji je vršio službenu dužnost u okviru svojih ovlašćenja i to privodjenje okrivljenog, zbog omalovažavanja službenika UP OB  Kotor M.E. i Ć. V., na način što je glavom udario oštećenog Novakovića u predjelu čela, u momentu dok ga je isti uvodio u službeno vozilo, kojom prilikom mu je nanio laku tjelesnu povredu u vidu crvenila i otoka u lijevoj polovini čeonog predjela, a nakon toga mu tokom vožnje uputio prijetnje " Vi ste sledeći, zapamtićete me, već sam jednog vašeg kolegu nokautirao u Tivtu", pri čemu je bio  uračunljiv i svjestan svog djela i njegove zabranjenosti, a čije izvršenje je htio.</span>
</li>
<p>&nbsp;</p>
<li>
<span class="span1">- Čime je učinio krivično djelo napad na službeno u vršenju službene  dužnosti iz  čl. 376. st. 2. u vezi st. l. KZ.</span>
</li>
<p>&nbsp;</p>
<li>
<span class="span1">Pa ga sud primjenom napred navedene krivičnopravne odredbe, te odredbi čl. 4, 5, 13, 15, 32, 33, 36, 42, 43,  51 KZ-a  te odredbi čl. 226, 229, 368 i 374 ZKP-a ,</span>
</li>
<p>&nbsp;</p>
<li>
<span class="span1">                                                          O S U D J U J E</span>
</li>
<p>&nbsp;</p>
<p>
<span class="span1">Na kaznu zatvora u trajanju od 4 ( četiri ) mjeseca, u koju mu se kaznu ima uračunati vrijeme koje je proveo u pritvoru počev od 27.l2.2ol6. godine od 23,l5 časova do 29.03.2017 godine do 10,30 časova, koju kaznu će okrivljeni izdržati nakon pravosnažnosti presude. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka  uplati iznos od 49,5o eura, kao i na ime sudskog paušala uplati iznos od 3o,oo eura, a sve na žiro račun budžeta Crne Gore br. 832-l6-52 u roku od l5 dana od dana pravosnažnosti presude i da dokaz o uplati dostavi ovom sudu s pozivom na gornji posl .br. </span>
</p>
<p>&nbsp;</p>
<p style="text-align:center;">
<span class="span1">O b r a z lo ž e n j e</span>
</p>
<p>&nbsp;</p>
<p>
<span class="span1">ODT Kotor je optužnim aktom Kt. br. 687/16 od 29.12.2016. godine stavilo na teret okrivljenom </span><span class="span1">P. N</span><span class="span1">  izvršenje krivičnog djela napad na službeno lice u vršenju službene dužnosti iz čl. 376. stav 2. u vezi stava 1. Kivičnog zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je donio presudu K. 426/l6/l6 od  23.ol.2ol7. godine, kojom je  osudio okrivljenog </span><span class="span1">P. N</span><span class="span1">  za predmetno krivično djelo, kaznom zatvora u trajanju od pet mjeseci, medjutim ista je ukinuta rješenjem Višeg suda u Podgorici Kž. 287/l7 od 29.o3.2ol7. godine, te je predmet vraćen  ovom sudu na ponovno sudjenje. </span>
</p>
<p>&nbsp;</p>
<p>
<span class="span1">Postupajući u ponovnom postupku, a vodeći računa o navodima ukidnog rješenja Višeg suda u Podgorici, napred navedenom, sud je  održao glavni pretres na kojem je okrivljeni Perić Nebojša  u svojoj odbrani naveo da nije kriv i da  je kritičnog dana oko 18,00-19,00 časova bio u vozilu Citroen C3, BD reg. oznaka, sa kolegom P. R.,  parkiran pored puta negdje između Radanovića i Tivta na proširenju, da su čekali taxi koji su pozvali da dođe do njih, obzirom da su bili u alkoholisanom stanju, a da su prethodno bili u lokalu "D." u Budvi, da su krenuli prema Tivtu, tj. da je vozilom upravljao P., dok je on sjedao na mjestu suvozača, pa da su kada su vidjeli da su nesposobni za upravljanje vozilom, odlučili da se parkiraju pored puta i sačekaju taxi koji su pozvali.  Naveo je da su sjedali u vozilu parkiranom pored puta i raspravljali  nešto, kada im je prišla patrola policije, i to jedan službenik i jedna službenica policije koji su ih pitali šta tu rade, a objasnio je da su im oni  rekli da čekaju taxi, nakon čega su isti otišli, da bi se vratili nakon nekih desetak minuta. Dalje je naveo da su tada  službenicima policije rekli da im slobodno mogu uzeti ključeve od auta jer su oni pozvali taksi i da neće upravljati vozilom obzirom da su pod dejstvom alkohola, no da je službenik policije tražio dokumenta njegovom kolegi R.i da misli da mu je isti dao saobraćajnu, dok vozačku nije imao. Dalje je objasnio da je njemu taj službenik govorio da sjedne u kola da se dogovori, da on nije htio da sjedne kod tog službenika policije u vozilo, jer nisu imali oko čega da se dogovaraju, jer nije ništa ni učinio obzirom da je bio na mjestu suvozača, a bili su parkirani i nisu učestvovali u saobraćaju, zbog čega je tom službeniku policije rekao da neće ući kod njega u vozilo i da zove kolege, i da će ući u drugo vozilo, nadajući se da su te druge kolege </span><span class="span1">normalnije. Naveo je da je moguće da je tada uputio neke uvrijedljive riječi tom službeniku i službenici, mada se  toga ne može sjetiti, jer je bio pod uticajem alkohola, a da su mu kasnije u stanici policije rekli da je vrijeđao tu službenicu, zbog čega se istoj i izvinuo, a da je  ista prihvatila izvinjenje. Dalje je objasnio da se nakon nekih 3-4 minuta pojavilo  drugo vozilo policije i da su iz njega  izašla 2-3 službenika, koja su odmah skočila na njega kao da su imala namjeru da se biju sa njim, odnosno da su došli tako "raspoloženi", da su mu stavili polugu i lisice, a da se on  tome nije opirao, da su mu vrijeđali  majku, što je njega povrijedilo, zbog čega je imenovanim rekao da mu ne diraju majku obzirom da je bolesna, međutim da su ga oni ubacili u vozilo, i to u ono s kojim su došli, i da su ga ti službenici udarali i rukama i nogama i vrijeđali ga, što se sve dešavalo dok je sjedao vezan na zadnjem sjedištu. Naveo je da je siguran  da su u vozilu bila dva službenika koja su naknadno došla, a da nije siguran za trećeg, i da u vozilu nije bio službenik i službenica koji su im prvo prišli. Objasnio je da ne zna imena tih službenika, ali da zna da su njih prvo kontrolisali službenik i službenica, a da je kasnije došlo pojačanje i to ova 2-3 službenika, a da su svi  bili u uniformama i da su došli  službenim vozilima. Naveo je da nije pružao otpor dok su ga savladali, a da je moguće da je iste vrijeđao kada su mu stavili lisice, ali da ih nije udarao, već da su njega ti službenici udarali i to u vozilu, na način što su mu glavu stavili između siceva i tukli ga po potiljku i ramenima i to rukama, a i nogama dok su ga ubacivali u kola. Naveo je da su ga službenici tukli i tokom vožnje do stanice policije, a da su ga u stanici  udarala 4 službenika i to onaj koji ga je prvo zaustavio, dok su ga dvojica držala, a da misli da su tu bili i službenici koji su došli kao pojačanje. Objasnio je da je od tih udaraca pao na pod, izgubio svijest i da se sjeća  da su ga polili vodom, a da im je govorio  da ima probleme sa pritiskom i da je bolestan, međutim da su ga službenici kod doktora poveli tek iza ponoći, nakon što se sve to izdešavalo. Takodje je objasnio da je njegov kolega R., dok je on zadobijao udarce u vozilu, bio  pored vozila i da misli da je isti mogao da vidi što se dešava, čak da je R. rekao da snima kompletan događaj pa da je moguće da je isti navedeno snimio. Što se tiče povreda u prijedjelu glave, koje ima službenik policije, okrivljeni je naveo da je moguće da je službenik te povrede iscenirao, i tvrdio je da on istog  nije udarao, tj. tvrdio je da nije udario glavom policajca N., i da ne može da objasni na koji je način to lice zadobilo povredu, a da misli da je mogao da je iscenira. Takodje je objasnio da se sve navedeno  dešavalo na proširenju puta u Radanovićima, gdje su oni stajali parkirani, a da su kritične prilike na licu mjesta  bili prisuti on, njegov drug R.i službenici policije.</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog </span><span class="span1">P. N  </span><span class="span1">proveo sljedeće dokaze:</span><span class="span1">neposredno je saslušan svjedok oštećeni N.M., neposredno je saslušana svjedok M.E. i Ć.V., uz saglasnost stranaka pročitan je iskaz svjedoka V. M. sa zapisnika pred DT Kotor od 28.12.2016 godine, neposredno je saslušan svjedok P.R., pročitan je zapisnik o izvršenoj kontroli prisustva alkohola u organizmu UP OB Kotor br.105901 od 27.12.2016 godine, izvršen je uvid u 2 CD sa povredama koje su zadobili N. M. i P.N., pročitana je službena zabilješka UP OB Kotor br.75-02-224/16-8358 od 27.12.2016 godine, izvještaj ljekara jedinice za HMP u Kotoru br. protokola 7631 od 27.12.2016 godine i  br. protokola 7634 od 28.12.2016 godine na ime N. M. i izvještaj ljekara jedinice za HMP u Kotoru br. protokola 7632 od 27.12.2016 godine na ime P.N.uz saglasnost stranaka pročitan je nalaz i mišljenje sudskog vještaka medicinske struke dr. Nemanje Radojevića od 28.12.2016 godine i </span><span class="span1">pročitan izvod iz registra kaznenih evidencija Ministarstva pravde CG KE 9/2017 na ime Perić Nebojše od 19.01.2017 godine.</span>
</p>
<p>&nbsp;</p>
<p>
<span class="span1">Svjedok oštećeni N. M. je naveo da je kao službenik UP OB Kotor kritične prilike bio u patroli sa kolegom V.M. po gradu, kada su preko radio veze, negdje oko 19,55 časova čuli da patrola na R. u sastavu Ć. - Mu. traži pojačanje, i da su se oni odmah službenim vozilom uputili prema Radanovićima. Objasnio je da su kada su došli na Radanoviće, na proširenju pored puta, sa lijeve strane gledano iz pravca Kotora zatekli  njihove kolege i dva muška lica, za koje je kasnije saznao da se zovu P.N. i P.R.kako stoje pored parkiranih vozila te da im se odmah kada su izašli iz vozila on i kolega V.P. obratio uvredljivim riječima rekavši im " vi ste mudonje što ste došle da nas privedete". Objasnio je da je rekao P. da je lišen slobode i da mora da sjedne u vozilo, a da je isti  negodovao i da se opirao  pa da su on i V.upotrebom fizičke snage savladali P., I da mu je on stavio lisice, a da je isti dok su ga savladavali pružao  otpor. Objasnio je da je krenuo  da P.smjesti u vozilo na zadnje sjedište i da se u momentu kada je skoro već sjeo, P.  okrenuo i glavom ga udario u predijelu čela. Naveo je da je udarac  bio nekog srednjeg inteziteta i da se kasnije  zbog toga javio u Hitnu pomoć radi konstataovanja povrede, a i da sada ima "čvorugu" na glavi. Pojasnio je da je P. smjestio na zadnjem sjedištu, I da je sa istim  sjeo kolega Vučinić, a da je on  upravljao vozilom, i da su istog odveli u stanicu policije. Takodje je naveo da je tokom vožnje P.  nastavio da ih vrijeđa i da je u jednom momentu rekao da je već jednog njihovog kolegu nokautirao u Tivtu, a da su oni sledeći i da će ga zapamtiti. Istakao je da oni nisu udarali P., I da nije bilo razmjene udraca dok su istog vodili do stanice, kao ni u stanici dok je on bio prisutan. Naveo je da je on predao P. dežurnoj službi  i otišao u Hitnu pomoć, a da je nakon povratka iz Hitne pomoći fotografisan od strane krim. tehničara, nakon čega je, shodno pravilima službe, sastavio službenu zabilješku o navedenom, tako da se sa P. nije gledao nakon predaje dežurnoj službi. Takodje je naveo da je P. dok su bili u dežurnoj službi  rekao da ih je zapamtio i da će ih pobiti kad skinu uniforme, te je dodao da je P. kritične prilike bio u alkoholisanom stanju, a da mu je kasnije od kolega rečeno da je P.imao 1,28 promila alkohola u krvi. Objasnio je da su mu kolege rekle da su se P.i P. prethodno u vozilu raspravljali, tako da je moguće da je neke povrede P. tada zadobio, a da misli da isti nije mogao zadobiti neke povrede prilikom savladavanja i stavljanja lisica, obzirom na intezitet pružanja otpora, ted a su ga savladali  uz auto i da isti nije padao, kao ni u vozilu, jer tada oni prema P. nisu upotrabljavali fizičku snagu. Pridružio se krivičnom gonjenju a nije postavio imovinsko pravni zahtijev.</span>
</p>
<p>
<span class="span1"></span>
</p>
<p>
<span class="span1">Svjedok M. E. je navela da je sa kolegom Ć. V.bila u patroli na magistralnom putu Radanovići, kada su primjetili kod smetlišta između Budve i Radanovića vozilo "Citroen" i dva lica kako se raspravljaju i čupaju, zbog čega su im i prišli i upozorili ih a da su primjetili  da su isti u alkoholisanom stanju, zbog čega su im rekli da ne smiju da upravljaju vozilom, a da su oni  rekli da neće i da će pozvati taksi i malo odspavati, te da su oni kolege i prijatelji  i da je sve u redu. Pojasnila je da su oni nastavili prema Tivtu da bi se opet krenuli vraćati prema Budvi kada su primjetili to vozilo da se uključuje u saobraćaj kod salaona S., što je bilo nakon nekih 20 minuta, i da su napravili kolonu zbog nepravilnog uključivanja, pa da su krenuli za njima i čekali pogodno proširenje da ih zaustave, i das u ih uz svjetlosnu i zvučnu signalizaciju zaustavili. Navela je da je sa mjesta vozača izašlo  lice za koje je kasnije saznala da se preziva P., kojem su oni tražili dokumenta i da se alkotestira a da je P.  odbio alkotestiranje pa da su mu rekli da moraju da ga odvedu u stanicu, I da je  isti  prvo ušao mirno u njihovo vozilo, međutim da je onda  iz vozila izašao P., koji je sjedao na mjestu suvozača i počeo da negoduje i da govori da ga oni neće privoditi i da ne </span><span class="span1">znaju sa kim imaju posla. Objasnila je da je kolega Ć.  upozorio P.da se fino ponaša I da mu je tražio ličnu kartu da ga legitimiše, međutim da P. nije želio da pokaže ličnu kartu, pa da je čak i ona pokušala istom da kaže da postupi po naređenju, međutim da joj se P.  obratio riječima "šta hoćeš ti, kučko jedna", nakon čega je P. Ć. rekao da je lišen slobode zbog vrijeđanja službenog lica, ali da je isti nastavio sa vrijeđanjem i govorio  da ne postoji policajac koji će njega privesti, odnosno da nema "tih mudonja", i da je on već imao sukob sa policijom u Tivtu. Objasnila je das u zbog takvog ponašanja P., oni  pozvali pojačanje, i dok su isto čekali das u pokušali razgovorom da utiču na P. da se smiri, međutim da je isti sa vrijeđanjem nastavio. Takodje je navela da je P. kada su došli kolega N. i V., nakon nekih 4-5 minuta, nastavio sa vrijeđanjem govoreći im "jeste li vi mudonje koje ste došle da me privedete", nakon čega su kolega N. i V.prišli P., savladali ga i stavili mu lisice, prilikom čega je isti pružao otpor. Objasnila je da je P.kada je kolega N.krenuo da ga uvede  u službeno vozilo, istog glavom udario u predijelu čela, nakon čega je N. istog smjestio u vozilo, i sa kolegom V. ga dovezao u stanicu policije, a da su ona i kolega Ć.priveli P.. Navela je da su predali ta lica dežurnoj službi i N.i podnijeli  prekršanu prijavu protiv P.. Navela je da nije primjetila povrede kod P., a da se isti prethodno čupao sa Prenkovićem, I objasnila je da je vidjela čvorugu u predijelu čela kod N., kao i crvenilo. Pojasnila je da se ona u stanici policije nije srijetala sa P. i P., jer je pisala prijave protiv P., zajedno sa Ć.. Istakla je da je P.bio izuzetno nekulturun, da je vrijeđao i psovao, te da se njoj u prolazu izvinio zbog toga, te je dodala da je P. bio vezan u vrijeme kada je zadao udarac N.. </span>
</p>
<p>&nbsp;</p>
<p>
<span class="span1">Svjedok </span><span class="span1">Ć. V. je naveo da je kritične prilike sa koleginicom M.bio u patroli na magistralnom putu Tivat - Budva i da su negdje oko 19,00 časova, kod starog smetlišta primjetili parkirano vozilo "Citroen", crne boje i dva lica na kolovoznoj traci kako se čupaju, zbog čega su im i prišli. Naveo je das u im ta lica  rekla da su drugovi, da su se malo sporečkali, a P. je rekao da je P.malo popio i da on ne da istom da vozi ted a je isti htio da im da ključeve od vozila, da bi mu oni rekli da takvi ne mogu voziti, obzirom da su bili u vidno alkoholisanom stanju, a da je P.  rekao da neće voziti, ali da im trebaju ključevi radi grijanja, da će malo odspavati i pozvati taksi. Dalje je naveo da su oni otišli i nastavili sa patroliranjem i da su prilikom pravljenja kruga, primjetili  kod salona S. da se to vozilo nepravilno uključuje u saobraćaj, što je bilo nakon nekih 20-tak minuta nakon što su oni pošli, i na jedan kilometar udaljenosti od mjesta gdje su ih prethodno sreli. Takodje je naveo das u ih oni neposredno nakon što su se P. i P.uključili kod salona S. zaustavili, a da je vozilom upravljao P. I da je istom kada je izašao iz vozila, tražio dokumenta i da se alkotestira, što je isti odbio, pa da mu je rekao da ga onda mora lišiti slobode i odvesti u stanicu, što je P.prihvatio i sjeo u vozilo. Međutim, naveo je da je tada  iz vozila izašao P. i počeo da negoduje i pita "Đe ćete to da ga vodite...Znaš li ti ko sam ja...Zašto izigravaš mangupa..". Objasnio je da je pokušao da smiri P. a obzirom da je  bio u vidno alkoholisanom stanju i da mu lijepo kaže da uđe u vozilo i da to mirno završe, odnosno da ga povedu u stanicu, međutim da je isti nastavio sa takvim ponašanjem i da je u jednom trenutku kada je koleginica M. pokušala istog da smiri, istoj rekao "Šta ćeš ti, kučko jedna". Dalje je naveo da je on P.tražio ličnu kartu, međutim da isti nije htio da mu je da, pa da je P. rekao da mu je bolje da se smiri i da to završe na miran način, nego da zove pojačanje, ali da je P. rekao da zove pojačanje i da vidi tog "mudonju koji će da ga privede". Objasnio je da su pozvali  pojačanje i da su nakon nekih 3-4 minuta došle  kolege N. i .sa službenim vozilom i da im je P. rekao "Vi ste te mudonje što ste došli da me privedete". Naveo je da su N. </span><span class="span1">i V.savladali P. i stavili mu lisice, a da se prilikom guranja P. u auto isti  okrenuo i glavom udario N. u predijelu čela kao I da su ga nakon toga smjestili  u vozilo i da je isti sa kolegama V. i N. povezen u stanicu, a da je  on sa koleginicom M. u stanicu poveo P. R., koji je izašao iz vozila kada je P.počeo da se raspravlja sa njima, tako da su  na kraju i njega savladali, stavili mu lisice i poveli ga u stanicu. Objasnio je da je u stanici policije  vidio da Novaković ima povredu u predijelu čela, dok nije vidio povrede kod P., ali da je moguće da je iste imao jer se prethodno čupao sa P., a da je P.pružao i otpor. Svjedok je još naveo da su oni drugi put zaustavili predmetno vozilo kada se isto uključivalo sa sporednog puta u Radanovićima, da su oni vozili u koloni a da se predmetno vozilo naglo uključilo sa sporednog puta  prethodno ne provjerivši da li to može izvršiti na bezbjedan način, zbog čega je isto skoro udarilo jedno vozilo i uključilo se tačno ispred njihovog vozila, a da su  ispred njihovog vozilabila još dva civilna vozila. Dalje je naveo da je to bilo kada se ide iz pravca Budve nakon što se prođe Vranjina, dakle u Radanovićima, a tu je i jedna privatna kuća i jedno veliko proširenje sa kojeg se predmetno vozilo uključilo I da su oni predmetno vozilo zaustavili od prilike nakon 200 m na proširenju za skretanje kod salona Simpo.</span>
</p>
<p>&nbsp;</p>
<p>
<span class="span1">Okrivljeni je prigovorio iskazu svjedoka navodeći da nijednom nisu bili uključeni u saobraćaj, već da su stajali oba puta kada im je policija prišla.</span>
</p>
<p>&nbsp;</p>
<p>
<span class="span1">Svjedok V. M. je naveo da je kao službenik policije UP OB Kotor sa kolegom N. M.bio u saobraćajnoj patroli u Kotoru, kod "Lovćen osiguranja" i da je pisao prekršajni nalog, kada mu je kolega N. rekao da  njihova patrola Ć. - M. traži pojačanje pada su se oni odmah uputili prema Radanovićima, gde se ta patrola nalazila i da su dolaskom na lice mjesta na proširenju sa lijeve strane puta zatekli  njihove kolege i dva njima nepoznata lica.  Objasnio je da im se Lice, za koje je kasnije saznao da se preziva P., odmah nakon izlaska iz vozila obratilo riječima "vi ste mudonje što ste došle da me hapsite" I da je kolega N. P. rekao da je lišen slobode, što je isti odbijao, pa da su oni uz upotrebu fizičke snage uz auto savladali P.i stavili mu lisice ted a su krenuli  da P.sjednu na zadnje sjedište i da je kolega N. P.bio bliži, jer je on krenuo sa druge strane da uđe u vozilo, I da je u tom trenutku Perić  glavom u predjelu čela udario N.. Pojasnio je da je on sjeo na zadnje sjedište i držao P.polugu da ne bi nastavio sa udarcima, a da je N. sjeo na mjesto vozača. Objasnio je da su odvezli  P.do stanice policije, a da je isti tokom vožnje  nastavio da ih vrijeđa, spominjući da je već jednog policajca nokautirao u Tivtu, i govoreći "klošari, skinuću vam uniforme, naću ću vas i pobiti...". I da su ga oni tada predali dežurnoj službi, a da je isti i tada nastavio sa vrijeđanjem. Naveo je da kritične prilike nije vidio povrede kod P. kada je došao na lice mjesta, jer se sve brzo dešavalo i jer je bio  mrak, ali da mu je poznato da je P.prethodno imao sukob sa svojim kolegom, što su mu ispričale kolege iz patrole, kao i da je N. od udarca P.zadobio povredu čela, odnosno  čvorugu. Tvdio je da on i N. nisu zadavali udarce P. tokom vožnje do stanice policije, das u istog predali dežurnoj službi,  nakon čega je isti smješten u prostorije za zadržavanje. Objasnio je da je P. drug bio tu dok su on i kolega N. stavljali sredstva vezivanja istome i uvodili ga u auto I da je isti sa patrolom Ć. M.dovezen u stanicu. Takodje je naveo das u P. i njegov kolega P.bili pod dejstvom alkohola, a da mu je poznato  i da je P. odbio alkotestiranje, zbog čega je kažnjen, a da se isti u stanici korektno ponašao. Objasnio je da je P. bio vezan kada je zadao udarac N., dok ga je isti htio ubaciti u vozilo, i da je skoro  uspio u tome kada se P.okrenuo i udario ga glavom u predijelu čela, za koje vrijeme su kolege Ć. i M. postupali prema P..</span>
</p>
<p>&nbsp;</p>
<p>
<span class="span1">Svjedok P. R. je naveo da je kritičnog dana sa kolegom P. N. bio na proslavi sa firmom u Budvi, nakon čega su krenuli vozilom Citroen C3 prema Radaovićima te da se parkirao pored puta sa desne strane iz njihovog pravca kretanja negdje prije M.V., jer su bili pod dejstvom alkohola I jer je osjetio da ne može da vozi, pa da je iz vozila pozvao taksi iz Budve. Naveo je da su se nakon toga on i P. žučno raspravljali ispred vozila oko nekih dugova koje druga lica imaju prema njima, kada je naišla patrola policije koja je stala pored njih i koja je iz vozila pitala šta se dešava, šta rade tu. Objasnio je da su oni  rekli da čekaju taksi da idu nazad za Budvu, pa da je patrola otišla da bi se nakon nekih 5-10 minuta opet vratila policija, dok su oni i dalje sjedali u vozilu i čekali taksi. Objasnio je da je vozilo policije stalo iza njih i upalilo rotaciju, da je izašao  iz vozila  i vidio da se radi o policajcu i policajki, I da ga je policjac tražio da se alkotestira, što je on odbio. Objasnio je d aim je rekao da nije vozo, da su parkirani  i da čekaju taksi, pa da nema što ni da se alkotestira. Dalje je naveo da je onda iz vozila izašao i P. i da je nastala rasprava, budući da su policajci tražili od njega da sjedne pozadi a da je on  prvo govorio da hoće naprijed, a da je na kraju  sjeo pozadi, nakon čega se  policajac raspravljao sa njim. Tvrdio je da nije bilo nikakvih uvredljivih riječi, a da misli da ih nije bilo ni sa N. strane, I da nije bilo ni razmjena udaraca. Naveo je da je dok je sjedao pozadi u vozilo  ušla policajka, i da ju je pitao zašto on sjedi unutra i da li može da izađe a da mu je policajka rekla da može i da je otvorila vrata da bi u jednom momentu on čuo da  policajac traži pojačanje i da je u prvom momentu mislio  da se isti šali, jer se nije ništa dešavalo. Dalje je naveo da je nakon nekih par minuta došlo  drugo policijsko vozilo iz kojeg su izašla dva službenika i upitala "Ko, ko ?" i da su isti krenuli direktno na N., odnosno da su skočili na njega, a da ne zna da li su istom tada stavili lisice, ali da su ga ugurali u vozilo. Pojasnio je da je on za to vrijeme stajao na nekih metar I da je bio u šoku, a da misli da N.nije ništa govorio, a da je siguran  da N.nije pružao otpor. Naveo je da su službenici policije  N. ugurali u vozilo i brzo otišli sa njim u pravcu stanice Kotor, dok je on sa drugim vozilom sa policajcem i policajkom koji su prvi došli do njihovog vozila, otišao  u stanicu. Naveo je da su i njemu stavili lisice i stavili ga u ćeliju kada su došli u Kotor, i da on od tada više nije gledao N.. Objasnio je da se sve to brzo dešavalo, a da je kada su ova dva službenika izašla iz vozila bio  u šoku tako da ne zna ni da su N. stavili odmah lisice, ni da li je N. eventualno padao, već da je samo vidio kako su N. ugurali u vozilo. Naveo je da nije vidio da je P.zadao udarac policajcu, a da misli i da isti nije ni mogao da to uradi, budući da su policajci skočili na njega da ga hapse kao I da nije vidio da su policajci tada udarali N., ali da jesu istog  ugurali u vozilo, te je objasnioa da su policajci istovremeno skočili nNaveo je das u on i P.  konzumirali alkohol, jer su bili na proslavi, i prema njemu su bili korektni u stanici policije, a dobio je kaznu za upravljanje u pijanom stnju, a priveli su ga zbog odbijanja alkotestiranja. Svjedok P.R. je još naveo  da su mu službenici policije rekli da mora poći sa njima u stanicu radi vađenja krvi, da je on to ispoštovao i da nije znao što se dalje dešavalo sa P.I da ne zna zbog čega je vođen kod sudije i zbog čega je tamo kažnjen, i tvrdio  je da nije zaustavljen dok su se on i P.kretali vozilom. Dalje je naveo da je kada je došla druga patrola, policajka sjedala u kolima, a da je  policajac  sa njim razgovarao, a kada je došla druga patrola, ista je došla brzo, naglo zaustavaila vozilo i bukvalno skočila na N.. Pojasnio je da do tada nije bilo nikakvog vrijeđanja policije od strane okrivljenog niti prepirke, a ni nakon što su okrivljenog P. krenuli da privode.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u organizmu UP OB Kotor br.105901 od 27.12.2016 godine proizilazi da je okr. P. N.  imao 1,28 g/kg alkohola u organizmu.</span>
</p>
<p>&nbsp;</p>
<p>
<span class="span1">Uvidom u  </span><span class="span1">2 CD-a utvrdjuje se izgled povreda kod ošt. N. M. I okr. P. N..</span>
</p>
<p>&nbsp;</p>
<p>
<span class="span1">Iz službenih zabilješki UP OB Kotor br.75-02-224/16-8358 od 27.12.2016. godine , a koje su sačinjene  pod navedenim brojem od strane  službenika UP M.E.,  Ć. Va., V. M., N. M. I N.V., proizilazi da  je patrola policije u sastavu  Ć. V. I M. E. na magistralnom putu Kotor - Budva u Radanovićima, kontrolisala vozača P.R. da je tom prilikom okrivljeni uputio uvredljive riječi službenici UP M. E. nazvavši je "kučkom", da su iz tog razloga okrivljenom rekli da mora poći u stanicu policije zbog  omalovažavanja službenog lica u vršenju službene radnje, da je isti to odbio, zbog čega su pozvali pojačanje, u sastavu N. M. I V. M.,  te da je okrivljeni odbijao da udje u službeno vozilo I da je isti prilikom smiještanja u službeno vozilo glavom udario u  službenika UP N.M., dalje proizilazi da  je i patrolu koja je došla kao pojačanje  iste takodje vrijedjao,  prijetio,  da im se obraćao riječima "vi ste te mudonje što oćete da me privedete",  a da je isti bio u alkoholisanom stanju. </span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u Kotoru br. protokola 7631 od 27.12.2016. godine na ime ošt. N. M.proizilazi da se isti navedenog </span><span class="span1">dana javio u tu ustanovu zbog zadobijene povrede, kojom prilikom mu je ta povreda konstatovana te mu je određena terapija i dijagnoza.</span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u Kotoru br. protokola 7634 od 28.12.2016. godine na ime ošt. N. M. proizilazi</span><span class="span1"> da je istome toga dana u navedenoj ustanovi urađen klinički nalaz i izvršen pregled.</span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u Kotoru br. protokola 7632 od 27.12.2016 godine na ime okr. P.N.e proizilazi da je isti tog dana</span><span class="span1"> doveden u tu zdravstvenu ustanovu u pratnji MUP Kotor, te da je  naveo da je zadobio više udarca u predijelu glave i tijela, kojom prilikom su mu konstatovane povrede u predijelu glave i to : oteklina oko 4 cm u predjelu ispod desnog oka, oteklina oko 2 cm u predijelu ispod lijevog oka, kao i crvenilo kože u predijelu čela, određena terapija i dijagnoza.</span>
</p>
<p>
<span class="span1"></span>
</p>
<p>
<span class="span1">Na osnovu nalaza i mišljenja sudskog vještaka medicinske struke dr. Nemanje Radojevića od 28.12.2016 godine, koji je vještak dao na osnovu dokumentacije koja se nalazi u spisima predmeta, kao i uvidom u dostavljene fotografije (2CD sa povredama koje su zadobili N. M. i P.N.),  proizilazi da je oštećeni N. M. kritične prilike zadobio povredu i to crvenilo i otok u lijevoj polovini čeonog predjela, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivo zamahnutog mehaničkog oruđa - udarca, moguće glavom druge osobe, a u vrijeme nanošenja zadobijena povreda se kvalifikuje kao laka tjelesna povreda. Takođe, na osnovu nalaza i mišljenja sudskog vještaka medicinske struke proizilazi da je okrivljeni P. N. kritične prilike zadobio povredu i to crvenilo i oguljotinu u čeonom predjelu, koja povreda je posledica dejstva tupine mehaničke sile i ista je mogla nastati usled korištenja glave kao mehaničkog oruđa za zadavanje udarca drugoj osobi; potom usled jednokratnog direktnog dejstva tupine mehaničke sile - udarca, moguće pesnicom; ali i usled pada i udara o tvdu i neravnu površinu, a u vriejme nanošenja zadobijena povreda se </span><span class="span1">kvalifikuje kao laka tjelesna povreda. Dalje proizilazi da su u medicinskoj dokumentaciji opisani otoci u oba jagodična predjela, a da navedeni otoci mogu biti posledica dejstva tupine mehaničke sile i das u kao takvi su mogli nastati usled najmanje dvostrugog direktnog aktivno zamahnutog mehaničkog oruđa - dva udarca, tipično pesnicama, a da se u vrijeme nanošenja zadobijene povrede  kvalifikuju kao lake tjelesne povrede. Međutim, iz nalaza dalje proizilazi a imajući u vidu izjavu okrivljenog, te medicinske činjenice da je otok nespecifična reakcija kože na razne stimulanse, osim dejstvom mehaničke sile (udaraca), da su isti u navedenim predjelima tjela mogli biti i poljedica konzumiranja alkohola, nespavanja i sl., dakle nepovrednih stimulansa, odnosno imajući u vidu da se na fotografijama ne vide opisani otoci, ne može se pouzdano tvditi da su isti bili posledica udarca. </span>
</p>
<p>&nbsp;</p>
<p>
<span class="span1">Iz </span><span class="span1">izvoda iz registra kaznenih evidencija Ministarstva pravde KE 9/2017 na ime P.N.od 19.01.2017. godine proizilazi da je okrivljeni ranije osuđivan kako je to navedeno u dispozitivu presude.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti i u odnosu na odbranu okrivljenog, sud je utvrdio činjenično stanje kao u izreci presude. Krivičnopravno ocijenjujući utvrdjeno činjenično stanje sud je našao da su se u radnjama okrivljenog ostvarili svi bitni elementi krivičnog djela koje mu je optužbom stavljeno na teret.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani naveo da je moguće da je uputio neke uvredljive riječi službeniku i službenici policije ali da se toga ne može sjetiti jer je bio pod uticajem alkohola, takodje je naveo da je moguće da je vrijedjao i službenike policije koji su došli kao pojačanje, medjutim tvrdio je da nije pružao otpor istima dok su ga savladavali i stavljali mu lisice i negirao je da je udario oštećenog tvrdeći da je isti tu povredu koju je zadobio iscenirao, medjutim odbranu okrivljenog sud nije prihvatio već je istu ocijenio kao odbranu usmjerenu na izbjegavanje i umanjenje njegove krivičnopravne odgovornosti a s obzirom da je njegova odbrana u potpunosti opovrgnuta iskazima svjedoka oštećenog N.M. te iskazima svjedoka V. M.M. E. i Ć. V., kao i činjenicama koje proizilaze iz službenih zabilješki UP OB Kotor br.75-02-224/16-8358 od 27.12.2016.g., te ljekarske dokumentacije na ime oštećenog i nalaza i mišljenja sudskog vještaka medicinske struke dr Nemanje Radojevića.</span>
</p>
<p>&nbsp;</p>
<p>
<span class="span1">Naime, iz saglasnih iskaza svjedoka M. E. i Ć. V. sud je nesumnjivo utvrdio da su isti kritičnog dana bili u patroli na magistralnom putu R. i da su oko 19,00 h kod smetlišta između Bu. i R.primjetili  vozilo "Citroen" i dva lica, a koja su kasnije identifikovali kao P. N. i P.R., I da su se isti raspravljali i čupali, zbog čega su istima prišli i upozorili ih, kojom prilikom su i primjetili da su isti u alkoholisanom stanju, a što proizilazi i iz zapisnika o izvršenoj kontroli prisustva alkohola u organizmu UP OB Kotor br.105901 od 27.12.2016 godine, a što ni okrivljeni P. ni svjedok P. nisu sporili, pa da su im rekli da ne smiju da upravljaju vozilom, a kojom prilikom su isti rekli da neće i da će pozvati taksi. Medjutim, iz iskaza istih dalje se utvrdjuje da su nakon kraćeg vremena ipak primjetili to vozilo "Citroen" da se uključuje u saobraćaj kod salona Simpo i da je isto napravilo kolonu zbog nepravilnog uključivanja, zbog čega su krenuli za tim vozilom i isto zaustavili na pogodnom proširenju kojom je prilikom sa mjesta vozača izašao P., koji je  odbio da se alkotestira zbog čega su istom rekli da ga moraju odvesti u stanicu i da je isti ušao mirno u njihovo vozilo, međutim da je tada  iz vozila izašao okrivljeni P. i počeo da negoduje, da govori da oni njega neće privoditi i da ne </span><span class="span1">znaju sa kim imaju posla kojom se prilikom obratio svjedoku M. sa riječima "šta hoćeš ti, kučko jedna", nakon čega je svjedok Ć. okrivljenom rekao da je lišen slobode zbog vrijeđanja službenog lica, dok je okrivljeni i dalje nastavio sa vrijedjanjem nakon čega su pozvali pojačanje.</span>
</p>
<p>&nbsp;</p>
<p>
<span class="span1">Sud je u potpunosti prihvatio iskaze svjedoka Ć. V. I M.E. jer su isti bili jasni, detaljni I medjusobno saglasni te kao takvi uvjerljivi za sud  a koji se iskazi vezano za okolnost alkoholisanosti okrivljenog I svjedoka P.  potvrdjuju zapisnikom o izvršenoj kontroli prisustva alkohola u organizmu UP OB Kotor br.105901 od 27.12.2016 godine, a koji je sud prihvatio kao istinit I u koji nije imao razloga sumnjati jer je sačinjen u zakonitom postupku od strane državnih organa I na koji nije bilo primjedbi.</span>
</p>
<p>&nbsp;</p>
<p>
<span class="span1">Okrivljeni P. je kako je već navedeno negirao da je kritične prilike udario glavom oštećenog N. M., medjutim njegova odbrana opovrgnuta je iskazom oštećenog N.a te svjedoka V. čiji su iskazi bili saglasni, jasni i detaljni te ih je sud u potpunosti prihvatio a navedeno su  takodje u svojim iskazima potvrdili i svjedoci M. i Ć.. </span>
</p>
<p>&nbsp;</p>
<p>
<span class="span1">Naime, kako to proizilazi iz iskaza oštećenog i svjedoka V.a oni su došli na lice mjesta kao pojačanje po pozivu svjedoka M. i Ć. te ih je odmah po</span><span class="span1"> izlasku iz vozila okrivljeni P. počeo vrijeđati riječima "vi ste mudonje što ste došle da nas privedete", zbog čega su mu rekli da je lišen slobode i da mora da sjedne u vozilo, a isti su naveli da je okrivljeni negodovao i da se opirao, pa da su ga upotrebom fizičke snage savladali. Svjedok oštećeni N. objasnio je da je krenuo da okrivljenog smjesti u vozilo i da se isti u momentu kada je  skoro već sjeo,  okrenuo i glavom ga udario u predijelu čela, nakon čega ga je smjestio u vozilo  zajedno sa kolegom V. kojom prilikom su ga odveli u stanicu policije. Takodje iz saglasnih iskaza oštećenog I svjedoka V. proizilazi da ih je okrivljeni tokom vožnje nastavio vrijedjati i da je u jednom momentu rekao da je već jednog njihovog kolegu nokautirao u Tivtu, a da su oni sledeći i da će ga zapamtiti, da su klošari I da će im skinuti uniforme. </span>
</p>
<p>&nbsp;</p>
<p>
<span class="span1">Navode svjedoka oštećenog Novaković Marka i svjedoka Vučinić  Marka da je okrivljeni glavom u predjelu čela udario oštećenog, prilikom smještanja okrivljenog u službeno vozilo,  saglasno potvrđuju  u svojim iskazima i svjedoci Mutić Emilija i Ćalasan Vasilije, koji su naveli da je okrivljeni oštećenog udario glavom u predijelu čela a kada je oštećeni Novaković krenuo da ga uvede u službeno vozilo. </span>
</p>
<p>&nbsp;</p>
<p>
<span class="span1">S tim u vezi za sud je nesumnjivo utvrdjeno na osnovu prednje navedenih iskaza svjedoka da je okrivljeni počinio krivično djelo koje mu je stavljeno na teret optužbom a navedeno se potvrdjuje I činjenicama koje proizilaze iz službenih zabilješki UP OB Kotor br.75-02-224/16-8358 od 27.12.2016 godine koje su sačinjene od strane PS M. No., PS M.V., PS V. Ć. i PS M. E. kao i medicinskom dokumentacijom na ime oštećenog i činjenicama koje se utvrdjuju na osnovu nalaza i mišljenja sudskog vještaka medicinske struke dr. Nemanje Radojevića od 28.12.2016 godine.</span>
</p>
<p>&nbsp;</p>
<p>
<span class="span1">Naime iz medicinske dokumentacije na ime oštećenog proizilazi da se isti javio u zdravstvenu ustanovu radi ukazivanja ljekarske pomoći zbog zadobijene tjelesne povrede, kojom prilikom mu je ista I  konstatovana a iz nalaza i mišljenja sudskog vještaka medicinske struke, poizilazi da je oštećeni zadobio povredu i to crvenilo i otok u lijevoj polovini čeonog predjela, koja povreda je posledica jednokratnog </span><span class="span1">direktnog dejstva aktivo zamahnutog mehaničkog oruđa - udarca, moguće glavom druge osobe čime se potvrdjuje iskaz oštećenog N. i svjedoka M., Ć. te V..</span>
</p>
<p>&nbsp;</p>
<p>
<span class="span1">Valja napomenuti da se iz nalaza sudskog vještaka medicinske struke dr Nemanje Radojevića, utvrdjuju I povrede koje su evidentirane kod okrivljenog, a na osnovu medicinske dokumentacije istog I pregledom dostavljenih fotografija, I to crvenilo I oguljotina u čeonom predjelu, a koja povreda je prema nalazu I mišljenju sudskog vještaka mogla nastati kao posledica dejstva tupine mehaničke sile odnosno usled korišćenja glave kao mehaničkog orudja za zadavanje udarca drugoj osobi, te usled jednokratnog direktnog dejstva tupine mehaničke sile - udarca moguće pesnicom, a I usled pada I udara o tvrdu I neravnu površinu, čime se potvrdjuju navodi svjedoka oštećenog N.i svjedoka M., Ć.i V., da je okrivljeni glavom udario oštećenog kritične prilike , a kod činjenice da je ta povreda mogla nastati usled korišćenja glave kao mehaničkog orudja za zadavanje udarca drugoj osobi, kako je to vještak naveo.  Takodje, iz nalaza I mišljenja sudskog vještaka proizilazi da  su u medicinskoj dokumentaciji okrivljenog opisani I otoci u oba jagodična predjela, a za koje povrede je okrivljeni  u svojoj odbrani tvrdio da ih je zadobio upravo od strane službenika UP, medjutim  taj dio odbrane okrivljenog takodje sud nije prihvatio, a s obzirom da iz nalaza I mišljenja sudskog vještaka medicinseke struke dr Nemanje Radojevića, proizilazi da opisani otoci u oba jagodična predjela kod okrivljenog u njegovoj medicinskoj dokumentaciji mogu biti posledica dejstva tupine mehaničke sile I da  kao takvi mogu nastati usled najmanje dvostrukog direktnog dejstva aktivno zamahnutog mehaničkog orudja - dva udarca tipično pesnicama, koje se povrede kvalifikuju kao lake tjelesne povrede, ali da  su isti mogli nastati imajući  u vidu izjavu okrivljenog te medicinsku činjenicu da je otok nespecifična reakcija kože na razne stimulanse, i kao posledica  konuzimaranja alkohola, nespavanja, dakle nepovredivih stimulansa, a imajući u vidu da se ti opisani otoci u medicinskoj dokumentaciji ne vide na fotografijama pa da se ne može pozdano tvrditi da su isti posledica udarca.</span>
</p>
<p>&nbsp;</p>
<p>
<span class="span1">Sud je u potpunosti prihvatio nalaz I mišljenje sudskog vještaka dr Nemanje Radojevića ocijenivši ga nalazom koji je dat u skladu sa pravilima struke I nauke a na koji nije bilo primjedbi kao I medicinsku dokumentaciju na ime oštećenog jer je ista izdata od nadležne medicinske ustanove te sud u istu nije imao razloga sumnjati.</span>
</p>
<p>&nbsp;</p>
<p>
<span class="span1">Sud je cijenio I iskaz svjedoka P. medjutim isti nije uticao na drugačiju odluku suda, već je iskaz istog cijenjen kao iskaz dat u korist okrivljenog. Naime, svjedok P. R.je naveo da su dva službenika koja su došla kao pojačanje krenuli direktno na N., odnosno da su skočili na njega, i ugurali okrivljenog u vozilo, I da je on za to vrijeme stajao na nekih metar i bio u šoku, a da misli da N. nije ništa govorio, i da nije pružao otpor , da su njega službenici policije pozvali u stanicu radi vadjenja krvi, da nezna zašto je vodjen kod sudije I zašto je kažnjen, te je tvrdio da nije zaustavljen dok su se kretali vozilom, kao I da je  kada je došla druga patrola, sa njim razgovarao policajac, dok je policajca sjedala u kolima I da nije bilo nikakvog vrijedjanja od strane okrivljenog niti prepirke, a ni nakon što su okrivljenog krenulida privode, koji iskaz sud  nije prihvatio, jer je  navedeni svjedok po ocjeni suda očigledno pokušao poboljšati krivičnopravni položaj okrivljenog P., inače njegovog kolege i prijatelja, a obzirom da je njegov iskaz u potpunosti suprotan pa time I opovrgnut iskazima oštećenog N. M. i svjedoka V. M., M. E.i Ć. V. iz kojih kako je već navedeno proizilazi da je okrivljeni prvo omalovažavao službenike UP OB Kotor M. E. i Ć. V., pa da je nakon što su isti pozvali pojačanje,  oštećenog N.M.,  udario glavom u predijelu čela, u momentu dok </span><span class="span1">su ga uvodili u službeno vozilo, kojom prilikom mu je nanio laku tjelesnu bliže navedenu u izreci presude, te da im je okrivljeni u toku vožnje uputio prijetnje riječima "Vi ste sledeći, zapamtićete me, već sam jednog vašeg kolegu nokautirao u Tivtu". Navedeno proizilazi I iz  službenih zabilješki UP OB Kotor br.75-02-224/16-8358 od 27.12.2016 godine sačinjenim od strane PS N. M. ,V. M., M. E.i Ć. V kao I  medicinske dokumentacije na ime oštećenog i nalaza i mišljenje sudskog vještaka medicinske struke od 28.12.2016 godine, iz kojih jasno proizilazi da je oštećeni Novaković kritične prilike zadobio povredu.</span>
</p>
<p>&nbsp;</p>
<p>
<span class="span1">Sud je cijenio i navode okrivljenog u završnoj riječi, vezano na nemogućnost njegovog napada na oštećenog N. jer mu je bila stavljena  poluga na leđa, medjutim, sud je kako je već navedeno, imao u vidu nalaz i mišljenje sudskog vještaka medicinske struke  iz kojeg je utvrdjeno da je </span><span class="span1">povreda koju je zadobio okrivljeni, I to crvenilo I oguljotina u čeonom predjelu, mogla između ostalog nastati kao posledica dejstva tupine mehaničke sile odnosno usled korišćenja glave kao mehaničkog orudja za zadavanje udarca drugoj osobi, a imajući u vidu navode svjedoka oštećenog N. i svjedoka M.,Ć. i V., da je okrivljeni glavom udario oštećenog kritične prilike, dakle da je ta povreda mogla nastati usled korišćenja glave kao mehaničkog orudja za zadavanje udarca drugoj osobi, a kako je to vještak naveo, to je sud uvjerenja da je okrivljeni, upravo zbog okolnosti da su službenici policije na njemu primjenili zahvat “poluge” i nemogućnosti da koristi ruke, koristio glavu kao mehaničko oruđe za zadavanje udarca oštećenom N., pa </span><span class="span1">nije prihvatio gore navedene navode okrivljenog  već ih je cijenio kao sračunate na izbjegavanje i umanjenje krivičnopravne odgovornosti.</span>
</p>
<p>&nbsp;</p>
<p>
<span class="span1">Imajući u vidu sve navedeno, sud je našao da su se u radnjama okrivljenog ostvarila sva bitna obilježja bića krivičnog djela napad na službeno lice u vršenju službene dužnosti iz čl. 376 st. 2 u vezi st.1 Krivičnog zakonika a cijeneći psihički odnos okrivljenog prema izvršenom krivičnom djelu sud je našao da je isti djelovao umišljajno da je bio svjestan svoga djela i htio njegovo izvršenje.</span>
</p>
<p>&nbsp;</p>
<p>
<span class="span1">S obzirom na navedeno, sud je okrivljenog oglasio krivim.</span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenom valja izreći sud je imao u vidu svrhu kažnjavanja,  te je uzeo u obzir sve okolnosti koje utiču  kako na vrstu tako i na visinu krivične sankcije, odnosno sve okolnosti koje utiču  da kazna bude manja ili veća tj.  sve olakšavajuće i otežavajuće okolnosti,  a u okviru zakonom propisanog minimuma i maksimuma za predmetno krivično djelo, pa je kao olakšavajuću okolnost kod okrivljenog cijenio njegove porodične prilike,  odnosno da je isti oženjen  i otac troje mal. djece,   da se korektno držao na glavnom pretresu, dok je kao otežavajuću okolnost  u smislu čl. 43. KZ-a, sud cijenio raniju osudjivanost  okrivljenog a posebno okolnost što je isti već osudjivan zbog krivičnog djela iste vrste, tj. krivičnog djela  napad na službeno lice u vršenju službene dužnosti iz čl. 376. st. 3. u vezi st. l. KZ CG, pa je istog osudio na kaznu zatvora u trajanju od četiri mjeseca, a u koju kaznu zatvora mu se shodno odredbi čl. 5l. KZ-a,  ima uračunati vrijeme provedeno u pritvoru  počev od 27.12.2016. godine od 23,l5 časova  do 29.o3.2ol7. godine do lo,3o časova. Sud je naime našao, da će se na navedeni način dovoljno uticati na okrivljenog da ubuduće ne vrši ovakva ni druga krivična djela, te da  će se na opisani način ostvariti svrha kažnjavanja propisana čl. 32 KZ-a u okviru opšte svrhe izricanja krivičnih sankcija propisanih čl. 4 istog Zakonika, a  sve prednje </span><span class="span1">na osnovu neposredne procjene ličnosti okrivljenog i u tom pravcu uvjerenja suda da se njegovo popravljanje može izvršiti izrečenom kaznom zatvora.</span>
</p>
<p>&nbsp;</p>
<p>
<span class="span1">S</span><span class="span1">ud je na osnovu naprijed navedene krivično-pravne odredbe, te odredbi </span><span class="span1">4, 5, 13, 15, 32, 33, 36, 42, 43,  51 KZ-a  te odredbi čl. 226, 229, 368 i 374 ZKP-a  </span><span class="span1">odlučio kao u izreci.</span>
</p>
<p>&nbsp;</p>
<p>
<span class="span1">Okrivljeni je obavezan na isplatu troškova krivičnog postupka koji se odnose na troškove sudskog vještaka medicinske struke kao I na isplatu sudskog paušala koji je odredjen shodno složenosti I trajanju postupka I imovnom stanju okrivljenog.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana  11.05.2017. godine </span>
</p>
<p>&nbsp;</p>
<p>
<span class="span1"> Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                 S U D I J A </span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1">                            Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda. </span>
</p>
<p>&nbsp;</p>
</div>
</div>


</body>
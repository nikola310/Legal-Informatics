<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.734/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">J.N.</span><span class="span1">, iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, postupajući po optužnom predlogu ODT-a Podgorica Kt.br.1186/14 od 10.11.2014. godine, kojeg je na glavnom pretresu zastupala Medenica Biljana, savjetnik na radu kod ODT-a Podgorica, nakon glavnog i javnog pretresa održanog dana 10.06.2015. godine u prisustvu zastupnika optužbe i okrivljenog, donio je, a dana 11.06.2015.godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">J.N.</span><span class="span1">, JMBG </span><span class="span1">...</span><span class="span1">, od oca </span><span class="span1">Č.</span><span class="span1"> i majke </span><span class="span1">M.</span><span class="span1">, rođene M</span><span class="span1">.</span><span class="span1">, rođen </span><span class="span1">...</span><span class="span1">godine u Podgorici, sa prebivalištem u Podgorici, ul. </span><span class="span1">...</span><span class="span1"> br.23, student Fakulteta za bezbjednost, zaposlen u ZIKS-u Podgorica, neoženjen, bez djece, srednjeg imovnog stanja, ranije osuđivan i to:presudom Osnovnog suda u Podgorici K.br. 1479/08 od 11.09.2009.godine, na kaznu zatvora u trajanju od 6(šest) mjeseci, uslovno godinu dana, zbog krivičnog djela iz čl.399 Krivičnog zakonika,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 27.07.2014 godine, oko 18,00 časova, na magistralnom putu Podgorica-Petrovac u mjestu Bistrice, Glavni grad Podgorica, ne pridržavajući se saobraćajnih propisa iz čl.76 ZOBS-a, na putevima ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "VW Polo 1.0", reg.oznake </span><span class="span1">PG AB...</span><span class="span1"> magistralnim putem iz pravca Virpazara u pravcu Podgorice nije držao potrebno odstojanje kada se kretao iza putničkog vozila marke "VW Golf II 19 E" reg oznake </span><span class="span1">ŽB AA...</span><span class="span1">, kojim je upravljao </span><span class="span1">B.S.</span><span class="span1">, a koje se u koloni vozila kretalo ispred njega usljed čega je prednjim dijelom vozila udario u zadnji dio vozila marke "VW Golf II", kojom prilikom su saputnici u vozilu "VW Golf II" oštećena </span><span class="span1">B.S1.</span><span class="span1"> i </span><span class="span1">V.S.</span><span class="span1"> zadobili lake tjelesne povrede i to </span><span class="span1">B.S1.</span><span class="span1"> nagnječenje grudnog koša, a </span><span class="span1">V.S.</span><span class="span1"> nagnječenje glave sa razderinom u predjelu čela, pri čemu je okrivljeni bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st.1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa te čl.  3, 4, 5, 13, 16, 32, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e </span>
</p>
<p>
<span class="span2"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 2 (dva) mjeseca i istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od </span><span class="span1">143,00 € </span><span class="span1">(</span><span class="span1">stotinučetrdesettrieura</span><span class="span1">), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1186/14 od 10.11.2014 godine,kojeg je na glavnom pretresu zastupala Medenica Biljana, savjetnik na radu kod ODT-a Podgorica, okrivljenom </span><span class="span1">J.N.</span><span class="span1">, stavljeno je na teret da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe u završnoj riječi izjavila je da cijeneći odbranu okrivljenog, a imajući u vidu kako materijalne, tako i personalne dokaze provedene na glavnom pretresu i dovodeći sve u međusobnu vezu posebno sa nalazima i mišljenjima sudskih vještaka kako medicinske, tako i saobraćajne struke, nalazi da je nesporno utvrđeno da je okrivljeni izvršio krivično djelo stavljeno mu na teret na način kako je to predstavljeno činjeničnim opisom dispozitiva optužnog akta. Shodno navedenom, predložila je sudu da okrivljenog oglasi krivim za krivično djelo stavljeno mu na teret i istog osudi po zakonu.</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">J.N.</span><span class="span1"> je u odbrani na glavnom pretresu naveo da je predmetnog dana, tog 27.07.2014. godine, negdje oko 18,00 časova, upravljao svojim vozilom marke "Polo" reg.oznake </span><span class="span1">PG AB...</span><span class="span1">, i da se kretao magistralnim putem Podgorica-Petrovac iz pravca primorja ka gradu. Istakao je da su sa njim u vozilu bili jedan drug i tri drugarice i da se kretao brzinom od možda 60-70 km/h, jer je to vozilo inače male kubikaže i ne može razviti veliku brzinu. Dodao je da se sjeća da je u to vrijeme, iako je bilo ljeto, padala jaka kiša, i da zna da je bila pravina, kada je u mjestu Bistrice vozilo koje je bilo ispred njega, marke "Golf II" odjednom zakočilo. Naglasio je da je on reagovao na način što je pokušao da koči, napominjući da vjerovatno zbog kiše to nije uspio, pa da je došlo do udara prednjeg dijela njegovog vozila u zadnji dio vozila marke "Golf". Dalje je naveo da je do kraja uviđaja kada je došla policija bio na licu mjesta i da se kasnije interesovao za zdravlje ljudi koji su bili u vozilu "Golf" koje je udario. Na kraju je izjavio je da je vozač od 2011 godine, i da ima položenu B kategoriju.</span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima svoje odbrane i istakao da mu je žao što se to desilo, kao i da se dan danas ne osjeća dobro kad se sjeti toga, ali da prihvata svaku kaznu koju mu odredi sud.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoke-oštećene Božović Slađanu i Vilus Sandru, saslušao svjedoka </span><span class="span1">B.S.</span><span class="span1">, pročitao zapisnik o uviđaju UP CB Podgorica br.1119/14 od 13.08.2014.godine, pročitao medicinsku dokumentaciju JZU KC CG Urgentni centar br. 03/01-15452/2 na ime oštećene </span><span class="span1">B.S1.</span><span class="span1">, pročitao medicinsku dokumentaciju JZU KC CG Urgentni </span><span class="span1">centar br. 03/01-16452/1 na ime oštećene </span><span class="span1">V.S.</span><span class="span1">, pročitao nalaz i mišljenje vještaka medicinske struke dr. Radojević Nemanje od 01.11.2014.godine, pročitao nalaz i mišljenje sudskog vještaka saobraćajne struke Vučeljić Đorđija od 21.10.2014.godine, pročitao izvod iz KE za okrivljenog izdat od Ministarstva pravde Crne Gore Ke.br. 56/2014 od 23.12.2014.godine i izvršio uvid u skicu lica mjesta predmetne saobraćajne nezgode.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, nesumnjivo utvrdio da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela stavljenog mu na teret, sa kojih razloga je Sud prvenstveno utvrdio krivičnu odgovornost okrivljenog, a potom, vrednujući sve olakšavajuće i otežavajuće okolnosti na strani okrivljenog, istom izrekao krivičnu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećena </span><span class="span1">B.S1.</span><span class="span1"> je u svjedočkom iskazu na glavnom pretresu navela da se predmetnog dana nalazila na mjestu suvozača u vozilu kojim je upravljao njen suprug </span><span class="span1">B.S.</span><span class="span1"> i da su se vraćali sa mora, u koloni vozila ispred njih. Navela je da se samo još sjeća da su odjednom osjetili udar u zadnji dio njihovog vozila i da su nju zadnju izvukli iz vozila i to kroz prozor vozačevih vrata. Napomenula je da su je neki ljudi iz kolone vozila odmah prevezli u bolnicu gdje su joj konstatovali povrede. </span>
</p>
<p>
<span class="span1">Nije se pridružila krivičnom gonjenju protiv okrivljenog i nije istakla imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok-oštećena </span><span class="span1">V.S.</span><span class="span1"> je u svjedočkom iskazu na glavnom pretresu navela da je predmetnog dana na zadnjem sjedištu bila sa svojim suprugom i sinom u vozilu, kojim je upravljao njen zet </span><span class="span1">B.S.</span><span class="span1"> i da su se vraćali sa mora. Dodala je da se samo sjeća da je ležala na zadnjem sjedištu kada je odjednom osjetila silan udar otpozadi i da je prvo što je učinila jeste da pridrži instiktivno svog sina koji je sjedio pored nje.Navela je da je u prvom trenutku vidjela krv na njenom djetetu, da je bila u šoku, a po izlasku iz vozila da je shvatila da nije u pitanju njegova krv, već krv sa njene glave. Istakla je da je kasnije prevežena od strane nekih ljudi u Urgentni blok, napominjući da okrivljenog prvi put vidi u sudnici.</span>
</p>
<p>
<span class="span1">Nije se pridružila krivičnom gonjenju protiv okrivljenog i nije istakla imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok </span><span class="span1">B.S.</span><span class="span1"> je u iskazu na glavnom pretresu naveo da se predmetnog dana kretao magistralnim putem Podgorica-Petrovac iz pravca Petrovca, svojim vozilom m</span><span class="span1">arke "Golf II" reg.oznaka ŽB AA...</span><span class="span1"> Izjavio je da je sa njim u vozilu bila njegova supruga Slađa, svastika </span><span class="span1">V.S.</span><span class="span1"> i još dvoje ljudi. Istakao je da se sjeća da je bila kiša i da je ispred njega bila kolona vozila, da su se kretali nekom normalnom brzinom, koja je bila jedina moguća u tim uslovima. Naveo je da kako je kolona ispred njega usporavala, tako se i on kretao. Dalje je naveo da je u jednom trenutku osjetio udar otpozadi u zadnji dio njegovog vozila, od kog udara je izgubio kontrolu nad svojim vozilom i udario u metalnu bankinu, a potom sletio sa puta. Naglasio je da je na licu mjestu sačekao ekipu za uviđaj, a da su supruga i svastika prevezene u UB Podgorica. </span>
</p>
<p>&nbsp;</p>
<p>
<span class="span1">Iz zapisnika o uviđaju UP CB Podgorica br.1119/14 od 13.08.2014.godine, sa skicom lica mjesta, proizilazi da je isti sačinjen povodom saobraćajne nezgode koja se dogodila dana 27.07.2014.godine, oko 18,00 časova, na magistralnom putu Podgorica-Petrovac, u mjestu Bistrice, u kojoj su učestvovali </span><span class="span1">J.N.</span><span class="span1">, koji je upravljao putničkim motornim vozilom marke "Volkswagen Polo 1.0" registarskih oznaka </span><span class="span1">PG AB...</span><span class="span1"> i </span><span class="span1">B.S.</span><span class="span1"> koji je upravljao putničkim motornim vozilom marke "Golf 19 E 1.6 TD" registarskih oznaka </span><span class="span1">ŽB AA...</span><span class="span1">, u kojem su kao saputnice bile </span><span class="span1">B.S1.</span><span class="span1"> i </span><span class="span1">V.S.</span><span class="span1">. U vrijeme saobraćajne nezgode bio je dan, kolovozni zastor asfaltne podloge, prav, ravan, podijeljen isprekidanom uzdužnom linijom na dvije kolovozne trake, u vrijeme nezgode mokar i pokriven vodom usljed obilnih kišnih padavina. Dalje proizilazi da se sa lijeve </span><span class="span1">strane kolovoza nalazi betonski cok koji odvaja kolovoz od željezničke pruge, a sa desne strane metalna bankina, zatim zemljana površina ispod nivoa kolovoza. Brzina kretanja vozila na ovom dijelu puta od pravca Petrovca prema Podgorici ograničena je do 80km/h iz kog pravca su policijski službenici vršili posmatranje ove saobraćajne nezgode. Vozilo </span><span class="span1">PG AB...</span><span class="span1"> zatečeno je na desnoj kolovoznoj traci iskošeno udesno prednjim dijelom, sa njegove desne strane ispod nivoa kolovoza zatečeno je vozilo reg.oznaka </span><span class="span1">ŽB AA...</span><span class="span1"> koje je takođe prednjim dijelom bilo okrenuto u pravcu Podgorice. Od materijalnih tragova na licu mjesta saobraćajne nezgode zatečeni su tragovi laka, stakla i plastike rasute po kolovozu, kao i trag udara vozila </span><span class="span1">ŽB AA...</span><span class="span1"> u metalni odbojnik. Nadalje proizilazi da su </span><span class="span1">V.S.</span><span class="span1"> i </span><span class="span1">B.S1.</span><span class="span1"> prevezene u Urgentni Blok KC CG radi pružanja ljekarske pomoći, gdje su im konstatovane lake tjelesne povrede. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr. Nemanje Radojevića od 01.11.2014.godine, sa medicinskom dokumentac</span><span class="span1">ijom izdatom na ime oštećenih B.S1.</span><span class="span1"> i V</span><span class="span1">.S.</span><span class="span1">, proizilazi da je </span><span class="span1">B.S1.</span><span class="span1"> u predmetnoj saobraćajnoj nezgodi zadobila povredu nagnječenje grudnog koša. Navedena povreda je posljedica dejstva tupine mehaničke sile i ista je mogla nastati usljed inercionog kretanja tijela i udara</span><span> </span><span class="span1">u elemente unutrašnjisti vozila u trenutku sudara, pa je u konačnom vještak mišljenja da se radilo o povredi, koja se u vrijeme nanošenja kvalifikuje kao laka tjelesna povreda. Nadalje iz nalaza proizilazi da je </span><span class="span1">V.S.</span><span class="span1"> u predmetnoj saobraćajnoj nezgodi zadobila povredu glave, u vidu nagnječenja glave sa razderinom u predjelu čela, koja je nastala kao posljedica dejstva mehaničke sile usljed inercionog kretanja glave  i udara o elemente unutrašnjosti vozila u trenutku sudara. U konačnom vještak je mišljenja da se radilo o jednoj povredi, a koja se u vrijeme nanošenja kvalifikuje kao laka tjelesna povreda.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke mr Vučeljić Đorđija, dipl.ing. od 21.10.2014.godine, proizilazi da se dana 27.07.2014.godine, u 18,10 časova, na magistranom putu Podgorica-Petrovac, u mjestu Bistrice, u Podgorici, dogodila saobraćajna nezgoda u kojoj su učestvovali: </span><span class="span1">J.N.</span><span class="span1">, koji je upravljao putničkim motornim vozilom „VW Polo 1.0“ registarskih oznaka PG AB</span><span class="span1">...</span><span class="span1"> i </span><span class="span1">B.S.</span><span class="span1">, koji je upravljao putničkim motornim vozilom „VW Golf II 19 E 1.6 TD“ registarskih oznaka ŽB AA</span><span class="span1">...</span><span class="span1">, u kome su kao putnice povrijeđene </span><span class="span1">B.S1.</span><span class="span1"> i </span><span class="span1">V.S.</span><span class="span1">. Iz nalaza dalje proizilazi da je brzina vozila „VW Polo 1.0“, PG AB</span><span class="span1">...</span><span class="span1"> neposredno prije kontakta imala vrijednost od oko 46 km/h, dok je brzina vozila „VW Golf II 19 E 1.6 TD“, ŽB AA</span><span class="span1">...</span><span class="span1">, neposredno prije kontakta imala vrijednost od oko 29 km/h. Vještak je mišljenja da je opasna situacija pretvorena u saobraćajnu nezgodu nastala na način što vozač vozila „VW Polo 1.0“ nije držao bezbjedno odstojanje iza vozila "Golf II", a koga je imao uslova da pravovremeno uoči, već je nastavio kretanje i ostvario nalet na isto na desnoj kolovoznoj traci magistralnog puta, gledano iz pravca Virpazara u pravcu Podgorice, o čemu svjedoči intezitet oštećenja na oba vozila i zatečeni položaj prvog vozila. Nadalje vještak je mišljenja da bi vozač vozila „VW Polo 1.0“, izbjegao nezgodu da je držao bezbjedno odstojanje od vozila ispred sebe, koje je, pri posjedovanoj brzini, trebalo da iznosi oko 25,30(m). U konačnom vještak je mišljenja da je ovakav način upravljanja vozilom od strane vozača vozila „VW Polo 1.0“, posljedica greške u upravljanju i predstavlja osnovni i jedini uzrok nastanka nezgode, dok vozač vozila "Golf II", nije uticao na nastanak nezgode.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od Ministarstva pravde Crne Gore Ke.br. 56/2014 od 23.12.2014.godine proizilazi da isti ranije osuđivan i to presudom Osnovnog suda u Podgorici K.br. 1479/08 od 11.09.2009.godine, na kaznu zatvora u trajanju od 6(šest) mjeseci, uslovno godinu dana, zbog krivičnog djela iz čl.399 Krivičnog zakonika.</span>
</p>
<p>&nbsp;</p>
<p>
<span class="span3">Tokom postupka je nedvosmisleno utvrđeno da se okrivljeni predmetnom prilikom nije pridržavao saobraćajnih propisa iz čl. 76 Zakona o bezbjednosti saobraćaja na putevima, koji  </span><span class="span3">propisuje da vozač mora da drži potrebno odstojanje od vozila koje se kreće ispred njega, tako da može da blagovremeno uspori ili da se zaustavi, ako vozilo ispred njega uspori ili se zaustavi. </span><span class="span1">U postupku je utvrđeno da se okrivljeni </span><span class="span1">J.N.</span><span class="span1"> nije pridržavao naprijed citiranog saobraćajnog propisa, već je </span><span class="span1">dana 27.07.2014 godine, oko 18,00 časova, na magistralnom putu Podgorica-Petrovac u mjestu Bistrice, Glavni grad Podgorica, tako ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "VW Polo 1.0", reg.oznake </span><span class="span1">PG AB...</span><span class="span1"> magistralnim putem iz pravca Virpazara u pravcu Podgorice nije držao potrebno odstojanje kada se kretao iza putničkog vozila marke "VW Golf II 19 E" reg. oznake </span><span class="span1">ŽB AA...</span><span class="span1">, kojim je upravljao </span><span class="span1">B.S.</span><span class="span1">, a koje se u koloni vozila kretalo ispred njega usljed čega je prednjim dijelom vozila udario u zadnji dio vozila marke "VW Golf II", kojom prilikom su  saputnice u vozilu "VW Golf II" oštećena </span><span class="span1">B.S1.</span><span class="span1"> i </span><span class="span1">V.S.</span><span class="span1"> zadobile lake tjelesne povrede i to </span><span class="span1">B.S1.</span><span class="span1"> nagnječenje grudnog koša, a </span><span class="span1">V.S.</span><span class="span1"> nagnječenje glave sa razderinom u predjelu čela.</span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je predmetnog dana upravljao svojim vozilom marke "Polo" reg.oznake </span><span class="span1">PG AB...</span><span class="span1"> i da se kretao magistralnim putem Podgorica-Petrovac iz pravca primorja ka gradu. Istakao je da se kretao brzinom od možda 60-70 km/h vozilo i da je vozilo koje je bilo ispred njega, marke "Golf II" odjednom zakočilo. Naglasio je da je on reagovao na način što je pokušao da koči, napominjući da vjerovatno zbog kiše to nije uspio, pa da je došlo do udara prednjeg dijela njegovog vozila u zadnji dio vozila marke "Golf". Ovakvi navodi njegove odbrane opovrgnuti su materijalnim dokazima provedenim tokom postupka, prvenstveno zapisnikom o uviđaju, sa skicom lica mjsta, te posebno nalazom i mišljenjem stalnog sudskog vještaka saobraćajne struke, koji je našao vršeći vremensko prostornu analizu predmetne saobraćajne nezgode, da okrivljeni nije držao bezbjedno odstojanje iza vozila "Golf II", a koga je imao uslova da pravovremeno uoči, već je nastavio kretanje i ostvario nalet na isto na desnoj kolovoznoj traci magistralnog puta, kao i da bi izbjegao nezgodu da je držao bezbjedno odstojanje od vozila ispred sebe, koje je, pri posjedovanoj brzini, trebalo da iznosi oko 25,30(m), što predstavlja osnovni i jedini uzrok nastanka nezgode, a koji nalaz i mišljenje je Sud cijenio stručnim, jasnim, preciznim i zasnovanim na pravilima struke. U prilog naprijed navedenom ide i svjedočki iskaz </span><span class="span1">B.S.</span><span class="span1">, koji je posvjedočio da se kretao u koloni vozila i da je svoje kretanje upravljao upravo kretanju te kolone, te da je usporavao kako je usporavala i kolona ispred njega, ni jednom ne navodeći da je naglo zakočio, a čije kazivanje je Ovaj sud imajući u vidu da je isto saglasno materijalnim dokazima provedenim u ovom postupku, u svemu prihvatio, cijenio kao istinito i objektivno. Da su predmetnom prilikom oštećene </span><span class="span1">B.S1.</span><span class="span1"> i </span><span class="span1">V.S.</span><span class="span1"> zadobile lake tjelesne povrede i to </span><span class="span1">B.S1.</span><span class="span1"> nagnječenje grudnog koša, a </span><span class="span1">V.S.</span><span class="span1"> povredu glave, u vidu nagnječenja glave sa razderinom u predjelu čela, Sud je utvrdio iz medicinke dokumentacije na ime oštećenih, te nalaza i mišljenja vještaka medicinske struke dr. Nemanje Radojevića, koji nalaz i mišljenje je Sud cijenio stručnim, jasnim, objektivnim i preciznim, te posebno zasnovanim na pravilima medicinske struke i nauke. U sklopu ocjene dokaza Sud je cijenio i iskaze oštećenih </span><span class="span1">B.S.</span><span class="span1"> i </span><span class="span1">V.S.</span><span class="span1"> </span><span class="span1">i našao da isti nijesu od uticaja za činjenično utvrdjenje u predmetnoj krivično-pravnoj stvari, ovo sa razloga jer svjedoci nijesu pratili saobraćajnu situaciju i jedino čega se sjećaju jeste udar u vozilo i ničeg više, sa kojih razloga je takve iskaze oštećenih Sud cijenio irelevantnim.</span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pa je okrivljeni i u odnosu na osnovno djelo i u odnosu na posljedicu manifestovanu u zadobijanju lakih tjelesnih povreda kod oštećenih </span><span class="span1">B.S.</span><span class="span1"> i </span><span class="span1">V.S.</span><span class="span1">, postupao sa svjesnim nehatom kao oblikom krivice, obzirom da je bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Vrednujući sve okolnosti u smislu čl. 42 Krivičnog zakonika od kojih zavisi izbor i visina krivične sankcije, Sud je od otežavajućih okolnosti na strani okrivljenog cijenio njegovu raniju osuđivanost utvrdjenu iz izvoda iz registra kaznenih evidencija, iako se ne radi o istovrsnom krivičnom djelu, dok je kao olakšavajuću okolnost na strani okrivljenog cijenio  </span><span class="span1">stav svjedoka–oštećenih koje se nijesu pridružile krivičnom gonjenju i koje nijesu istakle imovinsko pravne zahtjeve</span><span class="span1">, sa kojih razloga je Sud, imajući u vidu navedene okolnosti i njihov međusobni odnos, okrivljenom utvrdio kaznu zatvora u trajanju od 2 (dva) mjeseca i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, Sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio primjenom odredbi čl. 226, 227 i 229  Zakonika o krivičnom postupku u ukupnom iznosu od 143,00 eura, a isti se odnose na troškove vještačenja po vještaku medicinske struke u iznosu od 60,50 eura, kao i na troškove vještačenja po vještaku saobraćajne struke u iznosu od 82,50 € eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 11.06.2015. godine</span>
</p>
<p>&nbsp;</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1"></span><span class="span1">Larisa Mijušković-Stamatović, s.r.</span>
</p>
<p>&nbsp;</p>
<p>&nbsp;</p>
<li>
<span class="span1">Pravna pouka:</span>
</li>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 8 (osam) dana od dana prijema </span>
</li>
<li>
<span class="span1">pisanog otpravka, Višem sudu u Podgorici, </span>
</li>
<li>
<span class="span1">a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<p>
<span class="span1"></span><span class="span1"></span><span class="span1"></span>
</p>
<li>
<span class="span1"></span>
</li>
</div>
</div>


</body>
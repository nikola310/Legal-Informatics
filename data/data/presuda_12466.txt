<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{font-size:13pt;}
.s3{color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K.br. 249/11</span>
</p>
<p class="p2"></p>
<p class="p3">
<span class="s2">                                                    </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p5">
<span class="s1">	</span>
</p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">V.S.</span><span>, zbog krivičnog djela ugrožavanje sigurnosti iz čl. 168 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 161/11 od 05.08.2011. godine, nakon održanog glavnog javnog pretresa u prisustvu zastupnika optužbe savjetnika kod  Osnovnog državnog tužilaštva u Baru  Cama Azre, okrivljenog i njegovog branioca R.B., advokata iz B., dana 31.05.2012. godine donio je i javno objavio</span>
</p>
<p class="p2">
<span>   </span>
</p>
<p class="p4">
<span class="s1">PRESUDU</span>
</p>
<p class="p2">
<span>	</span>
</p>
<p class="p5"></p>
<p class="p6">
<span>Okrivljeni </span><span class="s1">V.S.</span><span> , od oca Đ. i majke Lj., rodjene J., rodjen ... godine u B., gdje i prebiva u ul. B. i j. br... državljanin C.G., po zanimanju novinar, oženjen, otac troje djece, pismen, završio Višu ekonomsku školu, vojsku služio 1970.godine u P., nije odlikovan, srednjeg imovnog stanja, neosuđivan,</span>
</p>
<p class="p5"></p>
<p class="p4">
<span class="s1">K r i v  j e :</span>
</p>
<p class="p5"></p>
<p class="p6">
<span>Što je,</span>
</p>
<p class="p6"></p>
<p class="p6">
<span>Dana 02. aprila 2011.godine, oko 12,30 časova, ispred porodične kuće u ul.Bratstva i jedinstva br..., u Baru, prijetnjom da će napasti na život i tijelo oštećene B.V. iz Bara, ugrozio sigurnost iste, na način što je oštećenoj uputio prijetnje sadržine: „jebaću ti mater istrošena ženo, bićeš ubijena“, bacajući pritom šipke i table u njenom pravcu,</span>
</p>
<p class="p5"></p>
<p class="p6">
<span>- čime je izvršio krivično djelo - </span><span class="s1">ugrožavanje sigurnosti iz čl.168 st.1.  Krivičnog zakonika,</span>
</p>
<p class="p5"></p>
<p class="p5">
<span>             Pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p2">
<span>      </span>
</p>
<p class="p4">
<span class="s1">USLOVNU OSUDU</span>
</p>
<p class="p2">
<span>        </span>
</p>
<p class="p5">
<span>           Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko optuženi u roku od  1 (jedne) godine i 6 (šest) mjeseci, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p7">
<span>  Oštećena B.V. se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p6"></p>
<p class="p6">
<span>Optuženi je dužan da plati troškove krivičnog postupka u iznosu od 140,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p8"></p>
<p class="p4">
<span class="s1">O b r a z l o ž e n j e</span>
</p>
<p class="p2"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 161/11 od 05.08.2011. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p6">
<span>Okrivljeni je u svojoj odbrani u prethodnom postupku pred Upravom policije izjavio da se navedenog dana, negdje oko 12,30 časova nalazio  ispred svoje kuće u ul. Bratstva i jedinstva br. ... na Ž. jer mu je jedan majstor radio nešto na kapiji. Radi izvođenja tih radova morao je da koristi merdevine koje mu je on donio, a iste su od metala. Nakon završetka radova iste merdevine je vratio u dvorište odakle ih je uzeo. Radove je izvodio B.S.iz Gornjeg Šušnja. Dok se nalazio ispred kapije primijetio je svoju sestru P.V. i njenu podstanarku, čijeg se imena ne može sjetiti, koje su se nalazile na terasi drugog sprata stambene zgrade. Istovremeno na licu mjesta su se nalazila dva geometra koja rade u DOO «G.» koji su radili za potrebe suda njegove sestre P.V., budući da on i ona vode sudski spor oko prolaza, te zajedničke porodične zgrade. Sa sestrom P.V. nije u dobrim odnosima i ona je protiv njega podnijela prijavu da je navodno gađao flašom, što jc na sudu demantovano, odnosno utvrđeno da on nije bacio flašu na nju. U sudskom postupku svjedok je bila njena stanarka koja se ovdje javlja kao podnosilac prijave da joj je on prijetio i vrijeđao. Zbog lažnog prijavljivanja dana 29.03.201l.godine on je podnio krivičnu prijavu protiv svoje sestre i stanarke za lažno svejdočenje što je dokazano pravosnažnom sudskom presudom čiju fotokopiju će priložiti kao i krivičnu prijavu koju je predao 29.03.2011.godine, pa je vjerovatno ova prijava uslijedila kao osveta za njegovu podnijctu pisanu krivičnu prijavu Osnovnom Državnom tužilaštvu u Baru, jer on tog dana, oko 12.30 časova sa svojom sestrom i njenom stanarkom nije ni riječ progovorio. Odmah pošto im je majstor B.S. završio radove na kapiji sa istim je otišao kod njega kući i tamo se zadržao oko 25 minuta. Zatim  se vratio svojoj kući u 13.30 časova i tom prilikom nije primijetio svoju sestru P.V. i njenu podstanarku koja ga je prijavila za ugrožavanje sigurnosti. Oko 14.45 časova je izašao iz kuće i otišao na stadion i prisustvovao utakmici Mornar -Sutjeska, jer mu je dužnost da prati utakmice i šalje izvještaje dnevnom listu P. za koji radi godinama. Napominje da do sada nikog nije uvrijedio ili prijetio, a ima 63 godine. Po zanimanju je ekonomista. Za vrijeme radnog vijeka je obavljao poslove rukovodećih radnih mjesta, sportista, delegat Fudbalskog saveza Crne Gore, pedagog, ima završenu Višu trenersku Školu. Imajući to u vidu kao i njegovu kulturu u dosadašnji život bilo bi neprimjerno da jednu ženu vrijeđa ili joj prijeti. Konačno ističe da sve što je navedeno u prijavi od strane podstanarke njegove sestre je osveta. Pred istražnim sudijom je izjavio da u u svemu ostaje kao pri svojoj odbrani koju je dao pred Upravom policije na zapisniku Ku .br.146/11 od 02.4.2011. godine u prisustvu branioca po službenoj dužnosti adv. B.R.. Još jednom ponavlja da apsolutno nema nikakvih kontakata sa B.V., niti ona sa njim. Nikada joj nije uputio nikakve riječi prijetnje. Takođe joj nije uputio nikakve riječi prijetnje navedenog dana tačnije 2.04.2011. godine. Ima kćerku koja je godište kao B.V. tako da mu ni na kraj pameti ne može doći da joj uputi takve riječi. Takođe je sudu dostavio rješenje Područnog organa za prekršaje u kojem se prema njemu obustavlja prekršajni postupak, takođe podnosi kopiju krivične prijave koju je podnio protiv P.V. zbog krivičnog djela lažno prijavljivanje. Ovo je dostavio sudu jer želi da dokaže da njegova sestra i njena stanarka B.V., koja se uvjek u postupcima koji se vode protiv njega pojavljuje kao svjedok na strani P.V., svjesno podnose prijavu kao osvetu za njegovu krivičnu prijavu koju je dostavio u fotokopiji. Na glavnom pretresu je dodao da je tačno je u sporu sa svojom sestrom P.V. u vezi zemlje i dijela kuće, ali što se tiče njene podstanarke koja je ovdje navedena kao oštećena on niti zna ko je ona, niti je sa njom imao bilo kakav nesporazum, svađu ili sukob. Tek je kasnije saznao ko je u pitanju pa samim tim nije imao nikakav razlog da njoj upućuje bilo kakve prijetnje. Ona njemu nije uradila ništa što bi njega navelo da reaguje u odnosu na nju, a jedini razlog za njenu prijavu protiv njega može se naći u činjenici da je ona nagovorena od strane njegove sestre jer je podstanar kod nje. Sve vrijeme pored njegove kuće radove su izvodili dva radnika DOO G. koje je angažovala njegova sestra, a osim toga u vrijeme koje je navedeno u optužnom predlogu na terasi susjedne kuće koja je udaljena nekih 10-tak metara nalazio se M.S. koji je njegov komšija koji ih je pozvao na pivo i to njega i B.S.. Oni su u dva navrata otišli kod njega i popili po pivo, a u jednom trenutku  njegova sestra i oštećena su prošle pored kapije, tačnije pored mjesta na kome su se oni nalazili i bile su potpuno mirne, tako da ništa nije ukazivalo da se prethodno nešto desilo što bi kod njih izazvalo uznemirenje, uzbuđenost ili nešto slično tome. Sve se ovo dešavalo na veoma malom prostoru tako da je on oštećenu gađao nekim željezom ili  nekim drugim predmetima, ne bi je mogao promašiti. On je u prekršajnom postupku kažnjen novčanom kaznom u iznosu od 165 €, dodajući da ponavlja da on oštećenoj nije rekao da je istrošena žena, a ona to jeste jer ima 33 godine i majka je troje djece. </span>
</p>
<p class="p6"></p>
<p class="p6">
<span>U dokaznom postupku sud je saslušao svjedoka oštećenu B.V., svjedoke P.V., B.S., M.S., G.V. i B.S.,  pročitao je izvod iz kaznene evidencije Uprave policije PJ Bar br. 24-03/3-245/11-4548/2 od 11.07.2011. godine za okrivljenog, izvršio je uvid u spise predmeta Područnog organa za prekršaje u Baru br. 63/11-I i rješenje od 08.07.2011. godine kojim je V.S. kažnjen novčanom kaznom u iznosu od 300,00 eura zbog prekršaja iz čl.7 st.1 Zakona o javnom redu i miru, izvršio je uvid u rješenje Područnog organa za prekršaje u Baru PP 63/11-I od 8.07.2011. godine koje je postalo pravosnažno dana 5.03.2012.godine i pročitao je dopis Područnog organa za prekršaje u Baru PP br. 63/11-I od 13.03.2012. godine.</span>
</p>
<p class="p6"></p>
<p class="p6">
<span>Svjedok oštećena </span><span class="s1">B.V. </span><span>je u prethodnom postupku izjavila da je živjela kao podstanarka sa svojim suprugom G. u kući kod P.V.  koja se nalazi u kući u Šušanj, od 05 avgusta 2010. godine. P.V. je rodjena sestra okrivljenog V.S., i ona u naselju Sušanj ima,  to jest pripada joj, medjusprat kuće u kojoj inače živi i V.S.. U tom medjuspratu ona je živjela sa suprugom kao podstanar. Navedenog dana, tačnije 02.aprila, negdje oko 12.30 časova, nalazila  se ispred pomenute kuće, u društvu P.V.. U tom trenutku primjetila je V.S. kako prolazi kroz P.V. dvorište i kako u rukam nosi ogromne merdevine. Dok je prolazio pored njih obratio joj se riječima: „Jebaću ti mater istrošena ženo, bićeš ubijena“,  hvatao se za polni organ i hvatao se za srednji prst, a zatim je počeo da baca nekakve šipke i table u pravcu nje, a primjetila je i da je na jednoj tabli pisalo „prokleto ti bilo, bježi odavde i ispod su se nalazili krstevi i tom prilikom joj je V.S. rekao: „Ovo je za tebe“. Ove riječi i ovo ponašanje V.S. kod nje je izazvalo strah i ugroženost, sva je drhtala, i to njeno stanje može da posvjedoči i njen suprug, kojem je ovo saopštila preko telefona i P.V. koja je bila pored nje. Nakon ovoga ona je pješke otišla do stanice policije kako bi prijavila slučaj. Sjeća se da joj je, prije nego što je izašla iz dvorišta, V.S. zalupio kapiju i tom prilikom se  takodje osjećala uplašeno i krenule su joj suze. Poslije jedno pola sata otišla je u policiju i prijavila slučaj. Na kraju želi da kaže da joj nije jasno ovakvo ponašanje V.S., sa tim čovijekom nikada nije imala nikakav konflikt. Inače se prije nekoliko dana preselila i više ne živi u pomenutoj kući. Želi da doda je V.S. i prije ovoga svakodnevno uznemiravao. Na glavnom pretresu je dodala da je u prethodnom postupku opisala da je V.S. prema njoj bacao neke šipke i table. U pitanju su metalne šipke i table, on ih jeste bacao u njenom pravcu ali nijedna od njih je nije pogodila. U pitanju su predmeti koje je on uzimao sa jednog mjesta na kome se nalaze slični predmeti pored njegove kuće. U prethodnom postupku propustila je  da navede da je V.S. i velike merdevine koje je nosio u rukama gurnuo prema njoj, ali je te merdevine nisu udarile . Prije ovog događaja ona  sa V.S. nije imala nikakav nesporazum, svađu ili nešto slično tome. Zbog ovog postupanja ona je osjetila strah i ugroženost, za svoj život i sva je drhtala. Zbog ovog događaja vođen je prekršajni postupak protiv V.S. u Područnom organu za prekršaje u Baru , kod sudije Mažić Dubravke koja ga je kaznila novčanom kaznom, misli da je u pitanju 330 eura i na tom suđenju V.S. je nju izvrijeđao i ona je to prijavila policiji. Pridružila se krivičnom gonjenju i postavila imovinsko pravni zahtjev koji nije mogla precizirati.</span>
</p>
<p class="p6"></p>
<p class="p6">
<span>Svjedok </span><span class="s1">P.V. </span><span>je u prethodnom postupku navela da posjeduje u naselju Šušanj, u ul. Bratstva i jedinstva jedan sprat od kuće u kojoj živi i njen brat V.S.. Inače, taj sprat koji ona posjeduje ima više stanova, i u jednom od tih stanova živjela je B.V.. Navedenog dana, tačnije 02. aprila, negdje oko 12.30 časova, nalazila se na terasi kuće u naselju Šušanj, a sa njom u društvu je bila i B.V. koja je inače bila podstanar u njenoj kući. U tom trenutku primjetila je svog brata koji je prolazio preko njenog dijela imanja i koji je u rukama nosio merdevine, i prilikom prolaska ispod njene terase bacio je merdevine, a zatim je počeo da prijeti i psuje B.V. na način što joj je upućivao riječi: „Jebem ti majku, ubiću te, bićeš mrtva, što prije bježi odavde, istrošena ženo“, a zatim joj je rukom pokazao na jednoj tabli koja se nalazila ispod B.V. prozora gdje je stajao natpis : „Bježi odavde“. Nakon ovih riječi B.V. joj je izgledala uplašeno, a i ona je  bila uplašena ne manje od nje, drhtala je, plakala je. Na kraju želi da kaže zašto on sve to radi. Ona inače zadnjih 8 godina ne može da normalno dođe do svoje kuće u Šušnju, on joj stalno prijeti i tjera je, mijenjao joj je brave deset puta i moguće da se iz tih razloga ovako ponaša i prema njenoj podstanarki. Takodje želi da kaže da je B.V. i prije ovog dogadjaja više puta prijetio. Inače pred ovim sudom je u toku krivični postupak protiv V.S. u kojem postupku se ona javlja kao oštećena, dok se B.V. javlja kao svjedok. Sjeća se da joj je dosta puta prijetio da ne smije da svjedoči. Na glavnom pretresu je navela da metalne merdevine koje je on bacio u pravcu oštećene  nisu ostvarile nikakav kontakt sa oštćennom. Prema njoj je bacao metalne šipke koje su se nalazile u blizini. Njoj je saopšteno da u prethodnom postupku nije izjavila da je V.S. prema oštećenoj bacao metalne šipke ali je sigurna da jeste, a ovo je samo jedan u nizu događaja koji se svakodnevno dešavaju pa je vjerovatno iz tog razloga to propustila da kaže. Ponavlja da je V.S. oštećenoj uputio i riječi „jebem ti majku, ubiću te, bićeš mrtva, što prije bježi odavde istrošena ženo“. U blizini njihove kuće nalazi kuća M.S., ali tog dana njega nije vidjela na tom mjestu, kao ni u svom dvorištu ili terasi.</span>
</p>
<p class="p6"></p>
<p class="p6">
<span>Svjedok </span><span class="s1">B.S. </span><span>je u prethodnom postupku naveo da živi u Šušnju i da je dalji komšija V.S. i P.V..  B.V. po imenu ne poznaje i prvi put čuje za nju. Što se tiče predmetnog događaja tj. događaja koji se desio 2. aprila on apsolutno ništa ne zna, i nije mu jasno ko ga je predložio da se sasluša u svojstvu svjedoka. Na glavnom pretresu je naveo da poznaje V.S. kao daljeg komšiju i par puta je za njega obavljao neke radove, tačnije popravke i sve te radnje su mogle trajati po pola sata. Sjeća se da je u dva navrata radio neke popravke na kapiji V.S. na način što su se stranice kapije sudarale pa je to trebalo popraviti kako bi vrata mogla da se zatvaraju. Datum 2. april 2011. godine mu ništa ne znači, ne zna da li je popravke na kući V.S. obavljao tog dana, a prilikom poporavki na kapiji V.S. ne sjeća se da je došlo do nekog sukoba, svađe ili nečega što bi mu skrenulo pažnju. Poznaje P.V., oštećenu ne poznaje, a ne može ni da se sjeti da li je njih ovog dana vidio na licu mjesta. Poznaje M.S. koji je komšija V.S. i zna da su V.S. i on prilikom njegovih popravki ograde svraćali kod M.S. na pivo, a u pitanju su komšije čija imanja djeli samo ograda, a sa M.S. on se i druži. Ne sjeća se da je iz dvorišta M.S. primjetio P.V. i oštećenu prilikom boravka kod M.S.. Ne može se sjetiti  da su tom prilikom neke radove obavljali radnici preduzeća G., moguće je da jesu ali on njih nije obraćao pažnju.</span>
</p>
<p class="p6"></p>
<p class="p6">
<span>Svjedok </span><span class="s1">M.S.</span><span> je naveo da se sjeća jednog dana kada je B.S. obavljao neke radove na kapiji V.S.. Kuća V.S. i njegova kuća su udaljene nekoliko metara jedna od druge, izmedju imanja se nalazi jedna betonska ograda visine po njegovoj slobodnoj procjeni oko 1,50 m i zna da je nakon što je B.S. završio radove pozvao njega i V.S. na piće kod njega. Nalazili su se u dvorištu njegove kuće nekih 20 minuta do pola sata. Za to vrijeme on  nije primijetio ništa što bi mu skrenulo pažnju u smislu svadje, nesporazuma i nečeg sličnog, a to nije primijetio ni prije ni poslije toga. On kada je kući obično nešto radi ili u kući ili oko kuće, a sa ove vremenske distance ne može se izjasniti o tome gdje  se u tom trenutku nalazio toga dana. Ovog dana na licu mjesta nije primijetio B.V. i  P.V.. Purlija P.V. poznaje kao komšinicu, poznaje i B.V. jer je ona stanovala kod P.V., a on je inače školski drug sa suprugom B.V..</span>
</p>
<p class="p6"></p>
<p class="p6">
<span>Svjedok </span><span class="s1">G.V. </span><span>je naveo da su dana 12.04.2011.g. oko 12 sati  B.S.1 i on  došli da   izvrše mjerenje na imovini  V.S. povodom sudskog postupka koji se vodi u ovom sudu i oni su na lice mjesta upućeni od strane  preduzeća G.. On je ovom prilikom pomagao B.S.1, koji je inače geometar i oni su na ovom mjestu proveli vrijeme  od 1h do 1,30h. Dakle od 12h do 13,30 časova maksimalno. Na ovo mjesto nalazile su se dvije ženske osobe, jedna je gospođa P.V., a drugu ne poznaje. U pitanju je jedna mlađa osoba od gospođe P.V.. Bio je tu prisutan jedan čovjek koji je vario ogradu i vidio je i V.S. koji je bio u dvorištu susjedne kuće kod jednog komšije. Za vrijeme njegovog boravka nije čuo nikakvu svađu između prisutnih, a navodi i to da su B.S.1 i on zadnji otišli sa ovog mjesta,  a prije njih otišli su gospođa P.V. i ta mlađa osoba, a za sve vrijeme njihovog boravka obije su bile u njihovoj neposrednoj blizini i pratili su pažljivo šta su oni mjerili. </span>
</p>
<p class="p6"></p>
<p class="p6">
<span>Svjedok </span><span class="s1">B.S.1 </span><span>je naveo da je zaposlen u preduzeću „G.“ vlasništvo D.Đ. kao geometar. U vrijeme koje je predmet ovog postupka,  u ovom preduzeću bio je zaposlen i G.V. koji je geometru pomagao prilikom mjerenja. Dana 2.04.2011.g  G.V. i on su otišli da izvrše mjerenje po nalogu suda ispred kuće V.S.. Na lice mjesta su došli oko 12 sati, i tu je bio prisutan V.S., jedna starija ženska osoba i jedna mlađa ženska osoba. Zna da je tu bio prisutan i neko ko je obavljao neke radove na kapiji ali se ne može sjetiti  ko je bio taj čovjek koji je radio. Nakon što su započeli mjerenje V.S. je otišao kod jednog komšije, a ove ženske osobe su bile sa njima. Oni su  proveli na ovom mjestu oko sat vremena i kada su završili posao ove ženske osobe su otišle, a G.V. mu je tada predložio da odu kod njegovog prijatelja koji odmah živi u komšiluku i kada su otišli tamo zatekli su V.S., koji je bio tu 10 minuta i otišao kući, budući da je on došao prije njih. Za vrijeme njihovog rada na licu mjesta nisu primjetili ništa neobično, nisu čuli nikakvu svađu i upućivanje uvredljivih riječi od strane bilo koga. Ne može se sjetiti da su sa lica mjesta otišli prvo Glavanović i on a onda ove ženske osobe, ali u svakom slučaju oni su saopštili da je mjerenje završeno.</span>
</p>
<p class="p5"></p>
<p class="p6">
<span>Uvidom  u spise predmeta Područnog organa za prekršaje u Baru PP br.63/11-I i rješenje od 08.07.2011. godine je utvrđeno da se pred Područnim organom za prekršaje Bar vodio prekršajni postupak protiv okrivljenog V.S. zbog prekršaja iz čl.7 st.1 Zakona o javnom redu i miru, zbog događaja od 02.04.2011. godine, oko 15,00 časova, i  da je  kažnjen novčanom kaznom u iznosu od 300,00 eura Navedeno rješenje je  postalo pravosnažno dana 5.03.2012. godine, a iz dopisa Područnog organa za prekršaje u Baru PP br. 63/11-I od 13.03.2012. godine je utvrđeno da je na rješenje PP 63/11-I od 8.07.2011. godine stavljena klauzula pravosnažnosti, te da okrivljeni V.S. do dana 13.03.2012. godine nije platio novčanu kaznu.</span>
</p>
<p class="p6"></p>
<p class="p6">
<span>Iz izvoda iz kaznene evidencije Uprave policije PJ Bar br.24-03/3-245/11-4548/2 od 11.07.2011. godine za okrivljenog je utvrđeno da nije osuđivan.</span>
</p>
<p class="p6"></p>
<p class="p6">
<span>Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret.</span>
</p>
<p class="p6"></p>
<p class="p6">
<span> Utvrđeno je da je okrivljeni dana 02. aprila 2011.godine, oko 12,30 časova, ispred porodične kuće u ul.Bratstva i jedinstva br. ..., u Baru, prijetnjom da će napasti na život i tijelo oštećene B.V. iz Bara, ugrozio sigurnost iste, na način što je oštećenoj uputio prijetnje: „jebaću ti mater istrošena ženo, bićeš ubijena“, bacajući pritom šipke i table u njenom pravcu.</span>
</p>
<p class="p6"></p>
<p class="p6">
<span>Ovakvo utvrđeno činjenično stanje proizilazi iz iskaza svjedoka oštećene B.V., iz iskaza  svjedoka P.V., čiji iskaz je u svemu saglasan sa iskazom oštećene kao i iz spisa Područnog organa za prekršaje u Baru br.63/11-I i rješenja od 08.07.2011.godine. Iskaz oštećene je ovaj sud prihvatio kao istinit i uvjerljiv, jer je  na identičan način i u istražnom postupku i na glavnom pretresu opisala predmetni događaj. Do detalja je opisala da se dana 02.04.2011.godine, oko 12,30 časova nalazila ispred kuće P.V., kod koje je živjela kao podstanar, u društvu P.V.. U jednom trenutku pored njih je prošao okrivljeni V.S. noseći u rukama ogromne merdevine. Dok je prolazio pored nje obratio joj se riječima „Jebaću ti mater istrošena ženo, bićes ubijena“, hvatao se za polni organ i hvatao se za srednji prst, a zatim je počeo da baca nekakve šipke i table u pravcu nje. Ove riječi i ovo ponašanje V.S. je kod nje  izazvalo strah i ugroženost, sva je drhtala. Navela je i da je okrivljeni V.S., meredevine koje je nosio u rukama, gurnuo prema njoj, ali je one nisu udarile. Svjedok P.V. je u svom iskazu potvrdila iskaz oštećene navodeći da se navedenog dana u kritično vrijeme, oko 12,30 časova nalazila na terasi svoje kuće u Šušanju, zajedno sa oštećenom. U jednom momentu je pored njih prošao njen brat V.S. koji je u rukama nosio merdevine. Prolaskom ispod terase okrivljeni V.S. je bacio merdevine prema oštećenoj, koje je nisu udarile, a zatim joj uputio riječi : „Jebem ti majku, ubiću te, bićeš mrtva, što prije bježi odavde, istrošena ženo". Oštećena se uplašila, drhtala je i plakala. U prethodnom postupku svjedok P.V. nije pomenula da je okrivljeni V.S. prema oštećenoj bacao šipke, ali jeste na glavnom pretresu. Objasnila je da je razlog zašto je propustila ovo da kaže u tome što gotovo svakodnevno doživljava neprijatne scene od svog brata, zbog imovinskog spora koji imaju. Razlike u predstavljenim terminima izgovorenih riječi koje su izgovorile svjedok oštećena B.V. i svjedok P.V., predstavljaju subjektivan doživljaj lica koja su prisustvovala kritičnom događaju. Zbog ovog događaja je pred Područnim organom za prekršaje Bar, protiv okrivljenog V.S. vođen  i prekršajni postupak pod brojem PP br.63/11-I. Okrivljeni V.S. je oglašen krivim rješenjem od 08.07.2011. godine i kažnjen novčanom kaznom,  u iznosu od  300,00 €, koje rješenje je postalo pravosnažno 05.03.2011. godine. </span>
</p>
<p class="p6"></p>
<p class="p6">
<span>Okrivljeni ne priznaje da je učinio krivično djelo koje mu je stavljeno na teret u bitnom navodeći da sa svojom sestrom P.V. nije u dobrim odnosima, te da se radi o osveti njegove sestre. B.V. je je bila podstanarka njegove sestre i  javlja se kao svjedok u sporovima koje ima sa svojom sestrom, međutim sa njom nije imao nikakve nesporazume i nije joj navedenog dana upućivao nikakve prijetnje. Odbrana okrivljenog je neosnovana i zasnovana na izbjegavanje krivice, a opovrgunuta je u svemu iskazima svjedoka oštećene B.V., svjedoka P.V., a kako je sud već naveo protiv okrivljenog je zbog ovog događaja vođen i prekršajni postupak, koji je pravosnažno okončan i on je oglašen krivim. Stav suda potvrđuje i dio odbrane okrivljenog na glavnom pretresu kada je izjavio da on oštećenoj nije uputio riječi da je istrošena žena, a ona to jeste jer ima 33 godine i majka je troje djece. Okrivljeni koji se prilikom prvog saslušanja nije mogao sjetiti imena oštećene, očigledno je da je o privatnom životu oštećene imao saznanja, a termin istošena žena svakako nije termin koji je u svakodnevnoj upotrebi u komunikaciji i oštećena ga nije izmislila već čula od okrivljenog. Da su oštećena i svjedok P.V. imale namjeru da okrivljenog lažno prijave, sigurno je da bi izjavile da je okrivljeni i svjedoku P.V. sa kojom je okrivljeni u lošim odnosima uputio riječi prijetnje, što nisu uradile, već su po ocjeni suda istinito opisale predmetni događaj.  </span>
</p>
<p class="p6"></p>
<p class="p6"></p>
<p class="p6">
<span>Sud je imao u vidu i iskaze svjedoka B.S., M.S., G.V. i B.S.1, međutim kako navedeni svjedoci nisu očevici predmetnog događaja sud je našao da su bez uticaja na drugačije presuđenje. Svjedok B.S. nije mogao da se sjeti da li je oštećenu i svjedoka P.V. vidio dana kada se odigrao predmetni događaj, svjedok M.S. na licu mjesta nije primijetio ni oštećenu ni svjedoka P.V., iako je na nesumnjiv način utvrđeno da su se nalazile na licu mjesta, pa s obzirom na to iskaz svjedoka B.S. sud nije prihvatio kao relevantan prilikom utvrđivanja činjeničnog stanja jer da je svjedok vidio da se na licu mjesta nalaze oštećena i svjedok P.V. to bi naveo na glavnom pretresu, iz čega dalje proizilazi da svjedok nije zapamtio detalje predmetnog događaja. Svjedok M.S. očigledno nije posmatrao dio prostora na kome se odigrao predmetni događaj, jer on nije vidio ni oštećenu ni svjedoka P.V., pa ni iskaz imenovanog svjedoka sud nije cijenio kao relevantan. Svjedoci G.V. i B.S.1 su izjavili da nisu vidjeli da je okrivljeni učinio krivično djelo. Svjedoci su na lice mjesta došli po nalogu suda da bi izvršili mjerenje. Svjedok B.S.1 je imao obavezu da izvrši mjerenje i očigledno je da on pored te obaveze nije mogao pratiti sve što se dešavalo na tom području, a kada je u pitanju svjedok G.V., on je kao pomoćnik imao manja zaduženja od svjedoka B.S., ali iskaz navedenog svjedoka sud nije cijenio kao istinit, jer je svjedok prilikom davanja svog iskaza dao pogrešno ime kolege sa kojim je na licu mjesta obavljao radove, pa je očigledno da se iskazu takvog svjedoka  ne može vjerovati. </span>
</p>
<p class="p2"></p>
<p class="p6">
<span>Cijeneći psihički odnos okrivljenog prema krivičnom djelu, sud je utvrdio da je isti postupao sa direktnim umišljajem, jer je bio svjestan svog djela i htio njegovo izvršenje. Oštećena B.V. je izjavila da je zbog upućenih riječi osjetila strah i ugroženost, za svoj život i sva je drhtala. Riječi okrivljenog upućene oštećenoj da će biti ubijena i u </span><span class="s3">objektivnom smislu predstavljaju riječi koje su podobne da ugroze sigurnost nekog lica.</span>
</p>
<p class="p6"></p>
<p class="p6">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike okrivljenog jer je osoba u ozbiljnim godinama,  porodične prilike jer je oženjen i otac dvoje djece i raniji život jer nije osuđivan. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span>
</p>
<p class="p5">
<span>	</span>
</p>
<p class="p6">
<span>Odluka o imovinsko pravnom zahtjevu zasniva se na odredbi čl. 239 st. 2 Zakonika o krivičnom postupku. Oštećena B.V.  je postavila imovinsko pravni zahtjev . Oštećena nije sudu dostavila nijedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinsko pravni zahtjev ostvari u parničnom postupku.</span>
</p>
<p class="p5"></p>
<p class="p6">
<span> Odluka o troškovima zasniva se na odredbi čl. 229 Zakonika o krivičnom postupku. Dosuđeni iznos se odnosi na plaćanje troškova branioca po službenoj dužnosti u prethodnom postupku R.B. u iznosu od 75,00 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p5"></p>
<p class="p6">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4">
<span class="s1">       OSNOVNI SUD U BARU</span>
</p>
<p class="p2">
<span class="s1">                                                     Dana 31.05.2012. godine</span>
</p>
<p class="p4"></p>
<p class="p2"></p>
<p class="p2"></p>
<p class="p2">
<span class="s1">        Zapisničar					       		             S U D I J A</span>
</p>
<p class="p2">
<span class="s1">   Milijana Minić 			               		                 Goran Šćepanović</span>
</p>
<p class="p2"></p>
<p class="p2">
<span class="s1">PRAVNA POUKA:</span><span> Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8  dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>   </span>
</p>
<p class="p2">
<span>DN-a:  -1 x spisi</span>
</p>
<p class="p2">
<span>            -1 x okrivljeni</span>
</p>
<p class="p2">
<span>	- 1 x braniocu R.B.</span>
</p>
<p class="p8">
<span> -1 x ODT Bar  </span>
</p>
<p class="p8">
<span>- 1 x oštećenoj B.V. nakon pravosnažnosti</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>


</body>
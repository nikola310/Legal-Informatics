<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:end;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.244/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog K.I.a iz Bijelog Polja, zbog krivičnog djela izazivanje opšte opasnosti u pokušaju iz čl. 327.st.1.u vezi čl.20 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 164/12 od 21.06.2012 godine, nakon održanog usmenog glavnog i javnog pretresa u prisustvu zamjenice ODT-a iz Bijelog Polja Nišavić Tanje, okrivljenog K.I.a, punomoćnika oštećene D. ''I.'' - A.a ''G.'' G. S.a, oštećene D.M.a u odsustvu oštećene G.S.S., dana 18. 10. 2012.godine, donio je i javno objavio:</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni K.I., JMBG .... od oca A. i majke K., rođene H., rođen ... godine u Bistrici, opština Bijelo Polje, sa prebivalištem u mjestu rođenja, državljanin Crne Gore, nezaposlen, razveden, otac četvoro djece, pismen, sa završenom osnovnom školom, lošeg imovnog stanja, neosuđivan,</span>
</p>
<p class="p1"></p>
<p class="p1">
<span>  </span>
</p>
<p class="p2">
<span>K r i v     j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- Dana 21.04.2012 godine, oko 13,30 h, na Novom tržnom  Centru u Bijelom Polju, u A.  ''G.'', vlasništvo oštećenog D. ''I.'', opšte  opasnom radnjom-polivanjem benzinom i paljenjem dvije šibice, pokušao da izazove opasnost za život i tijelo oštećenih D.M.i S.G.S. i imovinu čija vrijednost prelazi iznos od dvadeset hiljada eura, na način što je iz plastine flaše zapremine  2 litra, posuo benzin po prostoriji A. u kojoj su se u tom momentu nalazile oštećene, pri čemu je  benzinom poprskao oštećenu D.M., nakon čega je zapalio dvije šibice i iste bacio na prostor poliven benzinom, koje šibice su se ugasile,</span>
</p>
<p class="p1"></p>
<p class="p1"></p>
<p class="p1">
<span> 	- čime je izvršio krivično djelo izazivanje opšte opasnosti u pokušaju iz čl. 327. st.1. u vezi čl. 20 Krivičnog zakonika,</span>
</p>
<p class="p1"></p>
<p class="p1">
<span>	- za koje mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229 i 374, Zakonika o krivičnom postupku, i z r i č e:</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 6 (šest) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije)  godine, ne izvrši novo krivično djelo.</span>
</p>
<p class="p1">
<span>	</span>
</p>
<p class="p1">
<span>	Okrivljeni se obavezuje da plati ovom sudu: na ime paušala iznos od 30,00 €,   i na ime ostalih troškova krivičnog postupka iznos od 66,00 € na žiro račun 832-151-35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1">
<span>	Optužnim predlogom ODT-a, iz B. Polja, KT. br164/12 od 21.06.2012. godine, optužen je K.I. iz Bijelog Polja, da je izvršio krivično djelo izazivanje opšte opasnosti u pokušaju iz čl. 327. st.1. u vezi čl. 20 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 18. 10. 2012. godine u prisustvu zamjenice ODT-a Nišavić Tanje, okrivljenog K.I.a, punomoćnika oštećenog D. '' I. - A.a G.'', G. S.a oštećene D.M., a u odsustvu oštećene  S.G.S..</span>
</p>
<p class="p1">
<span>	</span>
</p>
<p class="p1">
<span>	U završnoj riječi zamjenica ODT-a iz Bijelog Polja, Nišavić Tanja je ostala pri podnijetom optužnom predlogu jer je svim izvedenim dokazima utvrđeno da je okrivljeni izvršio krivično djelo koje mu je stavljeno na teret. Predložila je da ga sud oglasi krivim  i osudi na kaznu po zakonu. </span>
</p>
<p class="p1"></p>
<p class="p1">
<span>	U toku postupka oštećene D.M.a; S.G.S.a i punomoćnik oštećene A. ''G.'' G. S. nijesu se pridružili krivičnom gonjenju protiv okrivljenog niti su prema istom postavili imovinsko pravni zahtjev.</span>
</p>
<p class="p1"></p>
<p class="p1">
<span>	Okrivljeni K.I.  u svojoj odbrani u toku istražnog postupka u bitnom je istakao:  da se zadnjih pet godina  liječi kod psihijatra K.G.i koristi terapiju. Kritičnog dana pošao je u A. ''G.'', s namjerom da kupi tablete  ''xeroksat''. Tri dana prije ovog događaja nije uzimao terapiju jer istu nije imao pa je imao tegobe. Kritičnog događaja kod sebe je imao pet evra, a znao je da tablete koštaju 10,80 €, i imao je namjeru da A.arku zamoli da mu iz kutije izdvoji jednu tabletu da joj od tog novca istu plati. U A. je zatekao dvije radnice, tražio je da mu daju jednu tabletu ''xeroksat''a kod sebe je posjedovao recept koji mu one nijesu tražile. Nakon kraćeg razgovora A.arke su mu kazale da mu ne mogu dati jednu tabletu,  pošto to ne može prihvatiti kompjuter, to ga je iziritiralo pa je otišao iz A., kazavši A.arkama da ima dovoljno novca da kupi benzin i da će ih zapaliti. Nakon ovoga pošao je do pumpe, kupio benzin, vratio se u A., gdje je opet zatekao ove dvije radnice, s tim što se ne sjeća da li je tu bilo još drugih lica. Iz flaše je počeo da posipa benzin po A., ne sjeća se da li je tada neku od radnica polio benzinom a moguće je da je neku od njih poprskao. Nakon što je polio benzin pokušao je da zapali jednu ili dvije šibice koje su se ugasile. Nije mu bilo namjera da naškodi radnicama, već da zapali tablete koje su bile u rafovima. Dok je ovo radio ne sjeća se svih detalja a vidio je samo plafon ispred sebe i bilo ga je strah kako će otići kući. Žao mu  je što se ovo dogodilo jer poznaje vlasnika A., na ovaj postupak je izazvan od strane A.arki koje mu nijesu dale jednu tabletu i ako je on nudio da je plati, a prema njemu su bile i grube. Na glavnom pretresu priznao je djelo i krivicu za isto, dodao je da mu je žao i da se kaje i krivo mu je što je napravio štetu vlasnicima A. koji su jedna poštena porodica. Smatra da ni radnici nijesu krivi za ovo njegovo ponašanje jer to nije bilo njihovo vlasništvo. </span>
</p>
<p class="p1"></p>
<p class="p1">
<span>	U završnoj riječi okrivljeni je istakao da mu je žao i da se kaje što se ovo desilo. Nije mu jasno zašto se našao u A. i zašto je donio benzin. Koliko se sjeća radnica u A. mu je nudila zamjenu za tablete u momentu kada se vratio s bocom benzina, međutim on tada nije imao pare jer ih je potrošio za benzin. Tražio je da sud prilikom odlučivanja cijeni sve olakšavajuće okolnosti i da ga što blaže kazni, a takođe se izvinuo svim oštećenim.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao u svojstvu svjedoka oštećenu D.M. i punomoćnika oštećene A. ''G.'' G. S.a, pročitao: iskaz oštećene - svjedokinje G.S.S. sa zapisnika o saslušanju oštećene pred zamjenicom ODT-a KT br. 164/12 od 15.05. 2012. godine; zapisnik o uviđaju Uprave policije PJ Bijelo Polje od 21.04.2012 godine; izvještaj o analizi br.1867/12 Forezničkog centra diplomiranog hemičara B.N.; izvještaj ljekara  jedinice za  HMP br. 4222 od 21.04.2012 godine: izvještaj ljekara specijaliste br. 1660 od 26.04.2012 godine;izvršio uvid u fotodokumentaciju Uprave policije broj 127/2012 od 21.04. 2012 godine, reprodukovao CD snimak izuzet sa kamera Benzinske pumpe ''Jugopetrol''; pročitao nalaz i mišljenje vještaka neuropsihijatra LJ.M.a od 12.09.2012 godine, izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p3">
<span>	  </span>
</p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	Odbranu okrivljenog sud je cijenio kao jasno, potpuno i nedvosmisleno priznanje izvršenja krivičnog djela i krivice za isto, u potpunosti potvrđeno svim izvedenim dokazima u toku postupka. </span>
</p>
<p class="p1"></p>
<p class="p1">
<span>	Naime, iz iskaza svjedokinje - oštećene D.M.datog u toku istražnog postupka proizilazi da je ona zaposlena u A. ''G.'' koja se nalazi na  Novom tržnom centru i koja je vlasništvo G. S.a. U A. radi kao farmaceutski tehničar. Kritičnog dana oko 13,00 časova, bila je u A. sa koleginicom S.G.S.  kada je u A. došlo lice koje je tražilo antidepresiv tablete  ''seroxat''</span><span class="s1">. </span><span>To lice nije posjedovalo recept, cijena tableta je 10,80 €. Ovo lice je imalo novčanicu od 5,00 € i tražilo da mu daju polovinu kutije tableta. Nemaju praksu da daju polovinu kutije a kako se radilo o tabletama koje su jak antidepresiv, nijesu mu dali tabletu. Ovo lice je potom izašlo iz A. i na izlasku je prokomentarisalo '' imam za benzin''. Nakon nekih deset do petnaest minuta to lice se vratilo u A., noseći plastičnu flašu zapremine oko dva litra koja je bila napunjena benzinom. Ona je tada usluživala jednog pacijenta a ovo lice je otvorilo flašu iz koje se osjetio miris benzina i počelo da iz flaše posipa benzin svuda po A. po lijekovima, po njenoj kosi i mantilu a zatim pokušalo da zapali šibicu i da je baci na prostor koji je polio benzinom. Šibica se nije zapalila ona je izašla, pošla u prizemlje lokala i rekla radniku Gvožđare da pozove policiju. U momentu kada je ovo lice posipalo benzin po A. tu je bilo još troje mušterija koje ne poznaje i kojima ne zna imena. Na glavnom pretresu ostala je pri iskazu iz istražnog postupka. Iskaz ove svjedokinje  sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz odbrane okrivljenog, navodima iz iskaza svjedokinje S.G.S., navodima iz iskaza punomoćnika oštećene G. S.a, te  sadržinom pisanih dokaza.</span>
</p>
<p class="p1"></p>
<p class="p1">
<span class="s1">	</span><span>Iz iskaza svjedoka - oštećene S.G.S., datog u toku istražnog postupka proizilazi da je ona kao farmaceut zaposlena u A. G. koja se nalazi na novom tržnom centru u Bijelom Polju. Kritičnog dana bila je subota i oko 13,30 časova, ona je radila u A. sa koleginicom D.M.om. U A. se nalazilo više lica kada je došlo jedno lice koje ona prethodno nije poznavala i to lice je tražilo tablete ''seroxat''</span><span class="s1"> </span><span>koje su jak antidepresiv i izdaju se isključivo uz ljekarski recept njihova cijena je 10,80 €. To lice nije imalo recept kao ni novac za tablete. Rekle su mu da može kupiti druge tablete iste vrste ali drugog proizvođača, međutim on je to odbio i izašao iz A.. Posle nekih 10 minuta  vratio se u A., noseći plastičnu flašu u kojoj se nalazio benzin a potom je benzinom iz ove flaše poprskao prostor u kom se nalazila   koleginica D. koja je rukom zaklonila oči ali je benzinom bila poprskana po mantilu. Ovo lice je benzinom poprskalo zidove, lijekove, šalter na kom su se ljekovi nalazili i stub, a i nju je posuo benzinom. Nakon ovoga je uzeo dvije šibice, pokušao da iste zapali, šibice se nijesu upalile i ovo lice se zatim udaljilo iz A.. Njena koleginica D. je otišla u prizemlje objekta gdje se nalazi gvožđara i obavijestila policiju o ovom događaju. Sve ovo se odvijalo veoma brzo, ovo lice je pri ulasku u A. djelovalo smireno, tako da one nijesu očekivale da se ovako nešto može dogoditi. U momentu kada je po drugi put došlo u A. sa flašom benzina u A. su se osim nje i koleginice nalazila još neka lica s tim što se ne može izjasniti koja a kako je tog dana bila subota dosta ljudi je ulazilo i izlazilo iz A.. Iskaz ove svjedokinje  sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz odbrane okrivljenog, navodima iz iskaza svjedokinje D.M., navodima iz iskaza punomoćnika oštećene G. S.a, te  sadržinom pisanih dokaza.</span>
</p>
<p class="p1"></p>
<p class="p1">
<span>	Iz iskaza punomoćnika oštećene A. ''G.'' G. S.a datog u toku istražnog postupka proizilazi da je on vlasnik i direktor firme D. ''I.'' u čijem sastavu posluje i A.a ''G.'' koja se nalazi na novom tržnom centru.  Kritičnog dana bio je u prostorijama iznad A. kada je došla jedna od radnica i obavijestila ga da se u A. nešto događa. Otišao je do A. gdje je zatekao osim njegovih radnica i veći broj kupaca  koje nije poznavao a koji su stajali na vratima. Primijetio je da je jedan od pultova u A. poliven nekom tečnošću a kasnije je saznao da se radilo o benzinu. Radnica D. mu je ispričala da je u A. došlo jedno lice za koje je kasnije saznao da se zove K.I. koji je tražio da mu daju tablete koje su antidepresiv a koji se izdaje isključivo uz ljekarski recept. Ispričala mu je da ovo lice nije imalo ljekarski recept ni dovoljno novca i kada su A.arke odbile da mu daju tražene tablete, on im je kazao da ima dovoljno novca da kupi benzin pa se posle deset minuta vratio u A., noseći flašu sa benzinom iz koje je polivao A. i jednu od radnica. M.a mu je ispričala da je Kos zapalio jednu šibicu koja se ugasila a nakon toga i drugu koju su one uspjele da ugase. Ljekovi su po svom sastavu visoko zapaljivi i benzinom je polivena određena količina ljekova koje su nakon toga povukli iz prodaje. Vrijednost lijekova i ostalih farmaceutskih sredstava koji su u tom momentu bili u A. je otprilike između 35.000,00 i 40.000,00 €, a u A. su bili i kompjuteri kao i drugi inventar. Iskaz ovog svjedoka  sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz odbrane okrivljenog, navodima iz iskaza svjedokinja D.M.i Georgijevski Stepanovski S. te  sadržinom pisanih dokaza.</span>
</p>
<p class="p1"></p>
<p class="p1">
<span>	Iz izvještaja o analizi br.1867/12 Forezničkog centra - diplomiranog tehničara  B.N. proizilazi da je Centru na analizu dostavljena plastična flaša u kojoj je bila tečnost karakterističnog mirisa - derivat; suvi i pentanski brisevi; kompjuterska tastatura; bijeli maltil; par plavih rukavica i jedna pamučna majica. Na osnovu urađenih analiza dostavljenih uzoraka na istima je dokazano prisustvo ugljovodonika serije C4-C12 koji prema literaturnim podacima odgovaraju naftnom derivatu - benzinu. Sadržinu ovog pisanog dokaza sud je u potpunosti prihvatio jer je ista potvrđena navodima iz odbrane okrivljenog, navodima iz iskaza svjedoka, zapisnikom u uviđaju UP PJ Bijelo Polje br.127/12 od 21.04.2012 godine, i s njima u vezi sa fotodokumentacijom UP PJ Bijelo Polje od 21.04.2012 godine iz kojih dokaza proizilazi da je UP PJ Bijelo Polje izvršila uviđaj dana 21.04.2012 godine, u predmetnoj A. kojom prilikom su uzorkovani tragovi sa lica mjesta i isti potom dostavljeni na analizu Forezničkom centru u Danilovgradu. </span>
</p>
<p class="p1"></p>
<p class="p1">
<span>	U toku postupka pojavila se sumnja u uračunljivost okrivljenog pa je sud angažovao vještaka medicinske struke neuropsihijatra dr LJ.M.a koji je u svom nalazu i mišljenju K.br.244/12 od 12.09.2012 godine, istakao da depresivno raspoloženje podrazumijeva gubitak interesovanja i zadovoljstava smanjenje energije i umanjenje opštih životnih aktivnosti, osjećaj krivice i bezvrjednosti, sumoran i pesimistički pogled na budućnost, ideje o samopovređivanju ili samoubistvu poremećaj sna i ishrane. U konkretnoj situaciji okrivljeni K.I. je ispoljavao afektivne nivelacije emocionalnog sadržaja sa prevalencijom anksioznosti, uznemirenja i agitiranih depresivnih reakcija usled nemogućnosti ispunjenja njegovog zahtjeva. Po vještaku okrivljeni K.I. ne boluje od akutnog ili hroničnog duševnog oboljenja tipa psihoze koja podrazumijeva gubitak realnosti sa poremećajem misaonog toga i sadržaja uz prisutnost perceptivnih obmana i halucinacija. Po vještaku kod K.I.a radi se o takozvanim neurotičnim poremećajima koji su uglavnom ispoljeni kao anksiozno reagovanje i depresivni ekvivalenti i isti spadaju u grupu neuroza što podrazumijeva da je test realnosti takve osobe očuvan za razliku od psihoza gdje je test realnosti sa okolinom kompromitovan i pacijen tu istu realnost i okolinu doživljava nerealno kroz svoju unutrašnju i imaginarnu interpretaciju i neusklađenost. Duševno stanje K.I.a nije poremećeno u smislu psihotičnih reakcija već se radi o stanju uznemirenosti i sniženog frustracionog praga tolerancije pa samim tim i burnije i afektivne prenadraženosti na događaj koji se desio u A.. Po vještaku uračunljivost okrivljenog u momentu kritičnog događaja je bila smanjena ali ne u bitnom stepenu te je isti mogao da shvati značaj učinjenog djela i da upravlja svojim postupcima. Za ovakva stanja psihijatrijski neurotičnih poremećaja tipa anksioznosti i depresivnih akvivalenata uobičajeno se ne određuje mjera obaveznog psihijatrijskog liječenja i čuvanja u zdravstvenoj ustanovi ili mjera bezbjednosti obaveznog psihijatrijskog liječenja na slobodi. Nalaz i mišljenje ovog vještaka, sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji izdatoj na ime okrivljenog K.I.a kao objektivnog pokazatelja duševnog stanja okrivljenog po pravilima struke i nauke.</span>
</p>
<p class="p1">
<span>	</span>
</p>
<p class="p1">
<span>	Iz odbrane okrivljenog i na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni K.I. dana 21.04.2012 godine, oko 13,30 h, na Novom tržnom  Centru u Bijelom Polju, u A. ''G.'', vlasništvo oštećenog D. ''I.'', opšte opasnom radnjom-polivanjem benzinom i paljenjem dvije šibice, pokušao da izazove opasnost za život i tijelo oštećenih D.M.i S.G.S. i imovinu čija vrijednost prelazi iznos od dvadeset hiljada evra, na način što je iz plastine flaše zapremine  2 litra, posuo benzin po prostoriji A. u kojoj su se u tom momentu nalazile oštećene, pri čemu je  benzinom poprskao oštećenu D.M., nakon čega je zapalio dvije šibice i iste bacio na prostor poliven benzinom, koje šibice su se ugasile.</span>
</p>
<p class="p4"></p>
<p class="p4">
<span>Postupajući na opisani način okrivljeni je ovakvim svojim ponašanjem s umišljajem započeo izvršenje krivičnog djela izazivanje opšte opasnosti iz čl.327. st.1. Krivičnog zakonika, ali ga nije dovršio pri čemu je okrivljeni bio svjestan da je paljenje benzina u zatvorenoj prostoriji opšte opasna radnja pa je pokušavajući šibicama da zapali izliveni benzin u prostoriji A. u kojoj su u tom momentu bile dvije radnice, lijekovi, medicinski preparati i ostala oprema u vrijednosti preko 20.000,00 €, krivično djelo započeo s umišljajem s tim što isto nije dovršio pa je okrivljeni ovakvim svojim ponašanjem ostvario obilježja krivičnog djela izazivanje opšte opasnosti u pokušaju iz čl.327.st.1. u vezi čl.20 Krivičnog zakonika.</span>
</p>
<p class="p5"></p>
<p class="p4">
<span>Članom 20 Krivičnog zakonika, propisano je '' ko s umišljajem započne izvršenje krivičnog djela ali ga ne dovrši kazniće se za pokušaj krivičnog djela za koje se po zakonu može izreći kazna zatvora od pet godina ili teža kazna ...'' Kako se u konkretnom slučaju radi o krivičnom djelu (izazivanje opšte opasnosti iz čl.327 st.1. Krivičnog zakonika) za koje je zaprijećena kazna zatvora od šest mjeseci do pet godina, to je pokušaj istog djela prema čl.20 Krivičnog zakonika kažnjiv. Kako je okrivljeni s umišljajem započeo izvršenje krivičnog djela izazivanje opšte opasnosti iz čl.327 st.1. Krivičnog zakonika, polivajući benzinom unutrašnjost predmetne A. u situaciji kada su se u istoj nalazile dvije radnice i kada je u A. bilo lijekova, medicinskih preparata i ostale opreme u vrijednosti preko 20.000,00 €, a potom pokušavajući da zapali benzin šibicama koje su se ugasile to postupajući na ovaj način okrivljeni nije dovršio započeto krivično djelo  izazivanje opšte opasnosti iz čl. 327. st.1. Krivičnog zakonika i isto je ostalo u pokušaju koji je za ovo krivično djelo u smislu čl.20 KZ, kažnjiv. </span>
</p>
<p class="p6"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o neosuđivanom nezaposlenom, ocu četvoro  djece u obavezi izdržavanja istih, lošeg materijalnog stanja, koji se u toku postupka korektno držao, priznao djelo i pokazao kajanje po ocjeni suda iskreno, kome se oštećeni nijesu pridružili krivičnom gonjenju, pa u nedostatku otežavajući okolnosti, sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od 6 (šest) mjeseci i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od dvije  godine dovoljno uticati na istog da u buduće  ne vrši ova i slična krivična djela i ostvariti se svrha izricanja uslovne osude, iz čl. 52 st.2. Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p1"></p>
<p class="p1">
<span>	Shodno čl. 226 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p1"></p>
<p class="p1">
<span>	Sud je okrivljenog shodno čl.229 Zakonika o krivičnom postupku obavezao na plaćanje ostalih troškova krivičnog postupka u iznosu od 66,00 € koji troškovi se odnose na troškove vještačenja po vještaku medicinske  struke dr LJ.M.u. </span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p1"></p>
<p class="p1">
<span>	Sa iznijetih razloga shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana   18.10. 2012 . godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR,							  S U D I J A,</span>
</p>
<p class="p1">
<span>Koviljka Lješnjak s.r.					            Dragan Mrdak s.r.</span>
</p>
<p class="p1"></p>
<p class="p7"></p>
<p class="p7"></p>
<p class="p1"></p>
<p class="p1"></p>
<p class="p1"></p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p3"></p>
<p class="p8"></p>


</body>
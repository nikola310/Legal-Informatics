<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:start;hyphenate:auto;keep-with-next.within-page:always;font-family:Times New Roman;font-size:11pt;}
.p4{text-align:start;hyphenate:auto;font-family:Times New Roman;font-size:11pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Times New Roman;font-size:11pt;}
.p8{text-align:center;hyphenate:auto;font-family:Times New Roman;font-size:11pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p10{text-indent:0.5in;text-align:start;hyphenate:auto;font-family:Times New Roman;font-size:11pt;}
.p11{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;text-decoration:underline;}
.s3{font-size:11pt;}
.s4{color:red;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p4">
<span class="s1">OSNOVNI SUD U NIKŠIĆU</span>
</p>
<p class="p4">
<span>K.br. 161/2012</span>
</p>
<p class="p4">
<span>Dana 25.06.2012. godine</span>
</p>
<p class="p4"></p>
<p class="p5">
<span class="s1">U IME CRNE GORE</span>
</p>
<p class="p6"></p>
<p class="p4"></p>
<p class="p7">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke, kao zapisničara, rješavajući u krivičnom predmetu optuženog S.S., zbog produženog krivičnog djela falsifikovanje isprave iz člana 412 stav 2 u vezi stav 1 KZ u vezi člana 49 KZ i optuženog S.M.a zbog krivičnog djela prikrivanje iz člana 256 stav 1 KZ, postupajući po optužnom predlogu ODT Nikšić Kt.br.802/08 od 20.10.2009.godine i presudi Višeg suda u Podgorici Kž.br.1818/11 od 21.12.2011.godine, nakon javnog glavnog pretresa održanog dana 19.06.2012.godine, u prisustvu zamjenika ODT-a Sindjić Vanje, optuženih i njihovog branioca M. D. advokata iz N., donio je i istog dana javno objavio </span>
</p>
<p class="p7"></p>
<p class="p7"></p>
<p class="p8">
<span class="s1">P R E S U D U</span>
</p>
<p class="p8"></p>
<p class="p8"></p>
<p class="p7">
<span class="s1">	Optuženi:</span>
</p>
<p class="p7"></p>
<p class="p7">
<span>	</span><span class="s1">1.</span><span> </span><span class="s1">S.S., JMBG ...,</span><span> od oca Boža i majke J. rodjene S., rodjen ... godine, u N., sa prebivalištem u N.-ul.B. M. br..., oženjen, otac dvoje djece, državljanin Crne Gore, srednjeg imovnog stanja, ranije osudjivan presudama Opštinskog suda Nikšić K.br. 394/83 od 25.05.1984 godine, za krivično djelo iz člana 185 stav 3 u vezi stava 1 KZ CG, 5.000,00 dinara novčano, K.br. 37/84, od 04.12.1984. godine, za krivično djelo iz člana 84 stav 1 KZ CG 30 dana zatvora uslovno na jednu godinu, Osnovnog suda Nikšić K.br. 307/94 od 13.10.1994. godine, za krivično djelo iz člana 172 stav 3 i 1, KZ RCG, na 60 dana zatvora uslovno na jednu godinu, K.br. 156/97 od 30.07.1998. godine, za krivično djelo iz člana 177 stav 3 u vezi člana 172 stav 3 i 1 KZ RCG, na 45 dana zatvora i presudom Osnovnog suda Trebinje br. 095-0K-07-000-065 od 16.04.2007. godine za krivično djelo iz člana 410. stav 1 KZ RS, na novčanu kaznu u iznosu od 700,00 KM,</span>
</p>
<p class="p7"></p>
<p class="p9">
<span class="s1">2.</span><span> </span><span class="s1">S.M., JMBG ...,</span><span> od oca S.i majke I. rodjene B., rodjen ..godine, u N., sa prebivalištem u N.-ul.B. M. br., nezaposlen, neoženjen, državljanin Crne Gore, srednjeg imovnog stanja, ranije osudjivan presudama Osnovnog suda Nikšić K.br. 695/05 od 14.08.2007. godine za krivično djelo iz člana 38 stav 1 KZ RCG, na 60 dana zatvora i presudom Višeg suda u Podgorici K.br. 145/2005 od 14.10.2008. godine za krivično djelo iz člana 399 stav 2 u vezi stava 1 KZ RCG, na kaznu zatvora u trajanju od jedne godine i Osnovnog suda Nikšić K.br.538/2010 od 18.04.2011.godine, zbog kriv.djela iz člana 412 stav 2 u vezi stava 1 KZ u vezi člana 49 KZ na kaznu zatvora u trajanju od 5 mjeseci</span>
</p>
<p class="p9"></p>
<p class="p9"></p>
<p class="p7"></p>
<p class="p5">
<span class="s1">K r i v i   s u </span>
</p>
<p class="p6"></p>
<p class="p6">
<span>	</span><span class="s1">Što su:</span>
</p>
<p class="p6"></p>
<p class="p4">
<span>	</span><span class="s2">Optuženi S.S.</span>
</p>
<p class="p4"></p>
<p class="p4">
<span class="s1">	Što je:</span>
</p>
<p class="p7">
<span class="s1">	</span><span>Neutvrdjenog dana u mjesecu maju 2008. godine, u Podgorici nabavio radi upotrebe lažnu ispravu broj šasije ., koji nije fabrički orginalan broj šasije putničkog motornog vozila marke ... kompresor italijanskih registarskih oznaka .., kojem po proizvodnom broju . predmetnog putničkog motornog vozila pripada fabrički broj šasije ., za koje vozilo je izdat njemački vlasnički list broj ..., za koje vozilo je neutvrdjenog dana u mjesecu maju 2008. godine u P. radi upotrebe nabavio dvije javne lažne isprave i to: italijanske registarske oznake ..., koje registarske oznake pripadaju putničkom motornom vozilu marke ... broj šasije ., registrovano na ime lica S. F. i italijansku saobraćajnu dozvolu serijskog broja ...) u kojoj ispravi su unešeni neistiniti podaci da je u Republici Italiji registrovano putničko motorno vozilo marke ..., broj šasije ., sa registarskim brojem . na ime M. M.</span>
</p>
<p class="p7"></p>
<p class="p7">
<span>	- čime je počinio produženo krivično djelo falsifikovanje isprave iz člana 412 stav 2 u vezi stava 1 Krivičnog zakonika u vezi člana 49 Krivičnog zakonika.</span>
</p>
<p class="p7"></p>
<p class="p10">
<span class="s2">Optuženi S.M.</span>
</p>
<p class="p4">
<span class="s1">                                         </span>
</p>
<p class="p7">
<span>	</span><span class="s1">Što je:</span>
</p>
<p class="p7">
<span class="s1">	</span><span>Dana 12.07.2007. godine u N. u naselju K. u ugostiteljskom objektu S. b. od H. A. primio u zalogu putničko motorno vozilo marke A. . model kupe 2,0T FSI registarskog roja ., broj šasije ., vlasništvo firme . DOO S., na ime pozajmnice u iznosu od 35.000,00 eura, koji novac je preuzeo H. A., za koje vozilo je optuženi S.M. mogao znati da je pribavljeno krivičnim djelom </span>
</p>
<p class="p7"></p>
<p class="p7">
<span>	- čime je počinio krivično djelo prikrivanje iz člana 256 stav 2 u vezi stava 1 Krivičnog zakonika</span>
</p>
<p class="p7"></p>
<p class="p7">
<span>	- pa sud optužene zbog izvršenja navedenih krivičnih djela primjenom citiranih zakonskih odredbi kao i odredbi člana 4 stav 2, člana 32, 36 i člana 42 stav 1 KZ i odredbi iz člana 226, 229 i 374 ZKP-a </span>
</p>
<p class="p7">
<span> </span>
</p>
<p class="p8">
<span class="s1">O S U D J U J E</span>
</p>
<p class="p8">
<span class="s1"> </span>
</p>
<p class="p7">
<span>	</span><span class="s1">Optuženog S.S. na kaznu zatvora u trajanju od 5 (slovima: pet) mjeseci</span><span>, </span><span class="s1">a optuženog S.M.a na kaznu zatvora u trajanju od 4 (slovima: četiri) mjeseca,</span><span> koje kazne su optuženi dužni izdržati nakon pravosnažnosti presude.</span>
</p>
<p class="p7">
<span> </span>
</p>
<p class="p7">
<span>	Obavezuju se optuženi da na ime troškova krivičnog postupka solidarno plate iznos od 358,50 eura, a da na ime paušala kao dijela troškova krivičnog postupka pojedinačno plate novčani iznos od po 150,00 eura u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nikšiću broj 832-152-32 i da sudu dostave dokaz o izvršenim uplatama</span>
</p>
<p class="p7"></p>
<p class="p7">
<span>	Na osnovu člana 75 KZ  prema optuženom S.S. se izriče</span>
</p>
<p class="p7">
<span> </span>
</p>
<p class="p8">
<span class="s1">MJERA BEZBJEDNOSTI</span>
</p>
<p class="p8"></p>
<p class="p11">
<span>	</span><span class="s3">Od optuženog S.S. kao predmeti izvršenja krivičnog djela trajno se oduzimaju putničko motorno vozilo marke M. ., proizvodni broj 3311227, italijanske registarske oznake . i italijanska saobraćajna dozvola serijskog broja ...</span>
</p>
<p class="p7"></p>
<p class="p7"></p>
<p class="p7"></p>
<p class="p2">
<span class="s1">O b r a z l o ž e n j e</span>
</p>
<p class="p6"></p>
<p class="p7">
<span class="s1">	</span><span>Osnovni državni tužilac u Nikšiću svojim optužnim predlogom Kt.br.802/08 od 20.10.2009. godine stavio je na teret optuženom S.S. izvršenje produženog krivičnog djela falsifikovanje isprave iz člana 412 stav 2 u vezi stava 1 KZ u vezi člana 49 KZ, a optuženom S.M.u izmedju ostalih i izvršenje krivičnog djela prikrivanje iz člana 256 stav 1 KZ.</span>
</p>
<p class="p7"></p>
<p class="p7">
<span>	Za napomenuti je da se radi o krivičnim djelima u pogledu kojih je Viši sud u Podgorici, svojom presudom Kž.br.1818/11 od 21.12.2011.godine djelimično ukinuo presudu Osnovnog suda u Nikšiću K.br.538/2010 od 18.04.2011.godine i naložio ovom sudu sprovodjenje ponovnog postupka.</span>
</p>
<p class="p7"></p>
<p class="p7">
<span>	Zamjenik ODT-a Sindjić Vanja, koja je zastupala optužni akt na glavnom pretresu, u svojoj završnoj riječi, ostajula je pri navodima optužnog akta u pogledu izvršenja predmetnih krivični djela i, predložila sudu da optužene oglasi krivim i osudi po zakonu. </span>
</p>
<p class="p7"></p>
<p class="p9">
<span class="s1">Optuženi S.S.</span><span> u svojoj odbrani datoj u pretkrivičnom postupku pred ovlašćenim službenicima Uprave policije CG-PJ N.u prisustvu branioca, u pogledu izvršenja krivičnog djela koje je predmet ovoga postupka, u bitnom je istakao da je putničko vozilo marke M. ., sa registarskim oznakama ., brojem šasije . i sa italijanskom saobraćajnom dozvolom serijskog broja . kupio sa navedenim registarskim oznakama i saobraćajnom dozvolom od njemu nepoznatog lica na auto-pijaci u P.u periodu od otprilike od dva mjeseca prije dana 04.07.2008. godine, kada mu je navedeno vozilo oduzeto od strane službenika policije i da je prilikom kupovine vozila mogao zaključiti da je lice od koga je kupovao vozilo bilo italijanski državljanin, nakon čega je uporedio brojeve iz italijanske saobraćajne dozvole vozila sa brojevima na vozilu i pošto se uvjerio da su identični obavio kupovinu vozila i odmah nakon postignutog dogovora tom licu isplatio iznos od 10.000,00 eura za navedeno vozilo, koje je u momentu kupovine bilo havarisano jer mu je bio polomljen čitav prednji dio vozila instalacija od vozila izgorjela i udaren zadnji desni dio, da bi nakon dopremanja vozila u N. obavio popravku istog. Takodje je objasnio da tom prilikom nije sklapao nikakav kukpoprodajni ugovor sa licem od koga je kupio vozilo, ali mu je to lice garantovalo regularnost vozila i ostavilo mu broj telefona da ga kontaktira u vezi isplate ostatka kupoprodajne cijene – iznosa od 25.000,00 eura, jer je dogovorena kupoprodajna cijena za vozilo bila 35.000,00 eura. </span>
</p>
<p class="p9"></p>
<p class="p9">
<span>U svojoj odbrani datoj u prethodnom postupku pred istražnim sudijom ovoga suda i na glavnom pretresu optuženi S.S. je, u vezi nabavke vozila marke ..M, istakao da je za to vozilo saznao od jednog svog poznanika koga zna kao Srdja i koji je rodom iz T., ali živi u I.-gradu V. u posljednjih 15 godina, koji mu je rekao da je to vozilo havarisano, da se nalazi u P. i da je isto vlasništvo nekog Italijana, nakon čega je on sa svojim prijateljem K. S., zvanim G. iz T. otišao u Podgoricu i to vozilo vidio, tako što im ga je pokazao jedan momak u dvorištu neke kuće pored auto pijace i tom prilikom on je K. G. predao iznos od 10.000,00 eura, jer je imao takav dogovor sa licem zvanim Srdjo, s tim što je ostatak kupoprodajne cijene za vozilo od 25.000,00 eura trebao da da G. K. nakon što provjeri da je vozilo regularno i nakon što je izvršio tu provjeru on je K. G. predao taj iznos od 25.000,00 eura i tom prilikom mu je isti saopštio da će kada vozilo bude trebalo da se carini iz Italije doći vlasnik vozila kako bi zavšrio tu proceduru. </span>
</p>
<p class="p9"></p>
<p class="p9">
<span>Nakon što je od strane suda upozoren na razlike izmedju odbrane iznijete pred službenicima Uprave policije u prisustvu branioca i u prethodnom postupku pred istražnim sudjom ovoga suda i na glavnom pretresu, optuženi S.S. je ostao pri odbrani koju je iznio pred istražnim sudijom i na glavnom pretresu i nije mogao da objasni zašto je pred ovlašćenim službenicima uprave policije rekao da je vozilo M. kupio na auto pijaci u P. od nepoznatog lica za koje je pretpostavio po govoru da je italijanski državljanin  </span>
</p>
<p class="p7"></p>
<p class="p9">
<span class="s1">Optuženi S.M. </span><span>u svojoj odbrani datoj u prethodnom postupku pred istražnim sudijom ovoga suda i na glavnom pretresu, u pogledu izvršenja krivičnog djela koje je predmet ovoga postupka, u bitnom je istakao da je jednog dana tokom ljeta 2007. godine, dobio poziv od svog prijatelja Š. D. iz T. i tom prilikom ga je isti pitao da li ima da pozajmi nekom njegovom prijatelju iznos od 35.000,00 eura i rekao mu da će mu taj njegov prijatelj, kao garanciju za vraćanje novca ostaviti vozilo marke Audi koje vrijedi oko 50.000,00 eura i on je, pošto je Š. smatrao svojim prijateljem, odlučio da tom njegovom prijatelju pozajmi novac i Š. rekao da sa svojim prijateljem dodje u N. i da se nadju kod motela na jezeru K., što je isti i učinio i u Ski Bar koji se nalazi na plaži jezera K. došao sa licem koje mu se pretstavilo kao H. Alem, a tom prilikom je on bio u društvu sa M. V., K. M. i Z. D. i tom prilikom je u razgovoru sa Š. i H. postigao dogovor da on H.u pozajmi novac, a da mu H. preda auto marke A. . sa kojim su oni i došli u Nikšić, a na kojem vozilu su bile bosanske registarske oznake i da ukoliko mu H. ne vrati novac u ugovorenom roku on može da zadrži to vozilo koje je po njegovoj procjeni tada vrijedjelo oko 50.000,00 eura, jer je on uvidom u saobraćajnu dozvolu utvrdio da se radi o vozilu starom oko mjesec i po dana.</span><span class="s1"> </span><span>Nakon toga je uporedio brojeve u saobraćajnoj dozvoli vozila, brojeve šasije i registarske oznake i vidio da su isti identični u saobraćajnoj dozvoli i na vozilu, nakon čega je H. A. predao 35.000,00 eura, a on njemu predao vozilo marke A. . sa bosanskim registarskim oznakama, bosansku saobraćajnu dozvolu za isto i uz to švajcarske registarske oznake i zeleni karton izdat od strane švajcarskog organa i tom prilikom mu je H. rekao da su to orginalne švajcarske registarske tablice i saobraćajna dozvola za to vozilo Audi i da se vozilo može normalno koristi sa tim saobraćajnim ispravama. Takodje je istakao da je tom prilikom vidio da se u švajcarskim dokumentima vozilo ne vodi na H.A.a, neko na neko drugo lice, ali na to nije obraćao pažnju, jer ga je Š.uvjerio da je sa vozilom sve u redu i nakon toga je to vozilo koristio tako što je na isto stavio švajcarske registarske oznake i u saobraćaju koristio švajcarsku saobraćajnu dozvolu vozila, jer je on nekoliko dana nakon preuzimanja vozila od H.a tražio da mu da punomoćje kojim ovlašćuje njegovog prijatelja R. D., koji ima švajcarsku boravišnu vizu, da može upravljati tim vozilom i nakon odredjenog vremena H. mu je poslao punomoćje i u telefonskom razgovoru rekao da je to punomoćje potpisalo lice na koga se vozilo vodilo u švajcarskim dokumentima.</span>
</p>
<p class="p9"></p>
<p class="p9">
<span>Odgovarajući na pitanja postavljena na glavnom pretresu optuženi je istakao da je prilikom preuzimanja izvršio uvid u bosansku saobraćajnu dozvolu izdatu za vozilo A. i da je vidio da se vozilo vodi na ime nekog preduzeća i da mu je H. tada rekao da se radi o preduzeću koje je vlasništvo njega i njegovog oca  Dalje je objasnio da je nakon nekih mjesec dana od preuzimanja vozila H.A. njemu saopštio da nema mogućnosti da mu vrati dug i rekao mu da vozilo A zadrži za sebe i da mu pošalje bosanska dokumenta i bosanske registarske oznake za to vozilo, što je on i učinio tako što je registarske oznake H.u poslao po Š. D., a nakon odredjenog vrjemena on je predmetno vozilo A. prodao preko jednog poznanika iz P. za iznos od 12.000,00 eura i na taj način naplatio dio duga prema H.u.</span>
</p>
<p class="p7"></p>
<p class="p9">
<span>U svojoj završnoj riječi optuženi su, ostajući pri svojim odbranama, lično i preko svog branioca, istakli da smatraju da u toku predmetnog postupka nije dokazano da su počinili krivična djela koja su im stavljena na teret optužbom i u konačnom predložili sudu da ih oslobodi od optužbe.</span>
</p>
<p class="p9">
<span> </span>
</p>
<p class="p7">
<span>	Sud je na glavnom pretresu u dokaznom postupku izršio uvid u foto-dokumentaciju Uprave policije CG-PJ N.broj . sačinjenu dana 04.07.2008. godine, potvrde o privremeno oduzetim predmetima od okrivljenog S.S. izdate od Uprave policije CG- PJ N. pod brojem 1061 od 04.07.2008. godine, zapisnik o pretresanju stana i drugih prostorija optuženog S.S. sačinjen od strane ovlašćenih službenika Uprave policije CG-PJ N.broj ., u švajcarsku saobraćajnu dozvolu . koja glasi na ime B. A., punomoćje izdato od B. A. dana 09.07.2007. godine, u švajcarsku saobraćajnu dozvolu Z...–., italijansku saobraćajnu dozvolu reg.br. A.) za vozilo registarskih oznaka Z.., policu osiguranja od automobilske odgovornosti broj . izdatu od B. S. O.-Direkcije Sarajevo dana 07.02.2007. godine, pročitao dopis Uprave policije CG Sektora kriminalističke policije Podgorica broj . od 08.06.2009. godine, službenu zabilješku ovlašćenog službenika MUP-a BiH-CJB Trebinje broj . od 10.06.2008. godine, pročitao izvještaj komandira granične policije Trebinje Č. R. brfoj . od 03.03.2008. godine, pročitao telegram Uprave policije CG Sektora kriminalističke policije broj . od 10.11.2008. godine, pročitao dopis Uprave policije CG-PJ B. P. broj . od 15.03.2010. godine, na saglasan predlog stranaka pročitao izvještaj o vještačenju Forenzičkog Centra u D. broj . od 11.03.2009. godine, sačinjenu od strane dipl.ing. N. V.u vezi sa vještačenjem saobraćajne dozvole za vozilo reg.oznaka Z.i saobraćajnu dozvolu republike I. serijskog broja ., na saglasan predlog stranaka pročitao iskaze svjedoka Z. D., K. S., K. M. i S. V., date u prethodnom postupku i na ranije održanim ročištima glavnog pretresa, neposredno saslušao svjedoka Agović Srdjana, na saglasan predlog stranaka pročitao nalaz i mišljenje stalnog sudskog vještaka trasologa ing. K. D. dat u  prethodnom postupku, dopunu nalaza i mišljenja datu po naredbi sudećeg vijeća i iskaz imenovanog vještaka dat na ranije održanim ročištima glavnog pretresa i pročitao izvod iz KE za optužene dat od Uprave policije CG-PJ N., dok je sud odbio predlog branioca optuženih da se neposredno u svojstvu svjedoka sasluša J. G.. i da se izvrši novo vještačenje po vještaku trasologu i vještačenje od strane grupe za ispitivanje droga, eksplozija i požara Forenzičkog centra Uprave policije u D., predmetnog vozila marke Mercedes CL 55 AMG, smatrajući da je provedenim dokazim do izvjesnosti utvrdjeno činjenično stanje, tako da bi provodjenje predloženih dokaza vodilo bespotrebnom odugovlačenju predmetnog krivičnog postupka i proizvodilo bespotrebne troškove istog.</span>
</p>
<p class="p7"></p>
<p class="p7">
<span>	Na osnovu provedenih dokaza sud je na nesumnjiv način utvrdio da je optuženi S.S. počinio produženo krivčno djelo falsifikovanje isprave iz člana 412 stav 2 u vezi stav 1 KZ i istog oglasio krivim i krivično pravno odgovornim sa sljedećih razloga:</span>
</p>
<p class="p7"></p>
<p class="p7">
<span>	Zapisnikom Uprave policije CG-PJ N. o pretresanju stana i drugih prostorija optuženog S.S., broj 1061 od 07.07.2008 godine, foto-dokumentacijom Uprave policije CG-PJ Nikšić i potvrdom Uprave policije CG PJ N. o privremenom oduzimanju predmeta od optuženog od 04.07.2008. godine, utvrdjeno je da je navedenog dana nakon pretresa kuće i ostalih prostorija optuženog, od stane službenika policije od optuženog S.S. pored ostalih predmeta oduzeto i putničko motorno vozilo marke M. . ., reg. oznaka C.sa italijanskom sasobraćajnom dozvolom serijski broj ..</span>
</p>
<p class="p7"></p>
<p class="p7">
<span>	Izvještajem o vještačenju Forenzičkog centra Uprave policije CG broj . sačinjenim od strane vještaka Krgović Dragoljuba i Jakovljević Milana, dopunom navedenog nalaza i mišljenja datog po naredbi sudećeg vijeća i saslušanjem vještaka trasologa Krgović Dragoljuba utvrdjeno je da se na vozilu marke M.. A. V.kompresor nalazi broj šasije V., da se na većem broju djelova predmetnog vozila, na prednjem i zadnjem dijelu istog, nalazi fabrički proizvodni broj ., da je broj mjenjača vozila sa istog uklonjen brušenjem, i da je skidanjem mase za zaštitu uočena djelimična obrušenost broja motora vozila gdje se očitava dio neobrušenih oznaka ., dok su ostale oznake brušenjem uklonjene sa mjesta gdje se utiskuje broj motora.</span>
</p>
<p class="p7"></p>
<p class="p7">
<span>	Uvidom u saobraćajnu dozvolu izdatu od nadležnog organa Republike I. serijskog broja . utvrdjeno je da su u istu unijeti podaci da je ta saobraćajna dozvola navodno izdata za vozilo marke Mercedes reg.oznaka C.na ime vlasnika M.M..</span>
</p>
<p class="p7"></p>
<p class="p7">
<span>	Izvještajem o vještačenju Forenzičkog centra Uprave policije broj . sačinjenim od strane stalnog sudskog vještaka grafologa dipl.ing. N. V. utvrdjeno je da je obrazac saobraćajne dozvole serijskog broja . izdat od nadležnog organa Republike Italije autentičan, dok je provjerom u bazi podataka Interpola utvrdjeno da se navedeni obrazac saobraćajne dozvole nalazi na spisku serijskih brojeva dokumenata ukradenih u gradu Piza u Italiji.</span>
</p>
<p class="p7"></p>
<p class="p7">
<span>	Dopisom Uprave policije CG Sektora kriminalističke policije broj . od 30.-10.2008. godine utvrdjeno je da je provjerama preko NCB Interpola P. utvrdjeno da je sa proizvodnim brojem . proizvedno putničko motorno vozilo marke M. tip S. . A., crne boje, sa brojem šasije ., brojem motora 11399260019472, proizvedeno dana 15.08.2003. godine, a isporučeno u SR Nj., da je navedeno vozilo prvi put registrovano 16.09.2003.godine u SR Nj., da je za isto izdat vlasnički list broj C.i da je vozilo 28.11.2005. godine, odjavljeno iz SR Nj..</span>
</p>
<p class="p7"></p>
<p class="p7">
<span>	Dopisom Uprave policije CG PJ Sektora kriminalističke policije broj . od 08.06.2009. godine, utvrdjeno je da je Uprava policije CG izvršenim provjerama preko NCB Interpola R. utvrdila da registarske oznake C., koje su se nalazile na vozilu marke M.S. . A., u momentu kada je isto oduzeto od optuženog S.S., pripadaju putničkom motornom vozilu marke F., sa brojem šasije ., koje je registrovano na ime lica S. F., rodjena .. godine, a da je na ime lica M. M. rodjenog 30.08.1969. godine, u Republici I. registrovano 406 vozila i da se medju tim vozilima ne nalazi putničko motorno vozilo marke M. A. broj šasije ., odakle nesumnivo proizilazi da je predmetna italijanska saobraćajna dozvola za vozilo marke M. S. .. A. koja je oduzeta sa vozilom od optuženog S.S. lažna, odnosno falsifikovana jer su u nju uniijeti neistiniti podaci o vozilu za koje je navodno izdata i vlasniku istog i da su italijanske registarske tablice . D., koje su se nalazile na predmetnom vozilu marke M.S. . ., u momentu kada je isto oduzeto od optuženog S.S., lažne jer iste nikada nijesu izdate od strane nadležnog državnog organa Republike Italije za predmetno vozilo marke Mercedes.</span>
</p>
<p class="p7"></p>
<p class="p7">
<span>	</span><span class="s1">Svjedok S. V.</span><span> u svom iskazu je u bitnom istakao da ima autolimarsku radionicu i da je u toj svojoj radionici negdje tokom 2008.godine, po nalogu optuženog S.S. izvršio popravku vozila marke M... A., koje vozilo je bilo u velikoj mjeri oštećeno i zahtijevalo popravku većeg obima i da su za vrijeme dok je premetno vozilo bilo u njegovoj radionici, u istu po nalogu optuženog S.S., u periodu od dva dana dolazila dva neka njemu do tada nepoznata čovjeka, koji su mu rekli da su iz Hrvatske, i koji su obavljali radove na popravci motora i elektro instalacija na tom vozilu, koji djelovi vozila su takodje bili oštećeni i zahtijevali popravku. </span>
</p>
<p class="p7"></p>
<p class="p7">
<span>	</span><span class="s1">Svjedok K. S.</span><span> u svom iskazu datom u prethodnom postupku pred istražnim sudijom ovoga suda u bitnom je istakao da živi u Trebinju, da se u tom gradu sa jednim svojim drugom za koga zna da se zove S., ali ne zna kako se preziva, s tim što misli da je njegovo prezime Š. ili Š., koji je oženio jednu osobu muslimanske nacionalnosti, a koji proteklih 15 godina živi u I., sastao jednog dana početkom 2008. godine, i da mu je isti u razgovoru rekao da jedan njegov drug Italijan ima havarisano vozilo u Podgorici, jer je po dolasku u Crnu Goru sa tim vozilom doživio udes i rekao mu da je to vozilo na prodaju. Nakon toga on je o tome upoznao svoj prijatelja optuženog S.S. koji se zainteresovao za kupovinu tog vozila, što je on prenio svom prijatelju Srdjanu, koji mu je objasnio gdje se tačno vozilo nalazi u Podgorici, nakon čega je on sa optuženim S.S.m otišao u P. i pregledao to vozilo koje je bilo u lošem stanju i vidjelo se da je isto gorjelo, i tada se optuženi S.S. zainteresovao za kupovinu tog vozila, zapisao broj šasije istog, kako bi provjerio regularnost vozila, nakon čega su se zajedno vratili u N., da bi ga dva-tri dana nakon toga optuženi S.S. pozvao telefonom i rekao mu da je saznao da je vozilo regularno i da je on zainteresovan da ga kupi, nakon čega je on preko svog druga S. došao do broja telefona vlasnika vozila iz Italije i taj broj dao optuženom S.S. da bi sa vlasnikom vozila stupio u kontakt. Takodje je istakao da ne zna kada je S.S. preuzeo havarisano vozilo M.u P. i od koga, da nikada S.S. njemu nije davao novac za to vozilo, već da je koliko je njemu poznato uplatu novca vlasniku vozila optuženi izvršio preko banke, kao i da optuženi S.S. ne poznaje njegovog prijatelja S. iz T. koji trenutno živi u Italiji i da prilikom pregleda vozila u Podgorici osim njega i S. tom pregledu vozila niko treći nije prisustvovao.</span>
</p>
<p class="p7"></p>
<p class="p7">
<span>	Na glavnom pretresu imenovani svjedok je ponovio svoj iskaz dat u prethodnom pretpostupku, pa zatim na pitanje branioca optuženog istakao da je bio prisutan kada je S.S. u svojoj kući u Nikšiću jednom rodjaku njegovog prijatelja S. iz Trebinja dao novac u iznosu od 10.000,00 na ime otplate dijela cijene predmetnog havarisanog vozila M. i da on ne zna ime osobe koja je primila novac, a da je takodje bio prisutan kada je optuženi S.S. u T. u dva navrata tom licu davao novac na ime otplate cijene za predmetno vozilo marke M..</span>
</p>
<p class="p7"></p>
<p class="p7">
<span>	Nakon što je od strane suda upozoren na razlike izmedju svog kazivanja datog u postupku istrage i dijela kazivanja u odgovoru na pitanje branioca optuženih postavljeno na glavnom pretresu, imenovani svjedok je ostao pri iskazu koji je dao na glavnom pretresu i nije mogao da objasni zašto je kod istražnog sudije i prethodno na pretresu svjedočio drugačije. </span>
</p>
<p class="p7"></p>
<p class="p7">
<span>	</span><span class="s1">Svjedok A. S.</span><span> u svom iskazu u bitnom je naveo, da ga je negdje prije 3-4 godine, dok je boravio u T., pozvao njegov prijatelj P. A. koji živi u V., gdje je i on živio 20 godina, i rekao mi da je jedan njegov prijatelj, takodje Italijan, u Podgorici imao saobraćajnu nezgodu sa vozilom marke M., u kojoj je to vozilo bilo dosta oštećeno, tako tako da mu se nije isplatilo da ga otprema u Italiju i popravlja i pitao ga da li poznaje nekoga u Trebinju ko bi kupio to vozilo. Dalje je objasnio da se nakon toga on po Trebinju raspitao da li ima neko ko bi kupio to vozilo i poslije dan ili dva kod njega je došao optuženi S.S. sa K. G., i oni su se raspitivali u vezi sa tim vozilom, zbog čega je on pozvao svog prijatelja P. A., koji mu je dao tačan podatak gdje se vozilo nalazi u P., i da se sjećam da mu je isti rekao da se vozilo nalazi u nekoj automehaničarskoj radnji kod Kombinata aluminijuma, gdje se voze auto trke i da se automehaničar koji je bio vlasnik te radnje zvao J. G., koju informaciju je on prenio optuženom S.S. i K. .. a nakon što je prošlo neko vrijeme A.ga je pozvao i zahvalio mu se jer je uspio da proda vozilo Mercedes, a i optuženi S.S. mu je takodje kada su se sreli rekao da je kupio to vozilo. Takodje je istakao da nikakve bliže podatke o tom vozilu M. nije znao, niti je imao bilo kakvu drugu ulogu u kupoprodaji ovog vozila, dakle da nije prisustvovao primopredaji vozila, ni primopredaji novca za isplatu kupoprodajne cijene vozila, niti mu je poznato kako je izvršena primopredaja vozila i novca od kupoprodajne cijene, jer to nije išlo preko njega. Odgovarajući na pitanja postavljena na glavnom pretresu imenovani svjedok je istakao da nakon svih ovih dogadjaja on nije imao nikakvih kontakata sa opuženim S.S.m sve dok nije dobio poziv za sudjenje, kada ga je imenovani optuženi upoznao da sa dokumentima tog vozila marke M. koje je on kupio nešto nije bilo u redu i da on K. S., zvanog Gale, iz Trebinja poznaje iz vidjenja kao svog sugradjanina, jer je Trebinje mali grad, ali se sa njim nikada nije družio i da ne može da se izjasni zašto je K. u svom svjedočkom iskazu rekao da je njegovo prezime Š. ili Š. i da je on prije više godina oženio jednu muslimanku i odselio za Italiju, te da je od toga tačno da je on jedno vrijeme živio u Italiju, i to u periodu od 20 godina, ali da nije tačno da je oženio jednu osobu muslimanske nacionalnosti.</span>
</p>
<p class="p7"></p>
<p class="p7">
<span>	Na osnovu navedenih činjenica utvrdjenih nalazom i mišljenjem vještaka Krgović Dragoljuba, vještaka Nikčević Veselinke i navedenim dopisima Uprave Policije CG, a pri činjenici da je optuženi S.S. u svojoj odbrani datoj u toku postupka bio protivrječan u dijelu u kome je opisao kako je i pod kojim okolnostima došao u posjed predmetnog vozila marke Mercedes, kao i činjenicu da je svjedok K. S. takodje bio protivrječan u svojim iskazima datim u postupku istrage i na glavnom pretresu izjašnjavajući se na okolnosti pod kojima je optuženi S.S. nabavio putničko vozilo marke M.S.5. ., sud je izveo zaključak da je broj šasije na vozilu marke ...  kompresor . falsifikovan, dakle da isti nije orginalni broj šasije za predmetno vozilo, već da je  optuženi S.S. neutvrdjenog dana u mjesecu maju 2008. godine, u Podgorici nabavio radi upotrebe nabavio lažnu ispravu broj šasije ., koji nije fabrički orginalan broj putničkog motornog vozila marke ... italijanskih registarskih oznaka ., kojem vozilu po proizvodnom broju 3. predmetnog putničkog motornog vozila pripada fabrički broj šasije ., za koje vozilo je izdat njemački vlasnički list broj ., za koje vozilo je optuženi neutvrdjenog dana u mjesecu maju 2008. godine u Podgorici radi upotrebe kao prave nabavio dvije javne lažne isprave i to: italijanske registarske oznake ..., koje originalne registarske oznake pripadaju putničkom motornom vozilu marke Fiat broj šasije Z..., registrovano na ime lica St. F. i italijansku saobraćajnu dozvolu serijskog broja ..), u kojoj ispravi su unešeni neistiniti podaci da je u Republici Italiji registrovano putničko motorno vozilo marke ..., broj šasije ., sa registarskim brojem CZ 265 DB, na ime lica M. M., na koji način je optuženi S.S. počinio produženo krivčno djelo falsifikovanje isprave iz člana 412 stav 2 u vezi stava 1 u vezi člana 49 KZ, jer iz utvrdjenog činjeničnog stanja proizilazi da je optuženi počinio više istovrsnih krivičnih djela falsifikovanje isprave u vremenskoj povezanosti, koja su kao produžena kvalifikovana po najtežem obliku djela iz člana 412 stav 2 u vezi stava 1 KZ, koje je izvršeno pribavljanjem radi upotrebe falsifikovane italijanske saobraćajne dozvole i lažnih italijanskih registarskih tablica, kao lažnih javnih isprava, koje izdaje nadležni državni organ Republike Italije nakon zakonom sprovedenog postupka, koja krivična djela predstavljaju cjelinu zbog istovrsnosti predmeta djela-činjenice da su sva krivična djela izvršena u pravcu falsifikovanja isprava vezanih za predmetno putničko motorno vozilo marke Mercedes SL 55 AMG i jedinstvenog umišljaja učinioca, jer je sud cijeneći subjektivni odnos optuženog prema izvršenom krivičnom djelu utvrdio da je optuženi preduzimajući radnje bliže opisane u prvom stavu izreke ove presude bio svjestan da na taj način pribavlja lažne isprave u namjeri da ih upotrijebi kao prave, odakle nedvosmisleno proizilazi da je optuženi prilikom izvršenja predmetnih radnji izvršenja krivičnog djela bio svjestan da na taj način čini krivično djelo i htio njegovo izvršenje. </span>
</p>
<p class="p7"></p>
<p class="p7">
<span>	U tom pravcu sud je odbacio odbranu optuženog S.S. kao neistinitu i kontradiktornu provedenim dokazima i datu u cilju izbjegavanja krivično pravne odgovornosti u predmetnom postupku. Naime, optuženi S.S. u svojoj odbrani datoj pred službenicima Uprave policije u prisustvu branioca navodi da je predmetno vozilo marke M.. kupio na auto pijaci u Podgorici od nepoznatog lica za koje je pretpostavio da je italijanski državljanin za iznos od 35.000,00 eura, pri čemu je tom licu odmah isplatio iznos od 10.000,00 eura uz dogovor da mu ostatak novca isplati naknadno, nakon provjere regularnsoti vozila. U svojoj odbrani datoj upred istražnim sudijom i na glavnom pretresu optuženi S.S. navodi da je vozilo kupio tako što je za isto saznao od jednog svog poznanika koga zna po imenu Srdjo, čije prezime ne zna, da je nakon toga sa svojim prijateljem iz T.. K..S., zvanim G.., predmetno vozilo vidio i pregledao u dvorištu jedne kuće koja se nalazi pored auto pijace u Podgorici i nakon toga K..na ime kupoprodajne cijene dao za vozilo predao 10.000,00 eura, i da je nakon što je izvršio provjeru regularnosti vozila K. predao ostatak cijene u iznosu od 25.000,00 eura. Svjedok K. S. u svom iskazu je naveo da optuženi S.S. ne poznaje njegovog prijetelja S. iz Trebinja koji je dugo živio u Italiji, za koga on misli da se preziva Š. ili Š., i do koga je on saznao za prodaju vozila i to saznanje prenio optuženom S.S., da mu optuženi S.S. nikada nije davao nikakav novac na ime isplate kuporodajne cijene za predmetno vozilo marke M., već da je plaćanje te cijene koliko je njemu poznato imenovani optuženi izvršio preko poslovne banke direktno vlasniku vozila u Italiji, da bi zatim odgovarajući na pitanja postavljena na pretresu naveo da je bio prisutan u kući optuženog S.S. kada je imenovani optuženi jednom rodjaku njegovog prijatelja Srdjana iz Trebinja, pri čemu on ne zna ime tog lica koje je rodjak njegovog prijatelja, predao iznos od 10.000,00 eura na ime isplate dijela kupoprodajne cijene predmetnog vozila. Svjedok A.S., za koga je karakteristično da je optuženi S.S. njegovo pravo ime i prezime i adresu stanovanja saznao i predočio sudu tokom maja mjeseca 2012.godine, dakle skoro četiri godine od dana kada su policijski službenici od imenovanog optuženog oduzeli predmetno vozilo marke M. koje je optuženi po sopstvenom kazivanju prilikom kupovine koja je išla preko ovog svjedoka platio 35.000,00 eura i ubrzo zatim podnijeli krivičnu prijavu zbog falsifikovanja isprava u vezi sa tim vozilom, u svom iskazu je naveo da svjedoka K.S.., zvanog G., poznaje iz vidjenja kao sugradjanina iz T., ali da se sa imenovanim nikada nije družio, dakle da nijesu prijetelji, i da je on prije izvjesnog vremena od jednog svog prijatelja iz Italije saznao da se predmetno vozilo M. nalazi havarisano u Podgorici i da je na prodaju, te da se isto nalazi u automehaničarskoj radnji J. G. lociranoj u blizini Kombinata aluminijuma u Podgorici, dakle na potpuno suprotnom kraju Podgorice od mjesta na kome se nalazi auto pijaca u tom gradu, jer je opšte poznata činjenica da se ta auto pijaca nalazi na Tuškom Putu, koju je kao mjesto gdje je pregledao i preuzeo vozilo naveo optuženi S.S. u svojoj odbrani, koju informaciju je on prenio optuženom S.S. i svjedoku K. S., na čemu se završilo njegovo učešće u kupoprodaji predmetnog vozila, jer on nije učestvovao ni u preuzimanju vozila ni u preuzimanju novca na ime isplate kuporodajne cijene od optuženog S.S..</span>
</p>
<p class="p7"></p>
<p class="p7">
<span>	Kada se imaju u vidu sve navedene činjenice i okolnosti, po ocjeni suda očigledno je da je optuženi S.S. neistinito predstavio način i okolnosti pod kojima je nabavio predmetno vozilo marke ., zbog čega se njegova odbrana ne može prihvatiti, pri čemu je takodje očigledno da je imenovani optuženi pokušao da instruira svjedoke K. S. i A. S. da daju svjedočke iskaze kojima bi potkrijepili odbranu imenovanog optuženog datu pred istražnim sudijom i na glavnom pretresu, ali su imenovani svjedoci dali iskaze koji su i medjusobno kntradiktorni i kontradiktorni sa odbranom samog optuženog S.S. datom pred istražnim sudijom i na glavnom pretresu, iz kojih razloga je sud odbacio iskaze svjedoka K. S. i A. S. kao neistinite, neobjektivne i kao takve date sa namjerom da se okrivljenom S.S. pomogne u izbjegavanju krivično pravne odgovornosti u predmetnom postupku.</span>
</p>
<p class="p7"></p>
<p class="p7">
<span>	Na osnovu dokaza provedenih u toku krivičnog postupka sud je na nesumnjiv način utvrdio da je optuženi S.M. počinio krivično djelo prikrivanje iz člana 256 stav 2 u vezi stava 1 KZ na način, u vrijeme i na mjestu kako je to predstavljeno u izreci presude i istog oglasio krivim i krivično pravno odgovornim sa sljedećih razloga:</span>
</p>
<p class="p7"></p>
<p class="p7">
<span class="s4">	</span><span>Zapisnikom Uprave policije CG-PJ Nikšić o pretresanju stana i drugih prostorija optuženog S.S., broj 1061 od 07.07.2008 godine, foto-dokumentacijom Uprave policije CG-PJ Nikšić i potvrdom Uprave policije CG PJ Nikšić o privremenom oduzimanju predmeta od optuženog od 04.07.2008. godine, utvrdjeno je da je navedenog dana nakon pretresa kuće i ostalih prostorija optuženog, od stane službenika policije od optuženog S.S. pored ostalih predmeta oduzeto i putničko motorno vozilo marke A., model kupe .., sa registarskim oznakama Z. . i saobraćajnom dozvolom za isto.</span>
</p>
<p class="p7"></p>
<p class="p7">
<span>	Iskazima svjedoka Z. D.i K. M., koji su u svom kazivanju, svjedočeći na istovjetan način istakli da su kritičnom prilikom bili prisutni u kafe baru S. B., koji se nalazi na jezeru Krupac kada je optuženi S.M. od H.A.a na ime pozajmnice izjesne sume novca uzeo u zalog putničko motorno vozilo marke A., bosanskih registarskih oznaka i kazivanjem optuženog S.M.a utvrdjeno je da je optuženi S.M. dana 12.07.2007. godine, došao u posjed vozila marke A., model kupe 2,0T FSI, na način što je navedeno vozilo uzeo u zalog od H.A.a iz BiH kome je tom pruilikom opozajmio iznos novca od 35.000,00 eura i da je to vozilo kritičnom prilikom na sebi imalo registarske oznake izdate od nadležnog organa BiH.</span>
</p>
<p class="p7"></p>
<p class="p7">
<span>	Uvidom u fotokopiju polise osiguranja B. S. .Direkcija S. br.1. od 02.07.2007.godine utvdjeno je da je predmetno vozilo marke A., model kupe 2,0T FSI registarskih oznaka ., broj šasije . bilo vlasništvo firme H. L. DOO S.</span>
</p>
<p class="p7"></p>
<p class="p7">
<span>	Službenom zabilješkom MUP-a BiH – Republike Srpske – CJB Trebinje od 10.06.2008. godine, i dopisom granične policije BiH-JGP od 30.10.2008 godine utvrdjeno je da je lice H. Alem iz Sarajeva kao vozač, zajedno sa Š. D. iz Trebinja, dana 12.07.2007. godine u 12 časova, prešao granični prelaz K. izmedju BiH i Crne Gore sa vozilom marke A. kupe 2,0FSI reg.oznaka ., koje vozilo je vlasništvo preduzeća HVB Lizing Sarajevo, a koje je H. A.koristio po osnovu Ugovora o lizingu sa navedenom lizing kućom i da su istog dana u 23:05 časova imenovana lica ušla na teerotoriju BiH na graničnom prelazu K. kod T., sa vozilom marke W. . reg. oznaka N. ., kojim je upravljao Z.D. iz N. koji je dana 13.07.2007. godine u 00:40 časova izašao iz BiH na istom graničnom prelazu izmedju BiH i Crne Gore. </span>
</p>
<p class="p7"></p>
<p class="p7">
<span>	Uvidom u švajcarsku saobraćajnu dozvolu izdatu na ime B. A. utvrdjeno je da je u navedenu saobraćajnu dozvolu unijeto da je imenovano lice vlasnik vozila marke A., registarskih oznaka Z. ., broj šasije ., dok je uvidom u punomoćje izdato dana 09.07.2007. godine, ovjereno pečatom notara A. V. iz C. utvrdjeno da je navedenim punomoćjem navodno B. A. ovlastio R. D. da može upravljati njegovim vozilom marke A. 2,0,  reg.obroj Z... Za napomenuti je da je tekst navedenog punomoćija ispisan na našem jeziku, a da su lični podaci davaoca punomoćja i notara koji je navodno ovjerio to punomoćje ispisani na njemačkom jeziku.</span>
</p>
<p class="p7"></p>
<p class="p7">
<span>	Dopisom Uprave policije CG Sektora kriminalističke policije broj .. od 10.11.2008. godine, utvrdjeno je da su službenici Uprave policije CG provjerama preko NCB Interpola B.utvrdili da su registarske oznake ZH 109-383 ukradene u decembru 2006. godine sa vozila za koje su izdate u Švajcarskoj, dok se to vozilo nalazilo parkirano u garaži ALKADIS ., ., odakle nedvosmisleno proizilazi da su švajcarska saobraćajna dozvola za navedeno vozilo, navodno izdata na ime B. A. i punomoćje navodno izdato od strane imenovanog lica kao vlasnika predmetnog vozila falsifikovani dokumenti. Na takav zaključak upućuje i očigledna činjenica da je navedeno punomoćje u tekstu istog sačinjeno na našem jeziku, a navodno ovjereno od strane notara u Cirihu, kojom prilikom su lični podaci davaoca punomoćja i notara ispisani na njemačkom jeziku, jer je opšte poznata činjenica da su notari kao lica kojima je povjereno vršenje poslova po ovlašćenju državnih organa dužni da sva pismena koja sačinjavaju i ovjeravaju sačinjavaju na službenom jeziku koji je u upotrebi na teritoriji njihove države, a da se u slučaju prevoda tih dokumenata na neki drugi jezik to mora činiti od strane ovlašćenih sudskih tumača. </span>
</p>
<p class="p7"></p>
<p class="p7">
<span>	U obrazloženju presude Višeg suda u Podgorici Kž.br.1818/11 od 21.12.2011.godine izmedju ostalog je navedeno da se žalbom ODT Nikšić na presudu Osnovnog suda u Nikšiću K.br.538/2010 od 18.04.2011.godine, u dijelu koji se odnosio na dio navedene presude kojom je optuženi S.M. bio oslobodjen od optužbe zbog izvršenja krivičnog djela prikrivanje iz člana 256 stav 1 KZ, osnovano navodi da je optuženi S.M. morao znati da je predmetno vozilo marke A., koje je primio u zalogu na ime pozjamnice od 35.000,00 eura, pribavljeno izvršenjem krivičnog djela, jer iz spisa predmeta proizilazi da je dokumentacija za predmetno vozilo u momentu kada je imenovani optuženi preuzeo sadržala različite podatke u pogledu vlasništva nad vozilom i registarskih oznaka istog, kao i da je optuženi predmetno vozilo prodao za iznos od 12.000,00 eura, iako je isto dobio u zalog na ime pozajmnice od 35.000,00 eura. </span>
</p>
<p class="p7"></p>
<p class="p7">
<span>	Na osnovu navedenih činjenica sud je, cijeneći iste u smislu navoda citiranog dijela obrazloženja presude Višeg suda u Podgorici Kž.br.1818/11 od 21.12.2011.godine izveo zaključak da je optuženi S.M., u momentu kada je u zalog zbog pozajmnice u iznosu od 35.000,00 eura primio putničko motorno vozilo marke A. ,m.kupe 2,0TFSI registarskih oznaka ..., broj šasije .., mogao znati da je predmetno vozilo pribavljeno krivičnim djelom, jer je dokumentacija za predmetno vozilo u momentu kada je imenovani optuženi preuzeo predmetno vozilo uzimajući ga u zalog sadržala različite podatke u pogledu vlasništva nad vozilom i registarskih oznaka istog, na osnovu kojeg zaključka je sud na nesumnjiv način utvrdio da je optuženi S.M. dana 12.07.2007. godine u Nikšiću u naselju Krupac u ugostiteljskom objektu Ski bar od H.A.a primio u zalogu putničko motorno vozilo marke A. model kupe 2,0T FSI registarskog roja .., broj šasije T.., vlasništvo firme HVB l. DOO Sa., na ime pozajmnice u iznosu od 35.000,00 eura, koji novac je preuzeo H.A. za koje vozilo je okrivljeni S.M. mogao znati da je pribavljeno krivičnim djelom, kojim radnjama je imenovani optuženi  počinio krivično djelo prikrivanje iz člana 256 stav 2 u vezi stava 1 KZ na način, u vrijeme i na mjestu kako je to predstavljeno u izreci presude</span>
</p>
<p class="p7"></p>
<p class="p7">
<span>	U tom pravcu sud je kao neosnovanu i usmjerenu na izbjegavanje krivično pravne odgovornosti odbacio odbranu optuženog S.M.a u dijelu u kome je isti naveo da prilikom preuzimanja predmetnog vozila od H.A.a nije znao, niti mogao pretpostaviti da se radi o vozilu koje je pribavljeno krivičnim djelom.</span>
</p>
<p class="p7"></p>
<p class="p7">
<span>	Cijeneći subjektivni odnos optuženog S.M.a prema izvršenom krivičnom djelu utvrdio da je optuženi prilikom izvršenja predmetnog krivičnog djela postupao sa svjesnim nehatom, jer iz utvrdjenog činjeničnog stanja nesumnivo proizilazi da je optuženi preduzimajući radnje bliže opisane u izreci presude bio svjestan da putničko motorno vozilo koje je primio u zalogu može biti vozilo pribavljeno izvršenjem krivičnog djela i da primanjem u zalogu takvog vozila može počiniti krivično djelo, ali je očigledno olako držao da do toga neće doći. </span>
</p>
<p class="p7"></p>
<p class="p7">
<span>	Za napomenuti je da u tom pravcu sud nije prihvatio pravnu kvalifikaciju predmetnog krivičnog djela, koja je bila navedena u podnijetom optužnom aktu ODT-a, i pri tom imao u vidu da je i u činjeničnom opisu podnijetog optužnog akta bila navedena radnja izvršenja predmetnog krivičnog djela počinjena sa stepenom vinosti koju propisuje stav 2 člana 256 KZ-a.     </span>
</p>
<p class="p7"></p>
<p class="p7">
<span>	Cijeneći ostale provedene dokaze sud je našao da isti nijesu od uticaja na donošenje drugačije odluke o krivici optuženih  u predmetnom krivičnom postupku.</span>
</p>
<p class="p7"></p>
<p class="p7">
<span>	Prilikom donošenja odluke o vrsti i visini kazne optuženima zbog izvršenja krivičnih djela za koja su optuženi oglašeni krivim u predmetnom krivičnom postupku, sud je u smislu odredbe člana 42 stav 1 KZ našao da na strani optuženih nema olakšavajućih okolnosti, dok je raniju osudjivanost optuženih utvrdjenu uvidom u izvode iz KE za iste sud optuženima cijenio kao otežavajuću okolnost u sklopu ličnosti optuženih, jer je očigledno da su optuženi lica koja pokazuju sklonost ka izvršenju krivičnih djela i da krivične sankcije i kazne koje su optuženima izricane prilikom prthodne osudjivanosti nijesu u dovoljnoj mjeru uticali na optužene da ne čine nova krivična djela. Imajući u vidu navedene okolnosti, kao i težinu izvršenih krivičnih djela, sud je primjenom odredbi člana 36 KZ optuženog S.S. osudio na kaznu zatvora u trajanju od 5 mjeseci, a optuženog S.M.a na kaznu zatvora u trajanju od 4 mjeseca, smatrajući da su ovakve kazne primjerene težini izvršenih krivičnih djela i optuženima kao učiniocima istih i da će sa sa ovakvim kaznama na optužene u dovoljnoj mjeri uticati da ne čine nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p7">
<span>	</span>
</p>
<p class="p7">
<span>	Prilikom donošenja odluke o kazni optuženom S.M.u, cijeneći da li je u smislu odredbe člana 48 KZ ovom presudom potrebno izvršiti spajanje kazne zatvora na koju je imenovani optuženi osudjen ovom presudom sa kaznom zatvora u trajanju od 5 mjeseci na koju je isti osudjen pravosnažnim dijelom presude ovoga suda K.br. 538/2010 od 18.04.2011.godine i optuženom S.M.u izreći jedinstvenu kaznu zatvora, sud je našao da u predmetnom postupku to nije neophodno učiniti jer bi se takvim postupanjem odgodilo izvršenje kazne na koju je optuženi osudjen navedenom pravosnažnom presudom, kojim postupanjem se ne remeti pravo imenovanog optuženog da, u slučaju pravosnažnosti obadvije osude, pravo na spajanje predmetnih kazni, ostvari u postupku nepravog ponavljanja krivičnog postupka.</span>
</p>
<p class="p7">
<span> </span>
</p>
<p class="p7">
<span>	Odluku o troškovima krivičnog postupka sud je donio primjenom člana 226 i 229 ZKP-a i istom obavezao optužene obavezao da na ime troškova krivičnog postupka plate iznos od 358,50 eura, od čega se iznos od 258,50 eura odnosi na ime nagrade vještaku trasologu ing. Krgović Dragoljubu za datu dopunu nalaza i mišljenja i odbranu istog, iznos od 100,00 eura na ime prevoza posebnim teretnim vozilom putničkog vozila marke Mercedes SL 55 AMG na relaciji Nikšić-Danilovgrad-Nikšić, i da na ime paušala kao dijela troškova krivičnog postupka plate iznose od po 150,00 eura koje iznosi su odredjeni imajući u vidu složenost predmeta trajanje postupka i imovne prilike optuženih. </span>
</p>
<p class="p7"></p>
<p class="p7">
<span>	Na osnovu člana 75 KZ sud je donio mjeru bezbjednosti sa kojom je od optuženog S.S. kao predmet izvršenja krivičnog djela trajno oduzeo putničko motorno vozilo marke Mercedes SL 55 AMG, proizvodni broj 3311227, italijanske registarske oznake CZ 265 DB Italijanska saobraćajna dozvola serijskog broja AVO 274414.</span>
</p>
<p class="p7"></p>
<p class="p7">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p7"></p>
<p class="p8">
<span class="s1">OSNOVNI SUD U NIKŠIĆU</span><span>, dana  25.06.2012. godine</span>
</p>
<p class="p7"></p>
<p class="p4">
<span class="s1">Zapisničar                                                          				S U D I J A </span>
</p>
<p class="p4">
<span class="s1">Papović Budimirka s.r.                                                                       Djuričković Igor s.r. </span>
</p>
<p class="p4"></p>
<p class="p4">
<span class="s1">	Za tačnost otpravki tvrdi i ovjerava: Službenik suda</span>
</p>
<p class="p4"></p>
<p class="p4">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema iste preko ovog suda Višem sudu Podgorica</span>
</p>
<p class="p7">
<span>                                       </span>
</p>
<p class="p7"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.149/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">Osnovni sud u Beranama, po sudiji pojedincu Dašić Draganu, uz učešće namještenika suda Čukić Mirjane, kao zapisničara, u krivičnom predmetu protiv okrivljenog Đ. R., iz B., zbog krivičnog djela laka tjelesna povreda iz čl.152. st.2. u vezi st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.187/2013 od 05. septembra 2013. godine, nakon održanog glavnog i javnog pretresa, u prisustvu zastupnika javne optužbe Zamjenika Osnovnog državnog tužioca u Beranama Đ. V. i </span><span class="span2">okrivljenog</span><span class="span2">, donio je i javno objavio dana 16.01.2014. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Okrivljeni </span><span class="span1">Đ. R./</span><span class="span2">jmbg .../, od oca M. i majke J., rođene T., rođen ...godine, u B., sa prebivalištem u ul.“M. Z.“ br...., opština B., državljanin Crne Gore, nezaposlen, oženjen, otac troje maloljetne djece, pismen, sa završenom srednjom školom, siromašnog imovnog stanja, osuđivan: presudom Osnovnog suda u Beranama K.br.187/89 od 25.09.1990. godine, po čl.45/1 KZ CG, na 6 mjeseci zatvora, uslovno za 1 godinu; presudom Osnovnog suda u Podgorici K.br.6946/03 od 01.04.2008. godine, po čl.239. st.1. KZ, na 30 dana zatvora; i presudom Osnovnog suda Goteborg K.br.7429/12 od 25.10.2012. godine, krivično djelo krađa, na uslovnu osudu sa društveno korisnim radom od 50 časova.</span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span2">Dana.... godine oko ...časova, na terasi kafe bara "A." u ul. "M. Z.", u B., lako tjelesno povrijedio oštećenog J. D., na način što ga je drvenim držalom, sredstvom podobnim da tijelo teško povrijedi i zdravlje teško naruši udario u predjelu glave i tijela, </span><span class="span2">nanijevši mu povrede u vidu: otoka veličine 4 x 3 cm u potiljačnom dijelu glave i oguljotine kože i crvenila veličine 4 x 6 cm u predjelu desne podlaktice.</span>
</p>
<p>&nbsp;</p>
<p>
<span class="span2">- čime je izvršio krivično djelo laka tjelesna povreda iz čl.152. st.2. u vezi st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">- pa ga sud za izvršeno krivično djelo, na osnovu navedenog Zakonskog propisa, te primjenom čl.4. st.2, čl.32, čl.39, čl.42, čl.45, čl.46. i čl.75. Krivičnog zakonika Crne Gore /KZ CG/, kao i primjenom čl.226. st.2. tač.1. i 9, čl.229. st.1, čl.239. st.2. i čl.374. Zakonika o krivičnom postupku /ZKP-a/,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span2">Na novčanu kaznu u iznosu od po ...€ /.../, koju je okrivljeni dužan platiti u roku od 3 /tri/ mjeseca od dana pravosnažnosti presude.</span>
</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span>
</p>
<p>
<span class="span2">Ukoliko okrivljeni ne plati novčanu kaznu u naznačenom roku ista će se zamijeniti kaznom zatvora računajući za svakih započetih 25,00 € /dvadesetpeteura/ novčane kazne kao 1 /jedan/ dan zatvora.</span>
</p>
<p>&nbsp;</p>
<p>
<span class="span2">Okrivljeni se obavezuje da na ime troškova krivičnog postupka plati iznos od ...€ /.../ i da na ime paušala plati iznos od ...€ /.../ u korist budžeta Crne Gore, na žiro račun broj 907 - 83001 - 19, a sve u roku od 15 dana od dana pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>
<span class="span2">Okrivljenom se izriče mjera bezbjednosti oduzimanje predmeta:</span><span class="span2"> drvenog držala, kao predmeta koji je upotrijebljen za izvršenje krivičnog djela. </span>
</p>
<p>&nbsp;</p>
<p>
<span class="span2">Oštećeni J. D. radi ostvarivanja imovinskopravnog zahtjeva za naknadu štete upućuje se na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Osnovno državno tužilaštvo u Beranama optužnim predlogom Kt.br.187/2013 od 05. septembra 2013. godine, optužilo je Đ. R., iz B., da je izvršio krivično djelo laka tjelesna povreda iz čl.152. st.2. u vezi st.1. KZ CG, na štetu oštećenog J. D..</span>
</p>
<p>
<span class="span2"></span>
</p>
<p>
<span class="span2">Na glavnom pretresu od 16.01.2014. godine, zastupnik javne optužbe, Zamjenik Osnovnog državnog tužioca  u Beranama Đ.V., u završnoj riječi,</span><span class="span2"> u svemu je ostao pri podnesenom optužnom predlogu i naveo da je dokazima izvedenim tokom postupka utvrđeno da je okrivljeni izvršio krivično djelo koje mu je stavljeno na teret. Predložio je sudu da okrivljenog Đ. R. oglasi krivim za isto i osudi na novčanu kaznu u iznosu od ...eura.</span>
</p>
<p>&nbsp;</p>
<p>
<span class="span2">Oštećeni J. D., tokom postupka, pridružio se krivičnom gonjenju protiv okrivljenog Đ. R. i naveo da će imovinskopravni zahtjev za naknadu štete ostvariti u parničnom postupku.</span>
</p>
<p>&nbsp;</p>
<p>
<span class="span2">Izjašnjavajući se o optužnom predlogu, okrivljeni Đ. R., naveo je da nije izvršio krivično djelo koje mu je stavljeno na teret. Da je dana 26.08.2013. godine, prolazio pored lokala “A.”, gdje je primijetio da sjede oštećeni J.D. i B. M.. Oštećeni mu je isplazio jezik, a nakon toga je sa B. M. ustao i krenuo u njegovom pravcu  i dohvatio stolicu iz lokala. Kako se uplašio da ga ne udare i on je dohvatio stolicu, ali su ga oni gurali sa stolicama, pa je leđima pao na asfalt, a njegova stolica mu je ispala iz ruku. Dok je ležao na asfaltu, obojica su ga udarali stolicama i stisnutim pesnicama u predjelu glave i tijela. Istakao je da on nije oštećenog J. D. udarao i nije mu jasno kako je on zadobio povrede. Istakao je da je držao u rukama držalo od sjekire koje je bilo polomljeno, jer je htio da ga odnese na pijacu i pokaže kakvo mu držalo treba. U završnoj riječi, naveo je da </span><span class="span2">se ne osjeća krivim, da je trenutno nezaposlen, a da izdržava porodicu od povremenog rada, te da je predložena kazna od tužioca previsoka.</span>
</p>
<p>&nbsp;</p>
<p>
<span class="span2">Radi pravilnog i zakonitog presuđenja predmetne krivične stvari sud je na glavnom pretresu, u dokaznom postupku, izveo sledeće dokaze:</span>
</p>
<p>
<span class="span2"> </span>
</p>
<p>
<span class="span2">pročitao iskaz oštećenog J. D., dat pred Osnovnim državnim tužilaštvom u Beranama u predmetu Kt.br.187/13, na zapisniku od 26.08.2013. godine; pročitao iskaz svjedoka B. M., dat pred Osnovnim državnim tužilaštvom u Beranama u predmetu Kt.br.187/13, na zapisniku od 26.08.2013. godine; pročitao iskaz svjedoka K. M., dat pred Osnovnim državnim tužilaštvom u Beranama u predmetu Kt.br.187/2013, na zapisniku od 30.08.2013. godine; pročitao izvještaj ljekara specijaliste JZU Opšte bolnice B., br.... od 26.08.2013. godine, na ime J. D.; pročitao potvrdu Uprave policije - PJ B., br.SL od 26.08.2013. godine o privremeno oduzetim predmetima; pročitao nalaz i mišljenje vještaka medicinske struke doktora M. M., koji je dat na zapisniku kod Osnovnog državnog tužioca u Beranama, dana 30.08.2013. godine; i pročitao izvještaj iz kaznene evidencije za okrivljenog Đ.R..</span>
</p>
<p>&nbsp;</p>
<p>
<span class="span2">Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, u smislu čl.16. i čl.370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Đ. R. izvršio krivično djelo laka tjelesna povreda iz čl.152. st.2. u vezi st.1. KZ CG, koje mu je optužnim predlogom Osnovnog državnog tužilaštva u Beranama Kt.br.187/2013 od 05. septembra 2013. godine, stavljeno na teret, pa ga je oglasio krivim i krivičnopravno odgovornim, jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. </span><span class="span2">Pri tom, sud je, najprije, analizirao odbranu okrivljenog Đ. R. koji je negirao izvršenje krivičnog djela stavljenog mu na teret, tvrdeći da je zapravo on u predmetnom kritičnom događaju napadnut, i istu upoređivao sa dokazima izvedenim tokom postupka. Te, s toga, istu nije mogao prihvatiti, jer nesporno proizilazi da je odbrana okrivljenog Đ.R.neuvjerljiva i nelogična, budući da je ista opovrgnuta svim izvedenim dokazima, a njegovo negiranje izvršenja predmetnog krivičnog djela sračunato u cilju izbjegavanja krivice. Navedeno proizilazi iz jasnog i nespornog iskaza oštećenog J.D., te iskaza svjedoka B. M. i K. M., očevidaca kritičnog događaja, kao i nalaza i mišljenja vještaka medicinske struke doktora M. M.. Dakle, nesporno proizilazi da je okrivljeni Đ. R. izvršio krivično djelo stavljeno mu na teret, u činjeničnom opisu kako to stoji u izreci presude.</span>
</p>
<p>&nbsp;</p>
<p>
<span class="span2">Iz iskaza oštećenog J. D., datog pred Osnovnim državnim tužilaštvom u Beranama, u predmetu Kt.br.187/13, na zapisniku od 26.08.2013. godine, vidi se da je dana.... godine, oko ...časova, sa svojim drugom B. M., sjedio na terasi kafe bara „A.“, kada je došao okrivljeni Đ. R., držeći drvenu palicu – držalo od sjekire u ruci i krenuo u njegovom pravcu, ne govoreći mu ništa, i sa tim držalom ga udario u predjelu glave. Kako je vidio da će ga okrivljeni ponovo udariti, podigao je desnu ruku, pa ga je on udario u predjelu ruke. Ponovo je pokušao da ga udari, pa je on dohvatio stolicu i držao je ispred sebe, a po istoj je okrivljeni udarao, pokušavajući njega da preko nje udari. Tada ga je odgurnuo i okrivljeni je pao na pod, kada je došao policajac, pokazao službenu značku, nakon čega je prestala tuča. Naveo je da je tom prilikom B. M. samo pokušavao da ih razvadi, tako što je njega vukao nazad. </span>
</p>
<p>&nbsp;</p>
<p>
<span class="span2">Sud je cijenio iskaz oštećenog J. D. i isti u potpunosti prihvatio kao dokaz, jer je na jasan i objektivan način opisao cijeli tok predmetnog spornog događaja. Naime, najprije je na osnovu navedenog dokaza utvrđeno da se predmetni događaj desio na mjestu i vrijeme navedeno u dispozitivu presude. Utvrđeno je da je okrivljeni Đ. R.,</span><span class="span2"> sa drvenom palicom – držalom od sjekire, oštećenog J. D., najprije, udario u predjelu glave, a nakon toga i u predjelu desne ruke, a od kojih je udaraca oštećeni zadobio povrede.</span><span class="span2"> Imajući u vidu da je oštećeni na objektivan način predstavio predmetni događaj, a dovodeći isti u vezu sa iskazima svjedoka B. M. i K. M., koji su u bitnom potvrdili navedeni iskaz, nedvosmisleno se utvrđuje da je okrivljeni kritične prilike narušio tjelesni integritet oštećenog, udarajući ga </span><span class="span2">drvenom palicom – držalom od sjekire, na koji način mu je nanio povrede koje se </span><span class="span2">kvalifikuju kao lake tjelesne povrede. Navedeni iskaz je, takođe, po pitanju načina zadobijanja povreda i sredstva kojim su iste nanesene, u potpunosti, potvrđen i nalazom i mišljenjem vještaka medicinske struke doktora M. M., kao i medicinskom dokumentacijom na njegovo ime.</span>
</p>
<p>&nbsp;</p>
<p>
<span class="span2">Iz iskaza svjedoka B. M., datog pred Osnovnim državnim tužilaštvom u Beranama, u predmetu Kt.br.187/13 na zapisniku od 26.08.2013. godine, vidi se da je dana.... godine, negdje oko ...časova, sa svojim drugom J. D. sjedio na terasi kafe bara „A.“, kada je naišao okrivljeni Đ.R. držeći drvenu palicu u ruci i krenuo je u pravcu oštećenog, ne govoreći ništa. Tada je uhvatio držalo sa obje ruke i oštećenog udario u predjelu glave, da bi tada oštećeni ustao i podigao ruku, a okrivljeni ga sa držalom udario po ruci. Kako je okrivljeni i dalje pokušavao da ga udari, oštećeni je dohvatio stolicu i držao je ispred sebe, a okrivljeni je preko stolice pokušavao da ga udari. Tada ga je oštećeni gurnuo stolicom, a okrivljeni je pao na terasu lokala. Naveo je da je on oštećenog J. D. dohvatio s leđa i vukao nazad, a da je tuča prestala kada je naišao policajac.</span>
</p>
<p>&nbsp;</p>
<p>
<span class="span2">Iskaz navedenog svjedoka sud je cijenio i isti prihvatio</span><span class="span2"> kao dokaz</span><span class="span2">, jer je na realan, precizan i uvjerljiv način prezentirao predmetnu kritičnu situaciju. Isti, u bitnom, potvrđuje iskaz oštećenog J. D., a u skladu je i sa iskazom svjedoka K. M., te samim tim, u potpunosti, osporava odbranu okrivljenog Đ. R.. Iz navedenog je utvrđeno da je kritičnog dana okrivljeni svojim djelovanjem povrijedio tjelesni integritet oštećenog, na način što ga je udarao </span><span class="span2">drvenom palicom – držalom od sjekire, po glavi i po ruci, nanoseću mu na taj način</span><span class="span2"> povrede, koje se kvalifikuju kao lake tjelesne povrede, čime je izvršio krivično djelo stavljeno mu na teret.</span>
</p>
<p>&nbsp;</p>
<p>
<span class="span2">Iz iskaza svjedoka K. M., datog pred Osnovnim državnim tužilaštvom u Beranama, u predmetu Kt.br.187/2013 na zapisniku od 30.08.2013. godine, vidi se da je dana.... godine, oko ...časova, sjedio na terasi kafe bara „A.“ u B.. U jednom trenutku, čuo je vrisku gostiju, okrenuo se i vidio momka da u ruci drži držalo od sjekire, a preko puta njega momka kako drži ispred sebe stolicu. Kako je on policajac, smatrao je da je njegova obaveza da reaguje, pa je odmah prišao do ove dvojice momaka. Istakao je da oštećeni nije stolicom udarao okrivljenog, već je istu držao ispred sebe kako ga okrivljeni ne bi udarao drvenim držalom od sjekire kojim je zamahivao u njegovom pravcu. Naveo je i da je neko lice, za koje je kasnije saznao da se zove B. M., bio udaljen 2 – 3 metra od njih, i na njegovo upozorenje da prestanu sa tučom ostao je na mjestu gdje je bio. </span>
</p>
<p>&nbsp;</p>
<p>
<span class="span2">Sud je prihvatio iskaz pomenutog svjedoka, jer je isti na realan, precizan i uvjerljiv način prezentirao predmetnu situaciju, a takođe, u skladu je i sa ostalim izvedenim dokazima: iskazom oštećenog J. D. i iskazom svjedoka B. M., koje je sud u potpunosti prihvatio. Na osnovu istog, utvrđeno je da je predmetnog dana, u trenutku kada je ovaj svjedok posmatrao predmetni događaj, oštećeni J. D. </span><span class="span2">podignutom stolicom pokušavao da se odbrani od udaraca okrivljenog Đ. R., što je u potpunosti u skladu sa činjenicama koje su nesporno utvrđene u toku postupka.</span>
</p>
<p>&nbsp;</p>
<p>
<span class="span2">Iz izvještaja ljekara specijaliste JZU Opšte bolnice B., br.... od.... godine, na ime J. D., vidi se da je isti ima u predmetnom događaju zadobio povrede: u potiljačnom dijelu glave otok, veličine 4 x 3 cm i u predjelu desne podlaktice ekskorijecije i crvenilo, veličine 4 x 6 cm.</span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke doktora M. M., koji je dat na zapisniku kod Osnovnog državnog tužioca u Beranama, dana 30.08.2013. godine, vidi se da povrede oštećenog J. D. navedene u medicinskoj dokumentaciji predstavljaju lake tjelesne povrede. Da je otok u predjelu glave i crvenilo u predjelu desne podlaktice i oguljotina kože u predjelu desne podlaktice mogle nastati udarcem drvenim predmetom neravnih ivica. </span>
</p>
<p>&nbsp;</p>
<p>
<span class="span2">Sud je cijenio naveden izvještaj ljekara specijaliste i isti prihvatio kao nesporan dokaz, jer potiče od nadležne zdravstvene ustanove. Takođe, cijenio je </span><span class="span2">nalaz i mišljenje vještaka medicinske struke doktora M.M., koji je u potpunosti prihvatio, jer se navedeni vještak veoma objektivno i stučno izjasnio u skladu da strukom i naukom. </span><span class="span2">Na osnovu navedenih dokaza, utvrđeno je da je u predmetnom kritičnom događaju oštećeni J. D. zadobio sljedeće </span><span class="span2">povrede: u potiljačnom dijelu glave otok veličine  4 x 3 cm i u predjelu desne podlaktice ekskorijecije i crvenilo veličine 4 x 6 cm</span><span class="span2">, koje se kvalifi</span><span class="span2">kuju kao lake tjelesne povrede. Utvrđeno je da su ove povrede  mogla nastati </span><span class="span2">udarcem drvenim predmetom neravnih ivica. Te, s toga, n</span><span class="span2">avedeni nalaz i mišljenje u potpunosti je, po pitanju sredstva kojim su povrede oštećenom nanesene, u skladu sa iskazom oštećenog J. D. i iskazom svjedoka B.M., koje je sud u potpunosti prihvatio, a istim je, još jednom, obezvrijeđena odbrana okrivljenog Đ. R. koji negira izvršenje krivičnog djela stavljenog mu na teret.</span>
</p>
<p>&nbsp;</p>
<p>
<span class="span2">Iz potvrde Uprave policije - PJ B., br.SL od 26.08.2013. godine, o privremeno oduzetim predmetima, vidi se da je ovlašćeni policijski službenik od okrivljenog Đ. R., dana 26.08.2013. godine, oduzeo drvenu palicu, dužine oko 1 metar – držalo od sjekire.</span>
</p>
<p>&nbsp;</p>
<p>
<span class="span2">Sud je cijenio navedenu potvrdu i istu u potpunosti prihvatio kao dokaz, jer potiče od nadležnog državnog organa, snadbjevena je potpisom i pečatom ovlašćenog lica. Iz iste je, nesporno, utvrđeno da je ovlašćeni policijski službenik od okrivljenog Đ. R., kritičnog dana, privremeno oduzeo</span><span class="span2"> drvenu palicu, dužine oko 1 metar – držalo od sjekire, a </span><span class="span2">koja predstavlja sredstvo kojim je okrivljeni kritične prilike izvršio predmetno krivično djelo.</span>
</p>
<p>&nbsp;</p>
<p>
<span class="span2">Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog Đ. R., stekla sva bitna obeležja bića krivičnog djela laka tjelesna povreda iz čl.152. st.2. u vezi  st.1. KZ CG. Naime, tokom postupka nesporno je utvrđeno da je okrivljeni Đ. R.,</span><span class="span2"> dana.... godine, oko ...časova, na terasi kafe bara "A." u ul. "M. Z.", u B., lako tjelesno povrijedio oštećenog J. D., na način što ga je drvenim držalom, sredstvom podobnim da tijelo teško povrijedi i zdravlje teško naruši udario u predjelu glave i tijela, nanijevši mu povrede u vidu: otoka veličine 4 x 3 cm u potiljačnom dijelu glave i oguljotine kože i crvenila veličine 4 x 6 cm u predjelu desne podlaktice. </span><span class="span2">Navedeno  činjenično stanje, sud je prevashodno utvrdio kroz iskaz oštećenog J. D. i iskaze svjedoka B. M. i K. M., koji su međusobno saglasni u potpunosti, kao i kroz medicinsku dokumentaciju na ime oštećenog i nalaz i mišljenje vještaka medicinske struke doktora M. M.. Na osnovu navedenih dokaza,  utvrđeno je da je okrivljeni Đ. R., na navedenom mjestu i u navedeno vrijeme, udario oštećenog J. D. </span><span class="span2">drvenim držalom, koje predstavlja sredstvo podobno da tijelo teško povrijedi i zdravlje teško naruši, u predjelu glave i tijela, nanijevši mu na taj način sljedeće povrede: otok veličine 4 x 3 cm u potiljačnom dijelu glave i oguljotine kože i crvenilo veličine 4 x 6 cm u predjelu desne podlaktice. Na opisani način, okrivljeni je </span><span class="span2">narušio tjelesni integritet oštećenog J. D., nanoseći mu navedene povrede koja se kvalifikuju kao lake tjelesne povrede, što proizilazi iz nalaza i mišljenja vještaka doktora M. M., čime je izvršio krivično djelo stavljeno mu na teret. Nesporno proizilazi kod ovako utvrđenog činjeničnog stanja, da u radnjama okrivljenog postoje sva obilježja krivičnog djela za koje je optužen, jer je okrivljeni preduzimajući radnju izvršenja, odnosno udarajući oštećenog </span><span class="span2">sredstvom podobnim da tijelo teško povrijedi i zdravlje teško naruši, u predjelu glave i tijela, </span><span class="span2">istom </span><span class="span2">nanio lake tjelesne povrede. Djelujući na opisani način, okrivljeni je postupio sa umišljajem svjestan svog djelovanja, to jest svjestan da udarajući oštećenog, istom nanosi povrede i time čini krivično djelo, pa je i htio izvršenje istog i nastupanje zabranjene posledice koja se ogleda u narušavanju tjelesnog integriteta oštećenog.</span>
</p>
<p>&nbsp;</p>
<p>
<span class="span2">Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom Đ. R. za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog </span><span class="span2">sud cijenio i uzeo u obzir da se radi o </span><span class="span2">nezaposlom licu,  ocu troje maloljetne djece, siromašnog imovnog stanja. S toga, s</span><span class="span2">ud je navedene olakšavajuće okolnosti cijenio kao osobito olakšavajuće, pa je  primjenom odredaba čl.45. i 46. KZ CG o ublažavanju kazne, okrivljenom na osnovu čl.39. KZ CG, izrekao novčanu kaznu u iznosu od ...€  /.../. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl.4. st.2. KZ CG, postići svrha kažnjavanja propisana čl.32. istog Zakonika. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista na njega uticati da u buduće ne vrši krivična djela.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka zasnovana je na odredbi čl.229</span><span class="span2">. ZKP-a </span><span class="span2">i predstavlja izdatke na ime vještačenja vještaka medicinske struke doktora M. M., u iznosu od </span><span class="span2">...€ /.../, </span><span class="span2">dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog.</span>
</p>
<p>&nbsp;</p>
<p>
<span class="span2">Okrivljenom se izriče mjera bezbjednosti oduzimanje predmeta:</span><span class="span2"> drvenog držala, kao predmeta koji je upotrijebljen za izvršenje predmetnog krivičnog djela, shodno čl.75. KZ CG.  </span>
</p>
<p>&nbsp;</p>
<p>
<span class="span2">Oštećeni J.D. radi ostvarivanja imovinskopravnog zahtjeva za naknadu štete upućuje se na parnicu, shodno čl.</span><span class="span2">239. st.2. ZKP-a.</span>
</p>
<p>&nbsp;</p>
<p>
<span class="span2">S iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 16.01.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                                      S U D I J A</span>
</p>
<p>
<span class="span1">Čukić Mirjana                                                                                             Dašić Dragan </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span2">Protiv ove presude može se izjaviti žalba </span><span class="span2">Višem sudu u Bijelom Polju, u roku od 8 </span><span class="span2">/osam/ dana od dana prijema pismenog otpravka, preko ovog suda u dva primjerka. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
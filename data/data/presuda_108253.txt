<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br. 61/2014</span>
</p>
<p class="p2">
<a href="http://bs.wikipedia.org/wiki/Slika:Coat_of_arms_of_Montenegro.svg%22 \o %22Grb Crne Gore">
<!--Image link to '0.png' can be here--></a>
</p>
<p class="p2">
<span>U IME CRNE GORE </span>
</p>
<p class="p3">
<span>OSNOVNI SUD U ULCINJU, sudija Mr Sanja Mirović, uz učešće namještenika suda Barlović Domenike, kao zapisničara, u krivičnom predmetu protiv okrivljenih Dj.L. iz Ulcinja, koga brani M. A., adv. iz Ulcinja i Dj. C. iz Ulcinja, kojeg brani L. M., adv. iz Ulcinja, zbog krivičnog djela protivpravno zauzimanje zemljišta iz čl.254 st.1 Krivičnog zakonika, odlučujući po optužnom predlogu  Osnovnog državnog tužilaštva u Ulcinju Kt.br.148/11 od 04.06.2012.godine, nakon održanog glavnog i javnog pretresa dana 07.10.2014.godine,u prisustvu zastupnika optužbe savjetnika na radu kod Osnovnog državnog tužilaštva Faruka Resulbegovića, branilaca okrivljenih, a u odsustvu okrivljenih, donio je i istog dana objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3">
<span>Prema:</span>
</p>
<p class="p3">
<span>Okrivljenom Đ.L.,JMBG..........,od oca K.,rođenom ........godine u R., sa prebivalištem u U.-naselje P. bb, državljaninu Crne Gore, </span>
</p>
<p class="p3">
<span>Okrivljenom Đ.C.,JMBG..........,od oca S.rođenom..........godine u R., sa prebivalištem u selu R. SO Ulcinj, državljaninu Crne Gore    </span>
</p>
<p class="p3">
<span>Na osnovu čl.372 tač.3 Zakonika o krivičnom postupku </span>
</p>
<p class="p2">
<span>ODBIJA SE OPTUŽBA </span>
</p>
<p class="p4">
<span>	Da su	u toku 2007.godine u selu Reč u Ulcinju, protivpravno zauzeli tuđe zemljište, vlasništvo Opštine Ulcinj, na način što su zauzeli dio kat parcele br.407  KO Reč u ukupnoj površini od 9.950 m2, koje zemljište su ogradili žičanom ogradom, </span>
</p>
<p class="p3">
<span>- čime bi izvršili krivično djelo protivpravno zauzimanje zemljišta iz čl. 254.st.1 Krivičnog zakonika.                             </span>
</p>
<p class="p3">
<span>Na osnovu čl.239 ZKP-a oštećena Opština Ulcinja se radi ostvarivanja imovinsko pravnog zahtjeva upućuje na parnični postupak.        </span>
</p>
<p class="p3">
<span>         Troškovi krivičnog postupka  o kojima će sud odlučiti posebnim rješenjem padaju na teret budžetskih sredstava suda.                                                                          </span>
</p>
<p class="p2">
<span>O b r a z l o ž e n j e</span>
</p>
<p class="p4">
<span>	Optužnim predlogom Osnovnog državnog tužilaštva u Ulcinju Kt.br.148/11 od 04.06.2012.godine, okrivljenima Dj.L. i Dj.C. stavljeno je  na teret izvršenje krivičnog djela protivpravno zauzimanje zemljišta iz čl.254 st.1 Krivičnog zakonika na način što su u toku novembra i decembra mjeseca 2010 godine u selu Reč u Ulcinju, protivpravno zauzeli tuđe zemljište, vlasništvo Opštine Ulcinj, na način što su zauzeli dio kat parcele br.407  KO Reč u ukupnoj površini od 9.950 m2, koje zemljište su ogradili žičanom ogradom.Zastupnik optužbe je do kraja glavnog pretresa ostao pri podnijetom optužnom predlogu.</span>
</p>
<p class="p3">
<span>Sud je glavni pretres održao u odsustvu okrivljenih Dj.L. i Dj.C.,jer je rješenjem vanraspravnog vijeća ovog suda Kv.br.37/13 od 23.04.2013.godine određeno da se istima sudi u odsustvu.</span>
</p>
<p class="p3">
<span>Sud je rješenjem K.br.107/12 od 2.07.2013.godine obustavio krivični postupak prema okrivljenom Lj. A., zbog izvršenja krivičnog djela protivpravno zauzimanje zemljišta iz čl.254 st.1 KZ-a, usled smrti istog, a koji je takođe bio obuhvaćen optužnim predlogom ODT-a Ulcinj Kt.br.148/11 od 4.06.2012.godine.</span>
</p>
<p class="p3">
<span> Okrivljeni Dj.L. i Dj.C. nisu dali svoje odbrane ni u prethodnom postupku, ni na glavnom pretresu jer se isti nalaze na nepoznatim adresama u inostranstvu.</span>
</p>
<p class="p3">
<span>Sud je u dokaznom postupku na saglasan predlog stranaka pročitao iskaz svjedoka G. Dj. dat na glavnom pretresu od 8.11.2013.godine, iskaz predstavnika SO Ulcinj dat kod istražnog sudije ovog suda Kri.br.154/11 od 20.12.2011.godine, pročitao zapisnik Komunalne policije Opštine Ulcinj od 3.12.2010.godine, rješenje odeljenja za Upravne pravne inspekcijske poslove Opštine Ulcinj br.03-1266/1-69 od 19.03.1971.godine i kopiju priznanice, nalaz i mišljenje vještaka geodetske struke S. Lj.a od 10.01.2012.godine, izvod iz kaznene evidencije za okrivljene od 14.11.2011.godine, izvršio uvid u Zaključak Uprave za nekretnine PJ Ulcinj br.954-3238/07 od 13.05.2009.godine kao i  u spise Uprave policije OB Ulcinj DKU br.42/07.</span>
</p>
<p class="p3">
<span>Iz iskaza svjedoka G. D. datog na glavnom pretresu K.br.107/12 od 8.11.2013.godine, proizilazi  da je negdje 2006-2007.godine angažovan od strane sada pok.Dj. F., koji je stric okrivljenima Dj.L. i C. da ogradi njihovo imanje, što je i uradio zajedno sa T. P. iz Bara, njihovim zetom, na način što je bodljikavom žicom u dva reda i željeznim cijevima ogradio isto.Dok su radili niko im nije smetao.Obzirom da živi u blizini istakao  je da je stanje na terenu isto kao i kada su ga ogradili, da je ranije na tom mjestu postojao plot, a na par mjesta i suva međa, na kojima su stavili željezne cijevi sa žicom.</span>
</p>
<p class="p3">
<span>Iz iskaza predstavnika SO Ulcinj datog pred istražnim sudijom ovog suda Kri.br.154/11 od 20.12.2011.godine, proizilazi da je Opština Ulcinj vlasnik nepokretnosti koja je predmet optužbe okrivljenih.Izlaskom na licu mjesta od strane inspektora Komunalne policije utvrdili su uzurpaciju državne i opštinske imovine od strane Lj. A., Dj.L. i Dj.C..Kao ovlašćeni predstavnik Opštine Ulcinj pridružio se krivičnom gonjenju prema okrivljenima,  i postavio imovinsko pravni zahtjev koji nije bliže odredio.</span>
</p>
<p class="p3">
<span>Iz zapisnika Komunalne policije Opštine Ulcinj od 3.12.2010.godine, proizilazi da su službenici Komunalne policije  postupajući po zahtjevu Uprave policije DKU br.42/07 od 22.02.2010.godine i urgencije br.03-240-477/3 od 22.11.2010.godine, a po prijavi Lj.A.,  izlaskom na licu mjesta u reonu brda Reč utvrdili da je uzurpirana državna i opštinska imovina  od strane Dj.L., Dj.C. i Lj.A., označena kao kat.parcele br.553,544,572, 571 i dio kat. parcele br.407, a sve u ukupnoj površini od oko 12.292 m2.</span>
</p>
<p class="p3">
<span>Iz rješenja Odeljenja za Upravno-pravne inspekcijske poslove Opštine Ulcinj br.03-1266/1-69 od 19.03.1971.godine, proizilazi da se Lj. A. iz Reča daje na korišćenja u svrhu građenja objekata zemljište iz fonda društvene svojine označeno kao dio kat.parcele br.5/101 u površini od 2.700 m2 i isti je dužan da plati na ime naknade za ustupanje zemljišta ukupan iznos od 2.700 dinara u korist Opštine Ulcinj, što je i uradio, a o čemu svjedoči kopija priznanice koja je dostavljena sudu  iz koje proizilazi da je Lj. A. dana 15.12.1972.godine uplatio iznos od 2.700 dinara u korist Opštine Ulcinj. </span>
</p>
<p class="p3">
<span>Iz nalaza i mišljenja vještaka geodetske struke S. Lj. od  10.01.2012.godine, proizilazi da su okrivljeni Dj.L. i Dj.C. ograđivanjem žičanom ogradom zauzeli dio kat.parcele br.407 po kulturi šuma 3.kl u površini od 83 m2, dio kat.parcele br.407 po kulturi šuma 3.kl u površini od 6.530m2 i dio kat.parcele br.407 po kulturi šuma 3.kl. u površini od 2.937 m2, što sve ukupno iznosi 9.550m2.Predmetna kat.parcela br.407 po kulturi šuma 3.kl u površini od 61726m2, upisana je u listu nepokretnosti br.91 KO Reč, na ime Opštine Ulcinj.</span>
</p>
<p class="p3">
<span>Uvidom u Zaključak Uprave za nekretnine PJ Ulcinj br.954-3238/07 od 13.05.2009.godine, proizilazi da se  prekida postupak po zahtjevu Lj.A. iz Ulcinja-Reč za upis nepokretnosti u kat.operatu pa se imenovani upućuje da kod Osnovnog suda Ulcinj pokrene postupak radi utvrđivanja prava korišćenja svojine na nepokretnostima označenim kao dio kat.parcele 5/101 u površini od 2.700 m2 koja mu je dodijeljena rješenjem Skupštine Opštine Ulcinj Odeljenja za upravne pravne inspekcijske poslove br.03-1266/1-69 od 19.03.1971.godine.</span>
</p>
<p class="p3">
<span>Uvidom u spise Uprave policije OB Ulcinj DKU br.42/07, proizilazi da je Lj.A. Osnovnom tužilaštvu u Ulcinju podnio krivičnu prijavu protiv NN lica zbog krivičnog djela protivpravno zauzimanje zemljišta iz čl.254 st.1 KZ-a, izvršenog u toku avgusta i septembra 2007.godine, koji su po toj prijavi formirali predmet KTN.br.118/07, te u istom podnijeli zahtjev za prikupljanje potrebnih obavještenja Upravi policije za identifikaciju parcele, površine koja je zauzeta i lica koje je zauzelo predmetnu nepokretnost.Uprava policije se postupajući po zahtjevu ODT-a iz Ulcinja više puta obraćala Sekretarijatu za inspekcijske poslove Opštine Ulcinj sa zahtjevom da njihovi službenici izađu na lice mjesta i utvrde površinu protivpravno zauzetog zemljišta, ko je vlasnik istog, kada je zauzeto i od strane kojih lica.Dana 3.12.2010.godine Komunalna policija je po navedenom zahtjevu Uprave policije izašla na lice mjesta u selu Reč i konstatovala uzurpaciju zemljišta-državne imovine od strane Dj.L., Dj.C. i Lj.A., o čemu su sačinili zapisnik,koji su dalje proslijedili Upravi policije i Sekretarijatu za zaštitu imovine.Geometar Opštine Ulcinj S. Č. je dana 3.12.2010.godine izašao na lice mjesta sa Komunalnom inspekcijom  i utvrdio da su Dj.L. i Dj.C. zauzeli opštinsko zemljište i to kat.parcelu br.553 u površini od 805 m2, kat.parcelu br.544 u površini od 2.007m2, kat.parcelu br.572 u površini od 1.305 m2 i kat.parcelu br.572 u površini od 5.175 m2, kao i dio kat.parcele br.407 u dužini od 200m, a na istom potezu dio kat.parcele br.407 zauzeo je i Lj.A. u površini od oko 3.000m2, koje pomenute parcele su vlasništvo Opštine Ulcinj o čemu je sačinio službenu zabilješku.</span>
</p>
<p class="p3">
<span>Iz izvoda iz kaznene evidencije Uprave policije Ispostava Ulcinj br.03-245-3078/2 i br.03-245-3079/2 od 14.11.2011.godine, proizilazi da Dj.C. i Dj.L., nijesu evidentirani u kaznenoj evidenciji Ispostave Ulcinj.</span>
</p>
<p class="p3">
<span>Optužnim predlogom Osnovnog državnog tužilaštva u Ulcinju Kt.br.148/11 od 4.06.2012.godine okrivljenima Dj.L. i Dj.C. stavljeno je na teret izvršenje krivičnog djela protivpravno zauzimanje zemljišta iz čl.254 st.1 KZ-a, na način što su u toku novembra i decembra 2010.godine u selu Reč u Ulcinju protivpravno zauzeli tuđe zemljište, vlasništvo Opštine Ulcinj, na način što su zauzeli dio kat.parcele br.407 KO Reč u ukupnoj površini od 9.950 m2 koje zemljište su ogradili žičanom ogradom.</span>
</p>
<p class="p3">
<span>Međutim izvedenim dokazima u postupku nesumnjivo je utvrđeno da su Dj.L. i Dj.C. predmetno krivično djelo izvršili 2007.godine kada su zemljište ogradili sa žičanom ogradom. Ovakav zaključak sud je izveo nakon što je izvršio uvid u  cjelokupne spise Uprave Policije DKU 42/07 iz kojih je utvrdio vrijeme izvršenja krivičnog djela a ovo iz činjenice da je sada pok.Lj.A. 16.10.2007.god.  podnio Osnovnom državnom tužilaštvu u Ulcinju prijavu protiv NN lica zbog izvršenja krivičnog djela protivpravno zauzimanje zemljišta iz čl. 254 st.1 KZ na štetu Opštine Ulcinj, po kojoj prijavi  je formiran predmet KTN.br.118/07, a isti su preko Uprave policije zatražili prikupljanje potrebnih obavještenja u cilju otkivanja učinilaca krivičnog djela, između ostalog zahtjevali i da inspekcijske službe Opštine Ulcinj izađu na lice mjesta i utvrde  stanje na terenu sve u toku 2007.godine, međutim inspekcija je po tim zahtjevima postupila tek 2010.godine, kada je izašla na lice mjesta  i utvrdila  da je opštinsko zemljište zauzeto do strane Dj.L., Dj.C. i Lj. A., na osnovu čega je po identifikaciji učinalaca predmetnog krivičnog djela Osnovno tužilaštvo formiralo novi predmet Kt.br.148/11 i na osnovu Zapisnika Komunalne inspekcije 2010-ta godina je uzeta kao vrijeme izvršenja predmetnog krivičnog djela.Da je predmetno krivično djelo izvršeno u toku 2007.godine sud je utvrdio i iz iskaza svjedoka G. Đ. koji je jasno, objektivno i argumentovano opisao da je  negdje tokom 2006-2007.godine angažovan od strane strica okrivljenih da bodljikavom žicom ogradi sporno zemljište koje u takvom stanju i dalje stoji, kojem iskazu je sud poklonio punu vjeru, ne nalazeći ni jedan razlog zbog kojeg bi njegovi navodi bili dovedeni u sumnju. Dakle, dovodeći sadržinu spisa Uprave policije DKU 42/07 u vezu sa nalazom vještaka koji je identifikovao sporno zemljište,te sa iskazom pomenutog svjedoka G. sud je  utvrdio da se radi o istom zemljištu koje su ogradili Đ. L. i C. upravo 2007.godine. </span>
</p>
<p class="p3">
<span> Na osnovu naprijed navedenog, sud je jasno utvrdio da su okrivljeni predmetno krivično djelo izvršili neutvrdjenog datuma u toku 2007.godine,a ne 2010.godine kako je to navedeno u optužnom predlogu, stoga je sud izmijenio činjenični opis optužnog predloga i isti upodobio utvrđenim činjenicama na glavnom pretresu, kako je to bliže predstavljeno u izreci presude, nalazeći da na taj način nije povrijeđen objektivni identitet optužbe, obzirom da je izmijenjeno vrijeme izvršenja djela ostalo u granicama onih činjenica i okolnosti na kojima se optužba zasniva, a iz kojih proizilaze zakonska obilježja krivičnog djela protivpravno zauzimanje zemljišta.</span>
</p>
<p class="p3">
<span>Za krivično djelo protivpravno zauzimanje zemljišta iz čl.254 st.1 KZ-a predviđena je novčana kazna ili kazna zatvora do jedne godine.Međutim kako je čl.124 st.1 tač.7 Krivičnog zakonika propisano da se krivično gonjenje ne može preduzeti kad protekne dvije godine od izvršenja krivičnog djela za koje se po zakonu može izreći kazna zatvora do jedne godine ili novčana kazna, a čl.125 st.7 istoga zakona propisano je zastarjelost krivičnog gonjenja nastaje u svakom slučaju kad protekne dvostruko vrjeme koje se po zakonu traži za zastarjelost krivičnog gonjenja, te kako je sud u toku postupka utvrdio da su okrivljeni Dj.L. i Dj.C. predmetno krivično djelo izvršili u toku 2007.godine, a  glavni pretres  je završen dana 7.10.2014.godine, to je isti završen nakon isteka rokova navedenih u čl.124 st.1 tač.7 i čl.125 st.7 Krivičnog zakonika.</span>
</p>
<p class="p3">
<span>Imajući u vidu prednje, sud je shodno čl. 372 tač.3 Zakonika o krivičnom postupku prema okrivljenima Dj.L. i Đ.C. odbio optužbu zbog krivičnog djela protivpravno zauzimanje zemljišta iz čl.254 s.1 KZ-a, kako je to predstavljeno u izreci presude, jer je nastupila apsolutna zastarjelost krivičnog gonjenja.</span>
</p>
<p class="p3">
<span>Sud je cijenio i ostale dokaze, pa je kod ovako utvrđenog činjeničnog stanja našao da su bez uticaja na drugačije presuđenje.</span>
</p>
<p class="p3">
<span>Kako je predstavnik oštećene Opštine Ulcinj postavio imovinsko pravni zahtjev, za  koji  zahtjev nije pružio detaljne i jasne  činjenice, to je sud shodno čl.239 ZKP-a, istog uputio da pomenuti zahtjev ostvari u parničnom postupku.</span>
</p>
<p class="p3">
<span>Shodno odredbi čl.230 st.1 ZKP-a, troškovi krivičnog postupka padaju na teret budžetskih sredstava suda, a isti se odnose na troškove vještačenja po vještaku geodetske struke S. Lj. u iznosu od 158,00 eura kao i na troškove brailaca o kojima će sud odlučiti posebnim rješenjem.</span>
</p>
<p class="p3">
<span>Sa izloženog odlučeno je kao u izreci presude.</span>
</p>
<p class="p3"></p>
<p class="p5">
<span>OSNOVNI SUD U ULCINJU</span>
</p>
<p class="p5">
<span>Dana 07.10.2014.godine</span>
</p>
<p class="p5"></p>
<p class="p5"></p>
<p class="p6">
<span>										  SUDIJA,</span>
</p>
<p class="p6"></p>
<p class="p6">
<span>		                                                                                Mr Sanja Mirović</span>
</p>
<p class="p6"></p>
<p class="p6"></p>
<p class="p6">
<span>PRAVNA POUKA:  Protiv ove presude može se izjaviti žalba Višem sudu u Podgorici, a preko ovog suda u roku od 8 dana od dana prijema prepisa iste.</span>
</p>
<p class="p6"></p>
<p class="p6">
<span>DN-a</span>
</p>
<p class="p6">
<span>1x ODT</span>
</p>
<p class="p6">
<span>1x braniocima,adv.Markić Antonu i Markić Loru</span>
</p>
<p class="p6">
<span>1x Opštini Ulcinj</span>
</p>
<p class="p6">
<span>1x u spise predmeta.</span>
</p>
<p class="p6"></p>
<p class="p6">
<span>POSTUPLJENO__________________</span>
</p>
<p class="p6">
<span>Namještenik suda_________________</span>
</p>
<p class="p7"></p>


</body>
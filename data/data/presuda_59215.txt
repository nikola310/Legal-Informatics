<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:R;font-size:12pt;}
.s1{font-weight:bold;}
.s2{color:black;}
.s3{display: inline-block; text-indent: 0; min-width: 0.2361111in;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 542/09</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU</span><span class="s1">,</span><span> kao prvostepeni krivični, sastavljen u vijeću od sudije Aleksandre Leković, kao predsjednika vijeća i sudija porotnika S. D. i J. F. kao članova vijeća, sa zapisničarom Anom Stanišić, u krivičnom predmetu okrivljenog B.S., zbog krivičnog djela -  teška kradja iz čl. 240 st.1 tač. 1. KZ, a po optužnici Osnovnog državnog tužioca u Baru Kt.br.40/2006 od 31.05.2006 godine, nakon održanog glavnog i javnog pretresa u prisustvu zastupnika optužbe za​mjenika Osnovnog državnog tužioca Nusrete Arapović, okrivljenog B.S.a i njegovog branioca F. R., advokata iz Bara, dana 19.05.2010. godine je donio i javno objavio</span>
</p>
<p class="p4"></p>
<p class="p2">
<span>P R E S U D U</span>
</p>
<p class="p4"></p>
<p class="p4">
<span>Okrivljeni B.S., ......, od oca H. i majke N. rođ. V., rođen ...... godine u Baru, stalno nastanjen u Starom Baru, ...., državljanin SCG, privatnik, oženjen, završio osmogodišnju školu, nije služio vojsku, srednjeg imovnog stanja, osudivan presudama Osnovnog suda u Baru K. br. 11/00 od 10.03.200.godine, K. br. 265/99 od 26.12.2000.godine, K. br 334/07 od 16.10.2006. godine i presudom Višeg suda u Podgorici K.br. 175/05 od 25.07.2006</span>
</p>
<p class="p4"></p>
<p class="p4">
<span>Na osnovu čl. 363 tač. 3 ZKP-a  </span>
</p>
<p class="p4"></p>
<p class="p2">
<span class="s2">OSLOBADJA SE OD OPTUŽBE</span>
</p>
<p class="p4">
<span class="s2">Da je:</span>
</p>
<p class="p4"></p>
<p class="p4">
<span>Dana 08. decembra 2005. godine, oko 15,00 časova, u Baru u ulici Bulevar revolucije H - 24, iz zaključane prodavnice autodjelova, „Jugo" , vlasništvo oštećenog H. Š., obijanjem oduzeo njegove pokretne stvari, 12 litara motornog ulja marke „Castrol" u vrijednosti od 108,00 eura i novac u iznosu od 60,00 eura, na način što je upotrebom podesnog sredstva - metalne šipke odvalio bravu na ulaznim vratima a potom ušao u prodavnicu, izvršio njeno detaljno pretraživanje i oduzeo jednu kantu motornog ulja marke „Castrol" u pakovanju od 4 litra , serijskog broja 367256R i 8 kanti motornog ulja iste marke u pakovanju od po jednog litra serijskih brojeva 2578 i 2579, a onda otvorio fiskalnu kasu koja nije bila zaključana, namjeravajući da iz nje uzme sav novac koji pronađe i iz kase oduzeo 60 eura , koliko je bilo u kasi i odnio navedene stvari i novac sa sobom, u namjeri da njihovim prisvajanjem sebi pribavi protivpravnu imovinsku korist,</span>
</p>
<p class="p4"></p>
<p class="p4">
<span>-čime bi izvršio krivično djelo - teška krađa iz člana 240. st. 1. tačka 1. Krivičnog zakonika</span>
</p>
<p class="p4"></p>
<p class="p5">
<span class="s3">-​&nbsp;</span><span>jer nije dokazano da je učinio djelo za koje je optužen </span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda. </span>
</p>
<p class="p4"></p>
<p class="p2">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnicom Osnovnog državnog tužioca u Baru Kt.br. 40/2006 od 31.05.2006 godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p6"></p>
<p class="p4">
<span>Okrivljeni B.S.  je u svojoj odbrani negirao izvršenje krivičnog djela navodeći  da nije ukrao ovo motorno ulje. Predmetno ulje su našli policajci kada su vršili pretres njegove kuće vezano za drogu i našli su više ulja nego što piše u potvrdi. On je objasnio u policiji i pred istražnim sudijom da je ovo ulje nabavio od radnika koji su radili u servisu „S“. Jedan od njih se zove A. H., a za drugog misli da je bio B., a može biti i B. jer je i on radio u „S.“. U svojoj odbrani datoj pred istražnim sudijom okrivljeni je izjavio da je ulje kupio od A. i to dva bidona od po 4 litra za iznos od 20 eura i od B.Đ.ja preostale litre u boci po litar za iznos od 30,00 eura. Đ.je, kada je došao da ga pita za ulje, vozio BMW UL registracije, a kada je donio ulje bio je vozilom Ford Siera bijele boje. Oni su mu rekli da su to ulje dobili kao reklamni materijal iz servisa „S.“. Okrivljeni je dalje naveo da je to ulje uzeo za lične potrebe, jer je imao dva auta, a i za svoje drugove iz Podgorice. Ulje koje je pronađeno kod njega kupio je možda pet dana ranije. Inspektori za narkotike Đ. i T. su vršili pretres njegove kuće. Okrivljeni im je rekao gdje je kupio ulje i onda su oni pošli u servis „S.“ i tamo im je rečeno da to ulje potiče iz njihovog servisa. Na glavnom pretresu dana 04.03.2010. godine okrivljeni je dodao da je pretres kod njega kući policija izvršila dana 07.12.2005. godine i tada su kod njega pronašli drogu i motorno ulje. Tog istog dana su ga uhapsili i priveli u CB Bar i zadržan je tu noć. Sjutradan je poveden kod istražnog sudije u Podgoricu i poslije toga mu je određen pritvor od mjesec dana i išao je u istražni zatvor. U CB Baru je tog dana saslušavan više puta.</span>
</p>
<p class="p4"></p>
<p class="p4">
<span>U dokaznom postupku na glavnom pretresu izvedeni su sledeći dokazi:</span><span class="s2"> pročitan je iskaz svjedoka A.H., pročitan je nalaz i mišljenje vještaka finansijske struke K. L. od 18.04.2006.godine, pročitana je potvrda o privremeno oduzetim predmetima od 08.12.2005.godine, izvod iz kaznene evidencije za okrivljenog B.S. pribavljen od UP PJ Bar br. 24.03/03-24508 od 29.02.2008. godine, izvršen je uvid u fotokopiju zapisnika o pretresanju stana Kri. 720/05 od 07.12.2005.godine, zatim u potvrdu o privremeno oduzetim stvarima od 07.12.2005.godine i 15.11. 2004. godine, a što je sve dostavljeno od strane Višeg suda u Podgorici, izvršen je uvid u spise predmeta Višeg suda u Podgorici K. br. 275/05 i uvid u fotodokumentaciju od 09.12.2005. godine.</span>
</p>
<p class="p4"></p>
<p class="p4">
<span>Svjedok A.H. je u svojoj izjavi datoj na glavnom pretresu u bitnom naveo da su prije nekih 4 godine u servis „S.“, gdje je radio a gdje radi danas, došli njemu nepoznati policajci. Pitali su ga da li je on A. Đ. i on im je odgovorio da on nije Đ. već H. Oni su otišli, ali su se nakon nekih 15 minuta vratili. Na njegovo pitanje o čemu se radi, odgovorili su mu da on dobro zna o čemu se i poveli su ga u SUP. Tada su mu rekli da je on prodao neko ulje B.S., koje ime je njemu bilo potpuno nepoznato. Okrivljenog zna pod nadimkom „B.“ i zna ga iz viđenja jer živi u Starom Baru. Inspektori su počeli da ga ispituju, međutim on nije znao i mislio je da se radi o maslinovom ulju. Tada su u CB-u izvršili suočavanje njega i B., pitali su B.  „ je li to taj?“ i on je rekao da jeste. B. je u policiji rekao da ima još jedan momak koji je bio sa A. i da je to E. B. Svjedok je naveo da poznaje B., ne druži se s njim ali ga poznaje. Uspio je da nađe njegov broj i policajci su ga pozvali na informativni razgovor. Svjedok je dalje naveo da su njega izveli napolje, utoliko je došao B. i poslije nekih 10 minuta za njim je ušao i B.. Svjedok se približio vratima i čuo kako B. kaže policiji“donio mi je on to ulje sa bijelim „Jugom“ prije 3-4 mjeseca“. U tom trenutku svjedok je ušao i rekao da je to vozilo „Jugo“ već 3-4 mjeseca udareno. Tada je opet policiji dao broj jednog njegovog druga koji radi u šlep službi i koji ga je vadio iz kanala, a  taj drug im je potvrdio da je to vozilo već 3-4- mjeseca rashodovano. U policiji su ga dalje ispitivali za ulje „Super specijal metalik“. Svjedok je naveo da on nikakvo ulje nije prodavao B. i da to odgovorno tvrdi. U autoservisu „S.“ gdje radi ukupno 8 godina ima ulja „Valvolin“, „Virt“ i „Mobil“. U pitanju su male zalihe, možda po jedan paket gdje stane 10 boca od po litar ulja. U autoservisu „S.“ se dogodila krađa možda mjesec dana prije nego što su ga priveli u SUP. </span>
</p>
<p class="p4"></p>
<p class="p4">
<span class="s2">Iz nalaza i mišljenja vještaka finansijske struke K. L. od  18.12.2005.godine, utvrđeno je da vrijednost protivpravno oduzetih stvari, odnosno 12 litara motornog ulja „Kastrol“, sa stanjem na dan 18.12.2005. godine iznosi 108,00 eura.</span>
</p>
<p class="p4"></p>
<p class="p4">
<span class="s2">Iz potvrde o privremeno oduzetim predmetima od 18.12.2005.godine, utvrđeno je da je od B.S. oduzeto motorno ulje marke „Castrol“ i to 4/1 kanta br.367256E i 8 kanti 1/1-GTX-protekt br. 2578-2579. Potvrdu je svojeručno potpisao okrivljeni B.S.. </span>
</p>
<p class="p4"></p>
<p class="p4">
<span class="s2">Iz izvoda iz kaznene evidencije za okrivljenog B.S. pribavljen od UP PJ Bar od 29.02.2008. godine utvrđeno je da su prema istom izricane vaspitne mjere pojačan nadzor od strane organa socijalnog staranja rješenjima Osnovnog suda u Baru i to Km. 5/98 od 02.04.1998. godine  zbog krivičnog djela iz čl. 145/1/1 u vezi čl.22 KZ SRJ ( teška krađa) i rješenjem Km. 11/98 od 14.05.1990. godine zbog krivičnog djela iz čl. 145/1/1  KZ RCG (teška krađa). Okrivljeni je osuđivan presudama Osnovnog suda u Baru K br. 11/00 od 10.03.2000. godine zbog krivičnog djela iz čl. 144/1/1 KZ RCG ( krađa ) na kaznu zatvora u trajanju od 30 dana, presudom K br. 265/99 od 26.12.2000. godine zbog krivičnog djela iz čl. 144/1 KZ RCG (krađa) na kaznu zatvora u trajanju od tri mjeseca, presudom Višeg suda u Podgorici K br. 175/05 od 25.07.2006. godine zbog krivičnog djela iz čl. 300/1 KZ CG (neovlašćena proizvodnja, držanje i stavljanje u promet opojnih droga), presudom Osnovnog suda u Baru K br. 334/07 od 16.10.2006. godine zbog krivičnog djela iz čl.240/1 KZ CG ( teška krađa ) na kaznu zatvora u trajanju od jedne godine i šest mjeseci.</span>
</p>
<p class="p4"></p>
<p class="p4">
<span>Uvidom u </span><span class="s2">u spise predmeta Višeg suda u Podgorici K. br. 275/05 u kojem se nalaze spisi Kri br. 729/05 i Ki br. 281/05 nesporno je utvrđeno da je Viši sud u Podgorici svojom naredbom Kri br. 720/05 od 06.12.2005.godine naložio pretres stana i ostalih prostorija koje koristi B.S., po kojoj naredbi je postupio MUP RCG CB Bar, pa je dana 07.12.2005.godine obavljen pretres stana i drugih prostorija u kući B. H., oca okrivljenog, o čemu je sačinjen zapisnik iz kojeg se nesporno utvrdjuje da je navedenog dana obavljen pretres stana i ostalih prostorija u smislu naredbe istražnog sudije Višeg suda. U zapisniku je dalje navedeno da je prilikom pretresanja pronadjeno 16 litara motornog ulja "Castrol GTX protection" koje se nalazi u dnevnoj sobi u kauču i dva paketića od novinske hartije u kojoj se nalazi praškasta supstanca braon boje, za koju se sumnja da je heroin, a nalazi se u kauču u dnevnoj sobi. Zapisnik je potpisan od držaoca stana B. H., oca B.S. i ovlašćenih policijskih službenika. U spisima se dalje nalazi potvrda o privremeno oduzetim predmetima od 07.12.2005.godine, u kojoj je navedeno da je od B.S. oduzeto 2 pakovanja tzv. pisamca od ilustrovane hartije u kojem se nalazila praškasta supstanca braon boje, a potvrdu je potpisao B.S.. Nadalje, iz spisa predmeta se nesporno utvrdjuje da je CB Bar donio rješenje Ku br. 725/2005 od 07.12.2005.godine, kojim je odlučeno da se B.S. zadržava u trajanju od 48 sati, koje zadržavanje se ima računati od dana 07.12.2005.godine od 11,00 časova kada je lišen slobode, odnosno kada se odazvao po pozivu. Istog dana B.S. je saslušan u CB Bar u prisustvu branioca, a zbog krivičnog djela iz čl. 300 KZ (neovlašćena proizvodnja, držanje i stavljanje u promet opojnih droga). Nakon toga je B.S. 09.12.2005.godine sproveden Višem sudu u Podgorici, a Viši sud u Podgorici je donio rješenje Kri br. 729/05 od 10.12.2005.godine kojim se B.S. određuje pritvor koji može trajati najviše mjesec dana, a računaće se od momenta lišenja slobode tj. od 07.12.2005. godine u 11,00 sati. Nakon provedenog krivičnog postupka, B.S. je presudom Višeg Suda u Podgorici K. br. 275/2005. od 21.02.2006. godine donio presudu kojom je oglašen krivim zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ i osuđen na kaznu zatvora u trajanju od dvije godine u koju kaznu mu se uračunava vrijeme provedeno u pritvoru od 07.12.2005. godine do 21.02.2006. godine. Navedena presuda je potvrđena presudom Apelacionog suda Kž br. 113/2006 od 28.06.2006. godine.</span>
</p>
<p class="p4"></p>
<p class="p4">
<span class="s2">U fotodokumentaciji od 09.12.2005. godine predstavljeno je snimak dnevnog boravka u kojem su pronađene stvari stvari ispod kauča, zatim su predstavljeni snimci kauča u kojem su pronađene stavari (motorno ulje) a zatim je dat i bliži snimak pronađenog motornog ulja. </span>
</p>
<p class="p4"></p>
<p class="p4">
<span>Ocjenom izvedenih dokaza nije dokazano da je okrivljeni izvršio krivično djelo koje mu je stavljeno na teret. Okrivljeni je optužen da je dana 08. decembra 2005. godine, oko 15,00 časova, u Baru u ulici Bulevar revolucije H - 24, iz zaključane prodavnice autodjelova, „Jugo" , vlasništvo oštećenog H. Š., obijanjem oduzeo njegove pokretne stvari, 12 litara motornog ulja marke „Castrol" u vrijednosti od 108,00 eura i novac u iznosu od 60,00 eura, na način što je upotrebom podesnog sredstva - metalne šipke odvalio bravu na ulaznim vratima a potom ušao u prodavnicu, izvršio njeno detaljno pretraživanje i oduzeo jednu kantu motornog ulja marke „Castrol" u pakovanju od 4 litra , serijskog broja 367256R i 8 kanti motornog ulja iste marke u pakovanju od po jednog litra serijskih brojeva 2578 i 2579, a onda otvorio fiskalnu kasu koja nije bila zaključana, namjeravajući da iz nje uzme sav novac koji pronađe i iz kase oduzeo 60 eura , koliko je bilo u kasi i odnio navedene stvari i novac sa sobom, u namjeri da njihovim prisvajanjem sebi pribavi protivpravnu imovinsku korist. Okrivljeni je negirao izvršenje krivičnog djela koje mu je stavljeno na teret u bitnom navodeći da su predmetno ulje pronašli policajci kada su vršili pretres njegove kuće vezano za drogu i našli su više ulja nego što piše u potvrdi. Ulje koje je pronađeno kod njega u kući kupio od A.H. i B. E. koji su radili u autoservisu "S.", a kupio ge je pet dana ranije. Dalje je naveo da je pretres kod njega u kući policija izvršila dana 07.12.2005. godine i tada su kod njega pronašli drogu i motorno ulje. Tog istog dana su ga uhapsili i priveli u CB Bar i zadržan je tu noć. Sjutradan je poveden kod istražnog sudije u Podgoricu i poslije toga mu je određen pritvor od mjesec dana i išao je u istražni zatvor, a u CB Bar je tog dana saslušavan više puta. Sud odbranu okrivljenog cijeni kao istinitu i objektivnu jer je potvđena pismenim dokazima koji su provedeni na glavnom pretresu. Naime, iz podataka iz spisa predmeta, te krivične prijave koju je podnio oštećeni, nesporno se utvrđuje da je njegova prodavnica obijena dana 08.12.2005, godine, dok se iz spisa Višeg Suda K. br 275/2005 (Kri 729/05) nesporno utvrđuje da je okrivljeni B.S. lišen slobode od strane CB Bar dana 07.12.2005. godine u 11,00 časova kada je i donijeto rješenje o njegovom zadržavanju </span><span class="s2">Ku br. 725/2005 od 07.12.2005.godine. Ovim rješenjem  se B.S. zadržava u trajanju od 48 sati, koje zadržavanje se ima računati od dana 07.12.2005.godine od 11,00 časova kada je lišen slobode. Nakon toga je B.S. je dana 09.12.2005.godine sproveden u Viši sud u Podgorici, koji je donio rješenje Kri br. 729/05 od 10.12.2005.godine kojim se B.S.u određuje pritvor koji može trajati najviše mjesec dana, a računaće se od momenta lišenja slobode tj. od 07.12.2005. godine u 11,00 sati. Prema tome, nesporno je da se dana 08.12.2005. godine, kada je obijena prodavnica autodijelova "Jugo", okrivljeni nalazio u CB Bar, gdje je bio zadržan na osnovu gore citiranog rješenja, te da je zadržan prethodnog dana u 11,00 časova. Takođe, iz spisa predmeta Višeg suda se nesporno utvrđuje da je u kući B. H., oca okrivljenog, izvršen pretres dana 07.12.2005.godine, a po naredbi Višeg suda u Podgorici od 06.12.2005.godine, te da je prilikom pretresa u kući pronađeno 16 litara motornog ulja marke "Castrol" koji su se nalazili u dnevnoj sobi u kauču, kao i dva paketića od novinske hartije za koje se tada sumnjalo da je heroin. Tada je B. i potpisao potvrdu o oduzimanju ova dva pakovanja opojne droge. Prema tome, na ovaj način je apsolutno potvrđena odbrana okrivljenog da je predmetno ulje policija pronašla kada je vršila pretres njegove kuće a vezano za drogu, te da su u njegovoj kući pronašli više ulja nego što piše u potvrdi koja se nalazi u spisima predmeta Osnovnog suda u Baru, a u kojoj potvrdi je navedeno da je dana 08.12.2005.g od okrivljenog oduzeto 12 kanti motornog ulja. Prema tome, za sud je nesporno da je ulje koje je okrivljenom stavljeno na teret optužnicom ODT-a u Baru, a koje je navodno oduzeo izvršenjem krivičnog djela teške kradje, u kući okrivljenog pronađeno dana 07.12.2005.godine, te da to ulje nikako ne može poticati iz krađe koja je izvršena dana 08.12.2005.godine iz prodavnice auto djelova "Jugo" vlasništvo H. Š. Zastupnik optužbe je na glavnom pretresu dostavio fotoelaborat koji nosi datum 09.02.2005.godinei u kojem se nalaze fotografije koje predstavljaju snimke prostorija, odnosno dnevnog boravka gdje je pronadjeno predmetno ulje. Na fotografiji br. 1 i 2 je prikazan kauč u dnevnoj sobi, a pored fotografija je konstatovano "foto br 1 snimak prostorije (dnevni boravak) u kojoj su pronadjene stvari ispod kauča i " foto br. 2 - snimak drugog kauča u kome su pronađene stvari". Dovodeći u vezu ovaj fotoelaborat sa zapisnikom o pretresanju stana i drugih prostorija Kri br. 720/05 od 07.12.2005.godine gdje je decidno navedeno da su prilikom pretresanja nađene 16 litara motornog ulja "Castrol" GTX protection koji se nalazi u dnevnoj sobi u kauču, nesporno se izvodi zaključak da je fotoelaborat sačinjen dana 07.12.2005.godine, a ne 09.12.2005.godine kako je to naznačeno na samom elaboratu. U svakom slučaju, pri nespornoj činjenici da je prodavnica autodjelova "Jugo" koja je  vlasništvo H. Š. obijena dana 08.12.2005.godine oko 15,00 časova, kako je to i optužnicom stavljeno na teret okrivljenom, a da je okrivljeni lišen slobode dana 07.12.2005.godine u 11,00 časova, znači dan ranije nego što je izvršeno krivično djelo na štetu H. Š., to je nesporno da se 08.12.2005.godine oko 15,00 časova okrivljeni nalazio u prostorijima CB Bar kao zadržano lice, te da nikako nije mogao izvršiti krivično djelo koje mu je stavljeno na teret. </span>
</p>
<p class="p4"></p>
<p class="p4">
<span class="s2">Zastupnik optužbe nije bio saglasan da se na glavnom pretresu pročitaju iskazi svjedoka Škrijelj Hajrana, policajca UP PJ Bar i i oštećenog Hamzić Šućrije, već je tražila njihovo nesposredno saslušanje na glavnom pretresu. Sud je donio rješenje da se neće saslušavati navedeni svjedoci, s obzirom da je činjenično stanje dovoljno utvrđeno tako da bi njihovo saslušanje vodilo odugovlačenju postupka. Takođe, sud je odbio predlog zastupnika optužbe da se od UP PJ Bar pribave podaci da li je u toku 2006. godine jednom ili više puta obijena prodavnica H. Š. jer u krivičnoj prijavi nije naveden datum kada je prodavnica obijena. Međutim, iz zapisnika o prijemu krivične prijave koju je podnio H. Š. se nesporno utvrđuje da je prodavnica obijena dana 08.12.2005. godine u vremenu od 14-15 časova. </span>
</p>
<p class="p4"></p>
<p class="p4">
<span>Kako nije dokazano da je okrivljeni  izvršio krivično djelo koje mu je stavljeno na teret, to je sud okrivljenog na osnovu čl. 363 tč. 3 ZKP-a oslobodio od optužbe. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 203 st. 1 ZKP-a zbog čega troškovi krivičnog postupka padaju na teret budžetskih sredstava suda. </span>
</p>
<p class="p4"></p>
<p class="p4">
<span>Na osnovu izloženog odlučeno je kao u izreci presude</span>
</p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 19.05.2010 godine</span>
</p>
<p class="p3">
<span>	  </span>
</p>
<p class="p3">
<span>      ZAPISNIČAR,				          PREDSJEDNIK VIJEĆA SUDIJA	</span>
</p>
<p class="p3">
<span>       Ana Stanišić					       Aleksandar Leković</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od  15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
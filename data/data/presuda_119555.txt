<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.s2{font-weight:bold;}
.s3{font-family:Arial;}
.p1{margin-right:-0.125in;text-align:start;hyphenate:auto;font-family:Arial Narrow;font-size:12pt;}
.p2{margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p3{text-align:justify;hyphenate:auto;keep-with-next.within-page:always;font-family:Arial Narrow;font-size:12pt;}
.p4{text-align:end;hyphenate:auto;keep-with-next.within-page:always;font-family:Arial Narrow;font-size:12pt;}
.p5{text-align:justify;hyphenate:auto;font-family:Arial Narrow;font-size:12pt;}
.p6{margin-left:0.25in;text-align:justify;hyphenate:auto;font-family:Arial Narrow;font-size:12pt;}
.p7{text-align:start;hyphenate:auto;font-family:Times New Roman;font-size:18pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span class="s1">                                                            </span>
<!--Image link to '0.jpg' can be here-->
</p>
<p class="p2"></p>
<p class="p1">
<span>                                                        U   I M E   C R N E   G O R E</span>
</p>
<p class="p3">
<span class="s1">                                                                                                                 </span>
</p>
<p class="p4">
<span class="s1">                                                                                                                     </span><span>K.br.43/12</span>
</p>
<p class="p3"></p>
<p class="p5">
<span>OSNOVNI SUD U NIKŠIĆU, kao prvostepeni krivični, sudija Ivan  Perović,  uz sudjelovanje Plane Ćuzović kao zapisničara, rešavajući u krivičnom predmetu okrivljenog N* Ž*</span><span class="s2"> </span><span> zbog kriv. djela iz čl.403 st. 1 KZ, po optužnom predlogu ODT-a iz Nikšića Kt.br.135/09 od 25.06.2009.g. nakon dovršenog glavnog i javnog pretresa, dana 10.05.2012.g. u prisustvu zastupnika  ODT-a iz Nikšića Đurišić Radovana    i okrivljenog N* Ž*, donio je i istog dana javno objavio</span>
</p>
<p class="p5"></p>
<p class="p5">
<span>                                                               P R E S U D U</span>
</p>
<p class="p3">
<span>Okrivljeni: </span>
</p>
<p class="p3">
<span>N* Ž* od oca Mi*i majke D*  rođene M*ić, rođen 1.02.1*8.g. u Nikšiću, nastanjen u mjestu rođenja Rastovac bb, crnogorac, završio osnovnu školu, nezaposlen, neoženjen, srednjeg imovnog stanja, ranije osuđivan presudom Višeg  suda u Podgorici Km.br. 8/05 od 7.11.2006.g, zbog krivičnog djela iz čl. 242 st. 4 u vezi st. 1 KZ RCG – na kaznu maloljetničkog zatvora od 6 mjeseci; </span>
</p>
<p class="p5"></p>
<p class="p5">
<span class="s2">                                                                </span><span>K r i v   j e</span>
</p>
<p class="p5">
<span>Što je:</span>
</p>
<p class="p5">
<span>Dana 26.02.2009.g u pomoćnom objektu kuće u kojoj živi u naselju Rastovac u Nikšiću, protivno odredbi čl. 27 Zakona o oružju RCG, neovlašćeno držao vojničku pušku marke »M 48« fabrički broj 21429, kalibra 7,9 mm, za koju nije imao oružni list, a koje oružje je privremeno oduzeto istog dana, od strane ovlašćenih radnika Uprave policije – PJ Nikšić.</span>
</p>
<p class="p5"></p>
<p class="p5">
<span>čime je počinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.</span>
</p>
<p class="p5"></p>
<p class="p5">
<span>Pa sud okrivljenom N* Ž* primjenom čl.4 st.2, čl.42, čl. 52, čl. 53 i čl. 54  Krivičnog zakonika i čl.374 Zakonika o krivičnom postupku, izriče</span>
</p>
<p class="p5"></p>
<p class="p5">
<span>			                      USLOVNU OSUDU </span>
</p>
<p class="p5">
<span> </span>
</p>
<p class="p5">
<span>Kojom mu utvrđuje kaznu zatvora u trajanju od 3 /tri/ mjeseca, pri čemu se ova kazna neće izvršiti ukoliko okrivljeni u roku od jedne godine po pravosnažnosti presude, ne učini novo krivično djelo. </span>
</p>
<p class="p5"></p>
<p class="p5">
<span>Na osnovu čl.75 Krivičnog zakonika sud okrivljenom  izriče mjeru bezbjednosti trajnog oduzimanja vojničke puške marke »M 48« fabrički broj 21429, kalibra 7,9 mm, obzirom da se radi o predmetu koji je upotrijebljen za izvršenje krivičnog djela.</span>
</p>
<p class="p6"></p>
<p class="p5">
<span>Obavezuje se okrivljeni da na ime paušala kao dijela troškova krivičnog  postupka  uplati iznos od 30,00  eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-32.</span>
</p>
<p class="p5"></p>
<p class="p3">
<span>                                                              O b r a z l o ž e nj e</span>
</p>
<p class="p5"></p>
<p class="p5">
<span>ODT iz Nikšića optužnim predlogom Kt.br.135/09  stavio je na teret okrivljenom N* Ž*  izvršenje krivičnog djela  nedozvoljeno držanje oružja i eksplozivnih materija iz čl.403 st.1 KZ pa je zastupnik ODT-a Đurišić Radovan   ostao pri optužnom aktu izmijenjenom na glavnom  pretresu, predlažući sudu u završnoj riječi da okrivljenog osudi po zakonu i izrekne mu mjeru bezbjednosti oduzimanja predmeta.</span>
</p>
<p class="p5"></p>
<p class="p5">
<span>Okrivljeni N* Ž* negirao je u svojoj odbrani izvršenje krivičnog djela navodeći da je dana 25.02.2009.g., nikšićka policija izvršila pretres kuće koju koriste on, njegova majka i sestra S*kao i pomoćnih prostorija koje koriste oni i njegov brat Novo čija je kuća u neposrednoj blizini. U ljetnjoj kuhinji u pomoćnim prostorijama policija je pronašla u ormaru pušku M 48 koju je njegov otac koji je prije šest godina preminuo, donio sa ratišta i stalno je držao na tom mjestu a nakon njegove smrti tu pušku niko nije dirao. On kao i njegova majka, sestra i brat znali su da se puška tamo nalazi ali iz pijeteta  prema ocu nijesu htjeli da je diraju. Poznato mu je da je njegov pokojni otac imao nekakav papir kojim je dokazivao porijeklo puške – da ju je dobio na ratištu od starješine a ne zna da li je otac imao oružni list. Misli da je nakon očeve smrti vođen ostavinski postupak ali nije siguran, a imali su namjeru da pušku prevedu na brata, da bi je i dalje držali kao uspomenu. Nije znao da je imao obavezu da pušku prijavi policiji.  Misli da je cjelokupna imovina prevedena na njegovu majku ali nije siguran u to. </span>
</p>
<p class="p5"></p>
<p class="p5">
<span>Okrivljeni je u završnoj riječi ostao pri iznijetoj odbrani, predlažući sudu da ga oslobodi od optužbe. </span>
</p>
<p class="p5"></p>
<p class="p5">
<span>Sud je u dokaznom postupku saslušao svjedoke N* D* i N* N*, pročitao zapisnik o pretresanju stana i drugih prostorija PJ Nikšić br. 3/09 od 26.09.2009.g., odluku Teritorijalne odbrane Crne Gore kojom se N* Milivoje nagrađuje puškom marke M 48, kalibar 7,9 mm, fabrički broj 21429, na saglasan predlog stranaka pročitao nalaz i mišljenje vještaka balističara dipl.ing. B* B*a, izvršio uvid u spise predmeta Osnovnog suda u Nikšiću O.br. 297/04, pročitao presudu Višeg suda u Podgorici Km.br. 8/05 i pročitao izvod iz kaznene evidencije na ime okrivljenog. </span>
</p>
<p class="p5"></p>
<p class="p5">
<span>Svjedok N* N* nije iskoristio svoje zakonsko pravo da kao privilegovani svjedok – brat okrivljenog  uskrati davanje iskaza pa je naveo da se predmetna puška nalazila u pomoćnom objektu kuće u kojoj sada žive N* Ž* i N* D*a, pri čemu on ne živi sa njima a poznato mu je da je N* Mi* pušku donio sa ratišta ali nije imao oružni list za pušku. Pušku su zadržali kao uspomenu na oca a nijesu imali municije za istu. Nakon smrti N* M* vođen je ostavinski postupak I misli da su kuća i zemlja prevedeni na njihovu majku N* D*. Sjeća se da je dao izjavu u ostavinskom postupku ali samo rješenje iz ostavinskog postupka nije čitao. On, njegov brat i sestre odrekli su se naslednog dijela u korist N* D*. Nije mu poznato da je podnošen predlog za donošenje dopunskog ostavinskog rješenja. </span>
</p>
<p class="p5"></p>
<p class="p5">
<span>Svjedok N* D*a  nije iskoristila  svoje zakonsko pravo da kao privilegovani svjedok  - majka okrivljenog uskrati davanje iskaza pa je navela da je njen pokojni suprug Mi* sa ratišta donio pušku i ista se nalazila u jednom pomoćnom objektu blizu njihove porodične kuće. U ostavinskom postupku vođenom nakon smrti njenog supruga ona je oglašena za naslednika jer su se njihova djeca odrekla nasledstva u njenu korist. Predmet ostavinskog postupka bili su kuća i imanje a kako puška nije bila obuhvaćena ostavinskim postupkom, ni ona sama nije oglašena za naslednika u odnosu na pušku. Nije podnosila predlog za donošenje dopunskog ostavinskog rješenja koje bi se odnosilo na pušku a u vezi nje nije se obraćala policiji i nije je prijavljivala, budući da su na pušku bili i zaboravili jer su je držali u jednom ormaru u pomoćnim prostorijama.  Izjavila je da nije znala da pušku treba prijaviti a nakon smrti N* M* niko predmetnu pušku nije dirao. </span>
</p>
<p class="p5"></p>
<p class="p5">
<span>Zapisnikom o pretresanju stana i drugih prostorija PJ Nikšić od 26.02.2009.g., navedeno je da je prilikom pretresanja kuće N* Ž*, između ostalog pronađena puška M 48 kalibra 7,9 mm, fabrički broj 12429 u plakaru pomoćnog objekta. </span>
</p>
<p class="p5"></p>
<p class="p5">
<span>Na osnovu nalaza i mišljenja vještaka balističara dipl.ing. B* B*a, koji je sud prihvatio kao stručan i objektivan, utvrđeno je da je puška marke CZ model 48, kalibra 7,9 mm, fabrički broj 21429 ispravna. </span>
</p>
<p class="p5"></p>
<p class="p5">
<span>Odlukom Teritorijalne odbrane RCG navedeno je da se zbog naročitih uspjeha postignutih u vršenju vojne službe u teritorijalnoj odbrani N* M* nagrađuje sa puškom marke M 48, kalibra 7,9 mm, fabrički broj 21429. </span>
</p>
<p class="p5"></p>
<p class="p5">
<span>Uvidom u spise predmeta Osnovnog suda u Nikšiću O.br. 297/04 utvrđeno  je da je dana 23.04.2004.g., održana ostavinska rasprava iza smrti N* M*,  na kojoj se supruga ostavioca N* D* prihvatila prava nasleđa na zaostavštini a njena djeca N* Novo, N* Ž*, N* M*a i N* S*a odrekli su se  prava nasleđa u korist majke N* D* /što je konstatovano zapisnički/. Iz rješenja o nasleđivanju proizilazi da se u ovom slučaju zaostavština odnosila na nepokretnu imovinu upisanu u listu nepokretnosti broj 386 KO Rastovac kod direkicije za nekretnine RCG PJ Nikšić. Dana 28.06.2006.g., Osnovni sud u Nikšiću, donio je dopunsko rješenje o nasleđivanju kojim je oglasio N* D*za naslednika u odnosu na naknadno pronađenu zaostavštinu N* M* – prava po osnovu 5000 akcija kod Euro-fonda.</span>
</p>
<p class="p5"></p>
<p class="p5">
<span>Na osnovu presude Višeg suda u Podgorici Km.br. 8/05  od 22.07.2005.g., pri čemu je ova odluka stupila na pravnu snagu dana 7.11.2006.g., utvrđeno je da su  N* Ž* I M*ć M* oglašeni krivim zbog izvršenja krivičnog djela razbojništvo iz čl. 242 st. 3 u vezi st. 1 KZ RCG, te da je svaki ponaosob osuđen na kaznu maloljetičnog zatvora u trajanju od po 6 mjeseci.  </span>
</p>
<p class="p5"></p>
<p class="p5">
<span>Sud nalazi da je nesumnjivo utvrdjeno da je okrivljeni N* Ž* dana 26.02.2009.g u pomoćnom objektu kuće u kojoj živi  u naselju Rastovac u Nikšiću, protivno odredbi čl. 27 Zakona o oružju RCG, neovlašćeno držao vojničku pušku marke »M 48« fabrički broj 21429, kalibra 7,9 mm, za koju nije imao oružni list a koje oružje je privremeno oduzeto istog dana, od strane ovlašćenih radnika Uprave policije – PJ Nikšić, kojim radnjama je ostvario sva bitna obilježja krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika.</span>
</p>
<p class="p5"></p>
<p class="p5">
<span>Naime, nesporno je da je otac okrivljenog N* Ž*, sada pokojni N* M* od Teritorijalne odbrane RCG dobio kao nagradu pušku / kako to proizilazi iz odluke navedenog organa / , koja je više godina nakon njegove smrti pronađena od strane policije u pomoćnom objektu kuće u kojoj živi okrivljeni / kako to proizilazi iz  zapisnika o pretresanju stana i drugih prostorija PJ Nikšić/ ,pri čemu je ista bila u ispravnom stanju / kako to proizilazi iz nalaza i mišljenja vještaka balističara /. </span>
</p>
<p class="p5"></p>
<p class="p5">
<span>Nesporno je da je nakon smrti Ni* M* vođen ostavinski postupak nakon koga je donijeto ostavinsko rješenje, te da je naknadno donijeto i dopunsko ostavinsko rješenje. Oba rješenja odnosila su se isključivo na nepokretnu imovinu N* M* – kuću i zemlju, što znači da puška nikada nije bila predmet zaostavštine a članovi porodice N* Mi* istu su na ostavinskoj raspravi mogli prijaviti sudu, u cilju priključivanja ostavinskoj masi. </span>
</p>
<p class="p5"></p>
<p class="p5">
<span>Kako to okrivljeni N* Ž* kao ni ostali članovi porodice nijesu učinili, to isti nikada nijesu preduzeli niti jedan akt u pravcu legalizacije puške.</span>
</p>
<p class="p5"></p>
<p class="p5">
<span>Iz prednjeg proizilazi da je okrivljeni znao da postoji predmetna puška, koja nije bila predmet ostavinskog postupka budući da se o pravu nasleđa u odnosu na nju na ostavinskoj raspravi nije izjašnjavao, da je u pomoćnim prostorijama kuće u kojoj živi, pri čemu je nije prijavljivao policiji u dužem vremenskom periodu što za sud jedino može značiti da je on bio svjestan kako bez potrebnog ovlašćenja – oružnog lista , drži pušku jer je zakoniti vlasnik iste  - njegov otac, preminuo a on sam nije imao bilo kakvo odobrenje za njeno držanje što znači da je bio svjestan da može  - držeći neovlašćeno dato oružje, počiniti krivično djelo ali je ne prijavljujući pušku očigledno na to i pristao što znači da je djelovao sa eventualnim umišljajem. </span>
</p>
<p class="p5"></p>
<p class="p5">
<span>Navode okrivljenog da zapravo nije znao da je njegova obaveza bila da prijavi pušku policiji, sud smatra paušalnim pokušajem izbjegavanja sopstvene odgovornosti  jer je opšte poznata činjenica da je zabranjeno držanje oružja bez posjedovanja oružnog lista a on je  bio svjestan da legalni držalac te puške nije više među živima a da on sam ne posjeduje pravni osnov za  pritežanje iste. </span>
</p>
<p class="p5"></p>
<p class="p5">
<span>To što su majka i brat okrivljenog takođe znali gdje se ova puška nalazi pa istu nijesu prijavljivali, po ocjeni suda ne utiče na krivicu N* Ž*, jer se optužni akt  u čijim je granicama sud dužan da se kreće, odnosio isključivo na N* Ž* te je sud jedino utvrdjivao da li ima u njegovim radnjama obilježja predmetnog krivičnog djela. </span>
</p>
<p class="p5"></p>
<p class="p5">
<span>Svjedok N* D* navodi da su ona i članovi njene porodice, nakon smrti N* M* bili zaboravili na pušku ali je to opovrgnuto navodima samog okrivljenog N* Ž* da su znali da je puška u pomoćnom objektu ali da je iz pijeteta prema pokojniku nijesu dirali. </span>
</p>
<p class="p5"></p>
<p class="p5">
<span>Prilikom odlučivanja o krivičnoj sankciji, shodno čl. 42 KZ  sud je kao olakšavajuće okolnosti okrivljenom cijenio relativnu mladost u vrijeme izvršenja krivičnog djela, činjenicu da se radi o nezaposlenom licu, dok je kao otežavajuću okolnost cijenio raniju osuđivanost  u koju se sud uvjerio uvidom u izvod iz kaznene evidencije, pri čemu je  ranija osuda postala pravosnažna dana 27.11.2006.g., - dakle prije više od pet godina, pa su ispunjeni uslovi iz čl. 53 i 54 KZ zbog čega je sud  istom izrekao uslovnu osudu uz utvrđivanje kazne zatvora u trajanju od 3 mjeseca istovremeno određujući da se kazna neće izvršiti ukoliko okrivljeni u roku od jedne  godine po pravosnažnosti ove presude ne počini novo krivično djelo, cijeneći da će se na ovaj način sa uspjehom postići svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p5"></p>
<p class="p5">
<span>Na osnovu čl.75 KZ sud je okrivljenom izrekao mjeru bezbjednosti trajnog oduzimanja vojničke puške marke »M 48« fabrički broj 21429, kalibra 7,9 mm, obzirom da se radi o predmetu koji je upotrijebljen prilikom izvršenja krivičnog djela.</span>
</p>
<p class="p5"></p>
<p class="p5">
<span>Sud je okrivljenog obavezao da na ime paušalnih troškova krivičnog postupka uplati iznos od 30,00 eura, srazmjerno njegovim  imovinskim prilikama, trajanju i složenosti krivičnog  postupka a ovo shodno čl.226 u vezi čl. 229 ZKP-a.</span>
</p>
<p class="p5"></p>
<p class="p5">
<span> Iz iznijetih razloga,  primjenom čl.374 ZKP-a odlučeno je kao u izreci presude.</span>
</p>
<p class="p5"></p>
<p class="p5">
<span>                                    OSNOVNI SUD U NIKŠIĆU, dana   10.05.2012.g.</span>
</p>
<p class="p5"></p>
<p class="p5">
<span>            Zapisničar,                                                                                       SUDIJA,</span><span class="s3"> </span>
</p>
<p class="p5">
<span class="s2">          </span><span>Ćuzović Plana s.r.                                                                           Ivan Perović s.r.</span>
</p>
<p class="p5"></p>
<p class="p5">
<span class="s2">                                     </span><span>ZA TAČNOST OTPRAVKA TVRDI</span><span class="s2">:</span>
</p>
<p class="p5">
<span>                                                        radnik suda.</span>
</p>
<p class="p5"></p>
<p class="p5">
<span>PRAVNA POUKA</span><span class="s2">: </span><span>Protiv ove presude dozvoljena je žalba u roku od 8 dana</span>
</p>
<p class="p5">
<span>                               od dana prijema iste preko ovog suda Višem sudu u Podgorica</span>
</p>
<p class="p5"></p>
<p class="p7"></p>
<p class="p7"></p>
<p class="p7"></p>


</body>
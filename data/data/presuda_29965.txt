<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.p1{text-indent:0.5in;margin-left:5.0in;text-align:justify;hyphenate:auto;font-family:Times New Roman;font-size:12pt;}
.p2{text-indent:0.5in;margin-left:5.0in;text-align:justify;hyphenate:auto;font-family:Arial;font-size:12pt;}
.p3{text-indent:-0.0125in;margin-left:5.0in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-left:2.0in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:2.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.p12{text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-family:Times New Roman;font-size:14pt;}
.s2{font-family:Arial;}
.s3{font-size:14pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p3">
<span>K. br. ...</span>
</p>
<p class="p4"></p>
<p class="p4"></p>
<p class="p5">
<span>U  IME CRNE GORE</span>
</p>
<p class="p4"></p>
<p class="p4"></p>
<p class="p4"></p>
<p class="p6">
<span>Viši sud u Bijelom Polju, po sudiji Gorica Đalović, uz učešće namještenika suda Sonje Marković,</span><span class="s1"> </span><span>u krivičnom predmetu optuženog Š. N. iz M., opština P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (Kz), po optužnici Višeg državnog tužilaštva u Bijelom Polju, Kt. br. ... od .... godine, nakon održanog usmenog, glavnog i javnog pretresa, dana … godine, u prisustvu zamjenika Višeg državog tužioca, Lj. M., optuženog Š. N. i njegovog branioca,  advokata C. L.,  donio je dana …. godine i javno  objavio</span>
</p>
<p class="p6"></p>
<p class="p6"></p>
<p class="p7">
<span>P  R  E  S  U  D  U</span>
</p>
<p class="p4"></p>
<p class="p4"></p>
<p class="p6">
<span>Optuženi Š. N., JMBG ..., od oca M. i majke S., rođene M., rođen 30.08.1992. godine u B. - Srbija, sa prebivalištem u mjestu M., opština P., državljanin Republike Srbije, nezaposlen, neoženjen, pismen, sa završenom osnovnom školom, srednjeg imovnog stanja, nalazio se u pritvoru od 23.08.2012. godine do 26.10.2012. godine.</span>
</p>
<p class="p4"></p>
<p class="p4"></p>
<p class="p8">
<span>K R I V  J E</span>
</p>
<p class="p9"></p>
<p class="p9"></p>
<p class="p10">
<span>	Što je:</span>
</p>
<p class="p10"></p>
<p class="p6">
<span>-dana 22.08.2012. godine, u mjestu Murino, opština Plav, neovlašćeno, radi prodaje držao opojnu drogu - marihuanu, neto mase 11,02 g, supstancu koja je Rešenjem o utvrđivanju opojnih droga ( Sl. list SRJ br. 44/02) proglašena za opojnu drogu, upakovanu u četiri ručno pravljena zamotuljka od plastične kese neto mase: 2,41 g, 2,60 g, 2,67 g i 2,05 g i jedan ručno pravljeni zamotuljak od celofana neto mase 1,29 g, koju drogu su oko 22,10 časova kod Šeremetskog potoka, opština Plav, prilikom kontrole putničkog motornog vozila marke ''Pasat'', reg. br PL AC 438, kojim je upravljao Dašić Bojan i lica u istom, a u kojem se kao putniknalazio okrivljeni, ovlašćeni policijski službenici Uprave policije Ispostave Andrijevica pronašli kod optuženog u džepovima od farmerica i oduzeli, </span>
</p>
<p class="p9"></p>
<p class="p4">
<span>	-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,</span>
</p>
<p class="p10"></p>
<p class="p10">
<span>	- pa ga ovaj sud, primjenom tog propisa i čl. 15, 32, 36, 42 st. 1, 45, 46,  51 st. 1,  75   i čl. 300 st. 7 Kz, te čl. 226, 227 st. 2 i 374 Zakonika o krivičnom postupku  (Zkp), </span>
</p>
<p class="p9"></p>
<p class="p10"></p>
<p class="p8">
<span>O S U Đ U J E</span>
</p>
<p class="p10"></p>
<p class="p10"></p>
<p class="p4">
<span>	Na kaznu zatvora u trajanju od 6 (šest) mjeseci, u koju mu se ima uračutani vrijeme provedeno u pritvoru od 23.08.2012. godine do 26.10.2012. godine.</span>
</p>
<p class="p9"></p>
<p class="p9">
<span>Prema optuženom se izriče MJERA BEZBJEDNOSTI oduzimanja predmeta,</span>
</p>
<p class="p6">
<span> i to  opojne droge - marihuane, u ukupnoj neto masi od 11,02 grama, koja je privremeno oduzeta od ovog optuženog i koja se po pravnosnažnosti presude ima uništiti.</span>
</p>
<p class="p6"></p>
<p class="p6">
<span>Optuženi se obavezuje da ovom sudu na ime paušala plati iznos od 70,00 € (sedamdeset eura), na žiro račun br. 530-12927-32, u roku od 15 (petnaest) dana po pravnosnažnosti presude, pod prijetnjom prinudnog izvršenja, dok će se o visini i obavezi ostalih plaćanja troškova postupka  donijeti posebno rješenje kada se ti podaci pribave.	</span>
</p>
<p class="p4"></p>
<p class="p8">
<span>O b r a z l o ž e n j e</span>
</p>
<p class="p4"></p>
<p class="p6"></p>
<p class="p6">
<span>Optužnicom Višeg državnog tužilaštva u Bijelom Polju, Kt. br. .. od .... godine, optuženom Š. N., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Kz.  </span>
</p>
<p class="p6"></p>
<p class="p4">
<span>	Glavni pretres je održan i zaključen u prisustvu zamjenika VDT-a u Bijelom Polju, Lj. M., optuženog Š. N. i njegovog branioca, advokata L. C. iz B. P..</span>
</p>
<p class="p4"></p>
<p class="p4">
<span>	Zamjenik VDT-a, u završnoj riječi na glavnom pretresu, ostao je pri navodima iz  optužnice, elaborirajući izvedene dokaze, i u konačnom predlažući da sud optuženog oglasi krivim i kazni na kaznu u granicama propisanim zakonom.   </span>
</p>
<p class="p6"></p>
<p class="p6">
<span>Optuženi Š. N.  u svojoj odbrani, koju je dao u VDT-u u B. Polju, naveo je da od svoje četvrte godine živi u Murinu iako je rođen u Beogradu, ali kako su mu se roditelji razveli on sa majkom živi u Murinu, a otac u Beogradu. Majka mu je nezaposlena, a sestra student i izdržavaju se od njegovog povremenog sezonskog rada, kada mjesečno može da zaradi i do 600,00 €, s tim što sezonski radi od maja do septembra - oktobra mjeseca. </span>
</p>
<p class="p6"></p>
<p class="p6">
<span>Opojnu drogu - marihuanu povremeno koristi, s tim što nije zavisnik od iste, a prvi put je koznumirao prošle godine u avgustu mjesecu, pa je u narednim mjesecima to učinio dvadesetak puta, a zatim od oktobra mjeseca 2011. godine nije je koristio, da bi je ponovo koristio početkom avgusta mjeseca 2012. godine. Tada je od njemu poznatog lica kupio jedno i po pakovanje droge za iznos od 15,00 €. Od tog istog lica je 22.08.2012. godine, kupio pet pakovanja marihuane. Prethodni dan sreo se sa tim licem, kome ne želi da saopšti ime i dao mu je 50,00 € na ime tih pet pakovanja marihuane uz dogovor  da mu drogu donese kod Šeremetskog potoka i ostavi na proširenju pored potoka. B. i P. D. poznaje jer radi kod njihovog strica i tog dana - 22.08.2012. godine, pozvao ih je da dođu u Murino da popiju piće. Oni su došli u Murino oko 21,30 časova, pa ih je zamolio da ga prevezu do Šeremetskog potoka iako im nije govorio zbog čega mu je to potrebno. Po dolasku na to mjesto rekao im je da hoće da izađe u WC, te se udaljio nekoliko metara od vozila, pronašao pet kesica sa drogom i četiri stavio u zadnji džep od farmerica, a jednu kesicu u prednji džep. Četiri pakovanja su bila zapakovana u pvc kesice, a peto u celofan od cigareta. Nakon što se vratio u vozilo i zapalio cigaretu, primijetio je dolazak vozila defender iz kog su izašla dva policajca, kontrolisali im lična dokumenta, a njega pitali da li posjeduje oružje. Izvršili su pregled i pronašli četiri pakovanja u zadnjem džepu od farmerki, a peto im je sam dao iz prednjeg džepa. Tu drogu je kupio za sebe, a nikada se nije bavio prodajom droge, mada ne može da objasni zbog čega je kupio pet pakovanja marihuane. Mjesto kod Šeremetskog potoka udaljeno je oko dva kilometra od centra Murina. </span>
</p>
<p class="p6"></p>
<p class="p6">
<span>Na glavnom pretresu ponovio je iskaz pred VDT-om i pojasnio da je drogu stalno nabavljao od jednog istog lica, s tim što je kod njega ranije uvijek kupovao manju količinu droge, najviše do iznosa od 15,00 €, i uvijek bi on potražio to lice, a sastajali bi se u Murinu. Prvi put ga je lično potražio kad je saznao da to lice prodaje marihuanu, i nikad ga nije kontaktirao telefonskim putem, već bi se sreli u Murinu, a vršili primopredaju novca i droge na mjestu udaljenom oko 500 metara od centra Murina. Prije kritičnog događaja samo je jednom drogu preuzeo sa lokacije kod Šeremetskog potoka, s tim što mu je ovo lice prethodno pokazalo mjesto gdje će drogu ostaviti, a nije mu poznato zbog čega je promijenilo lokaciju. Sa istim se prvo slučajno sreo, a onda su dogovorili vrijeme i mjesto kupovine marihuane i tad mu je u mjestu van Murina dao 50,00 €, i rekao da će mu marihuanu ostaviti kod Šeremetskog potoka, i to je prvi put da je uzeo marihuanu na ime tolikog iznosa novca, jer mu je ovo lice reklo ''donijeću ti više da me ne cimaš svaki čas''. Nije mogao da objasni zašto je četiri pakovanja stavio u zadnji džep, a peto u prednji, s tim što su ovlašćeni policijski službenici opipavanjem otkrili drogu u njegovom zadnjem džepu, a sam im je predao pakovanje koje se nalazilo u prednjem džepu. Pojasnio je na pitanje VDT-a  da za iznos od 10,00 € kupi pakovanje marihuane gramaže oko 2 grama ili nešto više, a kada je za 15,00 € kupovao marihuanu, osim takvog jednog pakovanja, to lice mu je dalo još jednu polovinu takvog pakovanja, i s toga se izjasnio da je kupio jedno i po pakovanje.</span>
</p>
<p class="p6"></p>
<p class="p6">
<span>U završnoj riječi prihvatio je završnu riječ svog branioca, koji je u istoj naveo da je optuženi kritičnom prilikom marihuanu držao radi lične upotrebe, jer je uživalac iste iako nije zavisnik. Smatra da nije dokazano da je optuženi marihuanu držao radi prodaje, a vjerovatno je imao razloga da povremeno uživa drogu, jer se nalazi u izuzetno teškoj porodičnoj situaciji, u kojoj je on jedino lice koje izdržava majku i sestru. U konačnom je predložio da se optuženi oslobodi od optužbe. </span>
</p>
<p class="p6"></p>
<p class="p4">
<span>	Sud je u dokaznom postupku na glavnom pretresu izveo dokaze, i to saslušao svjedoke D. P. i D.B.,  pročitao i to: potvrdu UP Odsjeka za borbu protiv droge i krijumčarenja - Grupe za suzbijanje droga Berane, broj 03/4-240/12-40-114/1 od 22.08.2012. godine, o privremeno oduzetim predmetima od ptuženog Š. N.;  službenu zabilješku  istog organa, koja ima svojstvo zapisnika o uviđaju, broj 03/4-240/12-40-114 od 22.08.2012. godine; zapisnik o pretresanju lica UP Ispostava Andrijevica, broj 03/4-240/12-40-114/9 od 22.08.2012. godine, izvršio uvid u fotodokumentaciju krim. Tehnike, Uprave policije PJ Berane, broj 03/3-234 od 23.08.2012. godine, pročitao  nalaz i mišljenje vještaka dipl. hem. G. N., kao sastavni dio izvještaja Forenzičkog centra u Danilovgradu, o vještačenju broj 3633/12. Sud nije izveo dokaz uvidom u izvod iz kaznene evidencije na ime okrivljenog, jer se nije raspolagalo datim dokazom, a od izvođenja istog odustao je zamjenik VDT-a.</span>
</p>
<p class="p11">
<span>	 </span><span class="s2">	</span>
</p>
<p class="p6">
<span>Ocjenom odbrane i dokaza pojedinačno, te dovedeni u vezu jedni sa drugim, i sa odbranom optuženog, utvrdjeno je kao nesporno da su, dana 22.08.2012. godine, u mjestu Šerematski potok, opština Plav, ovlašćeni policijski službenici izvršili kontrolu putničkog PMV marke ''Pasat'' i putnika u istom, koje vozilo je bilo zaustavljeno u blizini tog mjesta, i tom prilikom kod optuženog Š. N., koji se nalazio u tom vozilu pronašli opojnu drogu - marihuanu, koju je ovaj držao u džepovima od farmerica, i to četiri zamotuljka od plastične kese u neto masi od 2,41 g; 2,60 g; 2,67 g i 2,05 g i jedan zamotuljak od celofana neto mase 1,29 g, koju drogu su privremeno oduzeli. </span>
</p>
<p class="p6"></p>
<p class="p6">
<span> Ono što se postavljao kao sporno, imajući u vidu navode iz odbrane optuženog, jeste svrha u koju ju je predmetna droga bila namijenjena.</span>
</p>
<p class="p6"></p>
<p class="p6">
<span>Činjenice koje se odnose na mjesto pronalaska droge kod optuženog i okolnosti vezane za pronalazak iste sud je utvrdio iz izvedenih pisanih dokaza, a isto nije sporio ni sam optuženi. Tako, iz službene zabilješke UP Odsjeka za borbu protiv droge i krijumčarenja - Grupe za suzbijanje droga Berane, broj 03/4-240/12-40-114 od 22.08.2012. godine, koja ima svojstvo zapisnika o uviđaju, utvrđeno je da su ovlašćeni policijski službenici kritičnog dana u mjestu Šerematski potok zatekli zaustavljeno vozilo PMV marke ''Pasat'', u kom su se nalazili D. B., D. P. i Š. N., te su pregledom lica Š. N. u zadnjem džepu farmerica od istog pronašli četiri zamotuljka sa materijom za koju su sumnjali da je u pitanju marihuana, a sam optuženi je predao peti zamotuljak u kojem se nalazila ista materija.</span>
</p>
<p class="p6"></p>
<p class="p6">
<span> Iz sadržine zapisnika o pretresanju lica UP Ispostava Andrijevica, broj 03/4-240/12-40-1149 od 22.08.2012. godine, utvrđeno je da je kod optuženog pronađeno pet manjih ručno pravljenih zamotuljaka sa biljnom materijom nalik na marihuanu, a iz potvrde o privremeno oduzetim predmetima na ime optuženog, broj 03/4-240/12-40-114/1 od 22.08.2012. godine, pod tačkom jedan iste, utvrđuje se da su od istog privremeno oduzeti pronađeni zamotuljci sa biljnom materijom zelene boje, nalik na marihuanu. Navedene pisane dokaze prati fotodokumentacija UP PJ Berane, broj 03/3-234 od 23.08.2012. godine, uvidom u koju se utvrđuje izgled oduzetih zamotuljaka od ptuženog.</span>
</p>
<p class="p6"></p>
<p class="p6">
<span>Sud je u potpunosti prihvatio sadržinu izvedenih pisanih dokaza, jer ista nije učinjena spornom tokom postupka. Naime, optuženi nije sporio da je kod sebe kritičnom prilikom posjedovao pet zamotuljaka sa marihuanom, a da je sasušena biljna materija,  koja se nalazila u tim zamotuljcima opojna supstanca - droga, marihuana, potvrđeno je kroz nalaz i mišljenje vještaka dipl. hem. G. N., koji predstavlja sastavni dio izvještaja Forenzičkog centra u Danilovgradu broj 3633/12. Iz istog se utvrđuje da supstanca koja se nalazila u predmetnim pakovanjima, koji su dostavljeni na analizu, sadrži u sebi canabis i THC, u koncentraciji iznad 0,3 %, koje supstance izazivaju stanje zavisnosti  i nalaze se na listi opojnih droga. Preciznim mjerenjem utvrđeno je da se radi o ukupnoj neto masi dostavljenih uzoraka od 11,02 g, s tim što su u pitanju pojedinačno četiri ručno pravljena zamotuljka od plastične kese, sa neto masama od 2,41 g; 2,60 g; 2,67 g i 2,05 g, a jedan ručno pravljeni zamotuljak od celofana je sadržao marihuanu u neto masi od 1,29 g. </span>
</p>
<p class="p6"></p>
<p class="p6">
<span>Sud je u potpunosti prihvatio sadržinu datog izvještaja-nalaza jer ista nije osporena na bilo koji način, a radi se o nalazu koji je uradjen po pravilima struke i nauke i nakon izvršenih odgovarajućih hemijskih analiza. </span>
</p>
<p class="p6"></p>
<p class="p6">
<span>U pogledu utvrđivanja odlučne činjenice, a koja se tokom postupka ukazala spornom, u koju svrhu je bila namijenjena pronađena droga kod optuženog, sud je imao u vidu navode iz odbrane samog optuženog, koje je doveo u vezu sa iskazima saslušanih svjedoka, D. B. i D. P., te ostalim izvedenim pisanim dokazima. S tim u vezi, sud je cijenio odbranu optuženog, koji je u istoj naveo da je spornu marihuanu nabavio isključivo za svoje potrebe, ali takvu odbranu nije prihvatio, cijeneći da je isključivo usmjerena na izbjegavanje sopstvene krivice. </span>
</p>
<p class="p6"></p>
<p class="p6">
<span>Tako, optuženi u svojoj odbrani, neubjedljivo navodi da je spornu marihuanu kupio za iznos od 50,00 €, od lica od koga je i ranije povremeno vršio kupovinu, s tim što mu je prethodni dan, i to prilikom slučajnog susreta, dao novac u iznosu od 50,00 €, a da mu ovaj za isti ostavi marihuanu na skrovitom mjestu u blizini Šeremetskog potoka. Pritom, optuženi je naveo da je ranije u više navrata kod ovog lica kupovao marihuanu, ali nikad za iznos veći od 15,00 €, s tim što bi se uvijek sa tim licem sretao u Murinu i primopredaju novca i droge vršili na jednom mjestu udaljenom oko 500 metara od centra Murina. Dakle, ukazuje se nelogičnim da dolazi do promjene lokacije na kojoj se vrši primopredaja droge, bez ikakvog povoda, jer se i prethodno radilo o mjestu udaljenijem od centra lokalnih dešavanja, te imajući u vidu okolnost da optuženi ne posjeduje sopstveno vozilo, sasvim je životno nelogično da se dogovara sa tim licem da mu drogu ostavlja na mjestu kod Šeremetskog potoka, koje je dosta udaljeno od Murina, a pritom, kako sam optuženi tvrdi, nikada telefonskim putem ne kontaktira sa tim licem, već se navodno slučajno sretaju. Nadalje, dovodeći u vezu odbranu optuženog, u kojoj isti navodi da se sa svjedocima D. B. i D. P. prethodno dogovorio da se nađu u Murinu da popiju piće, pa ih onda zamolio da ga prevezu do Šeremetskog potoka, sa iskazima ovih svjedoka, koji su saglasno kod VDT-a naveli da ih je optuženi kritične večeri slučajno zaustavio dok su se vozili ka Murinu, sa namjerom da vide neke djevojke, te da su optuženog primijetili kako stoji na putu pored mosta kojim su naišli, isto ukazuje na neubjedljivost i nelogičnost navoda iz odbrane optuženog. Sud je iskaze ovih svjedoka datih pred VDT-om cijenio kao jasne i objektivne, s tim što je stanovišta da su dati svjedoci kroz svoje kasnije iskaze na glavnom pretresu pokušali da olakšaju krivično pravni položaj optuženog, odgovarajući na pitanja branioca optuženog o tom da li im je poznato da optuženi koristi drogu, iako su tvrdili da im ta okolnost nije poznata, naveli su da im je poznato da se optuženi nekad ponašao neuobičajeno i bio promjenjivog raspoloženja, što bi posredno podržavalo tezu odbrane da je optuženi navodno uživalac opojne droge. Bez obzira na istaknuto, ovi svjedoci su bili dosledni u svojim kazivanjima da je susret sa optuženim kritične večeri bio slučajan, te da su po njegovim instrukcijama se odvezli u mjesto kod Šeremetskog potoka, smatrajući da optuženi samo želi da se provozaju, a gdje je on na kratko izašao iz vozila i odmah po povratku u isto je došla policija i tom prilikom su kod njega pronađeni zamotuljci sa marihuanom. Sud je ovakve navode iskaza cijenio kao jasne i objektivne i u saglasnosti sa ostalim izvedenim dokazima. Međutim, navodi saslušanih svjedoka o slučajnom susretu sa optuženim sasvim opovrgavaju odbranu istog u kojoj navodi da se prethodno dogovorio sa njima da se nađu i popiju piće. </span>
</p>
<p class="p6"></p>
<p class="p6">
<span>Po ocjeni suda, nelogični su i navodi optuženog da je za pronađenu marihuanu kritičnom prilikom prethodno dao novac u iznosu od 50,00 €, jer se radilo o četiri pakovanja približne gramaže od dva i više grama, a jedno pakovanje je bilo duplo manje gramaže od 1,29 grama, što dovedeno u vezu sa istaknutim u odbrani optuženog ( kada je naveo da je ranije od ovog lica kupio jedno i po pakovanje marihuane za iznos od 15,00 €, objašnjavajući da jedno cijelo pakovanje obično sadrži dva i više grama i košta 10,00 €, te za preostalih 5,00 € kupio je pola takvog pakovanja), ukazuje da je kritičnom prilikom kod sebe isti posjedovao četiri uobičajena pakovanja u gramaži od preko dva grama, i polovinu od jednog takvog pakovanja, težine nešto više od jednog grama. Isto ukazuje da bi za toliku gramažu optuženi, shodno navedenom u njegovoj odbrani o prethodnoj kupovini, platio 45,00 €, a  ne 50,00 €,  jer se radi o četiri i po pakovanja, koja su kao takva evidentno bila namijenjena uličnoj prodaji, i da je isto imao namjeru iskoristiti za ličnu upotrebu, svakako, ne bi plaćao više od uobičajene prodajne cijene. Optuženi nije znao u svojoj odbrani da objasni razlike u gramaži kupljene droge četiri pojedinačna pakovanja u odnosu na peto. Osim ove naznačene nelogičnosti, po ocjeni suda, životno je neutemeljeno da optuženi koji sam tvrdi da jedini izdržava porodicu, i to majku koja ne radi i sestru koja studira, i to zarađujući sezonski mjesečno najviše do 600,00 €, a radi se o radnom angažovanju od nekih 4 - 5 mjeseci, pa te iznose troši tokom čitave godine, kupuje količinu marihuane za iznos od 50,00 €, radi ličnog uživanja, dovodeći na taj način i onako ugroženu egzisteniciju porodice u pitanje. Naprotiv, iz svega istaknutog, kao jedini logičan zaključak nameće se da je optuženi marihuanu pronađenu kod njega imao namjeru da proda i na taj način dodatno zaradi novac, a na ovaj zaključak ukazuje i broj pronađenih pakovanja, način pakovanja istih i približna količina, dakle razmjeravanje u pojedinačnim pakovanjima, koja odgovaraju uličnim pakovanjima, koja se prodaju za iznos od 10,00 €, a u pitanju su četiri takva pakovanja, dok je peto pakovanje u količini koja se prodaje uličnom prodajom za iznos od 5,00 €, i koje je kao takvo bilo posebno pakovano.  Samo ponašanje optuženog kritičnom prilikom ukazuje da je isti bio svjestan protivpravnosti svog postupanja, jer je nakon što je primijetio dolazak policije pokušao da se sakrije na zadnjem sjedištu vozila.  </span>
</p>
<p class="p6"></p>
<p class="p6">
<span>Pravno kvalifikujući činjenje optuženog, na osnovu utvrdjenog činjeničnog stanja, sud je utvrdio da je optuženi samom radnjom držanja radi prodaje opojne droge marihuane, koja supstanca je proglašena za opojnu drogu Rešenjem o utvrđivanju spiska opojnih droga (Sl. list SRJ 44/02), koju radnju je neovlašćeno preduzeo, ostvario elemente krivičnog djela iz člana 300 stav 1 Krivičnog zakonika. </span>
</p>
<p class="p4"></p>
<p class="p6">
<span>Cijeneći psihički odnos optuženog prema izvršenom krivičnom djelu, sud je stanovišta da je isto izvršio s umišljajem. Naime, optuženi je kod sebe držao opojnu drogu sa namjerom njene dalje prodaje, a to da je promet opojnih droga zabranjen predstavlja opšte poznatu činjenicu, pa je zato kod učinioca koji drži, radi prodaje, opojnu drogu uvijek prisutna svjest o neovlašćenom postupanju. Optuženom su takođe bila poznate osobine opojne droge, odnosno znao je za štetna dejstva iste i posledicu koja se ogleda kroz apstraktnu opasnost za zdravlje neodređenog broja ljudi.</span>
</p>
<p class="p4"></p>
<p class="p6">
<span>Prilikom odmjeravanja kazne optuženom cijenjene su okolnosti od uticaja na visinu iste a koje su predviđene članom 42 Kz-a, kao i to da je u konkretnom slučaju učiniocu predmetnog krivičnog djela zaprijećena kazna zatvora od 2 do 10 godina. Na strani optuženog, sud je utvrdio olakšavajuće okolnosti - da se radi o licu mlađe životne dobi, bez stalnog zaposlenja i stalnih primanja, lošeg je materijalnog stanja, a u promet je stavio manju količinu opojne droge, dok nije bilo otežavajućih okolnosti, pa je sud mišljenja da sve olakšavajuće okolnosti na strani optuženog, u svojoj sveobuhvatnosti, čine osobito olakšavajuće okolnosti, koje predstavljaju osnov za ublažavanje kazne. S toga, optuženom je ublažio zakonom predvidjenu kaznu, cijeneći da će se i sa ublaženom kaznom postići svrha kažnjavanja, te ga osudio na 6 mjeseci zatvora, a mišljenja je da će ista kazna dovoljno uticati na optuženog da ubuduće ne vrši ova i druga krivična djela.  </span>
</p>
<p class="p6"></p>
<p class="p6">
<span>  Shodno čl. 51 st. 1 Zkp-a, u izrečenu kaznu zatvora optuženom se ima uračunati vrijeme provedeno u pritvoru, računajući 23.08.2012. godine do 26.10.2012. godine.</span>
</p>
<p class="p6"></p>
<p class="p6">
<span>Na osnovu čl. 75 i čl. 300 st. 7 Kz-a, prema optuženom  izrečena je mjera bezbjednosti oduzimanja predmeta,  i to  opojne droge - marihuane, u ukupnoj neto masi od 11,02 grama, koja je privremeno oduzeta od ovog okrivljenog i koja se po pravnosnažnosti presude ima uništiti.</span>
</p>
<p class="p4"></p>
<p class="p6">
<span>Shodno čl. 226, 227 st. 2 Zkp-a, optuženi je obavezan da ovom sudu na ime paušala plati iznos od 70,00 €, pri čemu je sud cijenio složenost i trajanje krivičnog postupka,</span><span class="s3"> </span><span>dok će se o visini i obavezi ostalih plaćanja troškova postupka  donijeti posebno rješenje kada se ti podaci pribave.	</span>
</p>
<p class="p6"></p>
<p class="p6">
<span>Sa iznijetog, odlučeno je kao u izreci presude, shodno čl. 374 Zkp-a.</span>
</p>
<p class="p11"></p>
<p class="p11"></p>
<p class="p12">
<span>VIŠI  SUD  U  BIJELOM  POLJU</span>
</p>
<p class="p8">
<span>Dana, .... godine.</span>
</p>
<p class="p4"></p>
<p class="p4">
<span>Zapisničar,					         				 S U D I J A,</span>
</p>
<p class="p4">
<span>Sonja Marković			                                        		Gorica Đalović </span>
</p>
<p class="p10"></p>
<p class="p10"></p>
<p class="p11"></p>


</body>
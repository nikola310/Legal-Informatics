<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.51875in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;font-style:italic;}
.s2{font-weight:bold;}
.s3{font-style:italic;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p1">
<span>K.br.45/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog B.V. iz P., zbog krivičnog djela krađa iz čl. 239 st.1 Krivičnog zakonika,  odlučujući po optužnom predlogu ODT-a Podgorica Kt.br.127/11 od 30.12.2011. godine, kojeg je, a nakon odustanka ODT-a od daljeg krivičnog gonjenja, prihvatila i zastupala u ime oštećnog preduzeća E. P. kao supsidijarnog tužioca njen ovlašćeni predstavnik N.S.S.,  nakon glavnog i javnog pretresa, održanog u prisustvu ovlašćenog predstavnika supsidijarnog tužioca, 23.05.2013. godine, donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni:</span>
</p>
<p class="p4">
<span class="s1"> </span>
</p>
<p class="p4">
<span>B.V. od oca M. i majke A., rođene M., rođen...godine u P., sa prebivalištem u P., državljanin Crne Gore, završio srednju školu, penzioner, oženjen, otac petoro djece, lošeg imovnog stanja, ranije neosuđivan,</span>
</p>
<p class="p4"></p>
<p class="p4">
<span>Na osnovu čl. 373 st.1 tač. 2 Zakonika o krivičnom postupku </span>
</p>
<p class="p4"></p>
<p class="p3">
<span>OSLOBAĐA SE OD OPTUŽBE </span>
</p>
<p class="p4"></p>
<p class="p4">
<span>Kojom je predstavljeno da je</span><span class="s2">:</span>
</p>
<p class="p4"></p>
<p class="p4">
<span>Dana...godine, u  Ulici ..., u Podgorici, oduzeo tuđu pokretnu stvar – električnu energiju, vlasništvo oštećenog preduzeća E. P., u namjeri da njenim prisavajanjem pribavi protivpravnu imovinsku korist u iznosu od preko 150,00 €, na način što je u svojoj porodičnoj kući, na električnom brojilu pomjerio jednu naponsku klemu usljed čega se utrošak električne energije nije mogao registrovati, u čemu je otkriven prilikom kontrole ovlašćenih radnika oštećenog preduzeća</span>
</p>
<p class="p4"></p>
<p class="p4">
<span>-čime bi  izvršio krivično djelo teško  krađa iz čl. 239 st.1 Krivičnog zakonika</span>
</p>
<p class="p4"></p>
<p class="p4">
<span>Troškovi krivičnog postupka padaju na teret supsidijarnog tužioca - E.P.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT-a Podgorica Kt.br.127/11 od 30.12.2011. godine kojeg je na glavnom pretresu zastupao Korać Bojan, savjetnik na radu kod ODT-a Podgorica, okrivljenom B.V.  stavljeno je na teret izvršenje krivičnog djela krađa  iz čl.239 st.1 Krivičnog zakonika. Zastupnik optužbe je na glavnom petresu dana 23.05.2013. godine odustao od daljeg krivičnog gonjenja  protiv okrivljenog navodeći  da nije dokazano da je izvršio krivično djelo stavljeno mu na teret.Ovlašćeni predstavnik oštećenog preduzeća E. P. je nastavila krivično gonjenje kao supsidijarni tužilac, a u smislu čl. 59 Zakonika o krivičnom postupku, ističući  u završnoj riječi  da u cjelosti ostaje pri podnijetom optužnom predlogu Osnovnog državnog tužilaštva, te predlažući da se okrivljeni oglasi krivim, kazni po zakonu i obaveže da oštećenoj na ime imovinsko-pravnog zahtjeva isplati iznos od 2.572,82 €.</span>
</p>
<p class="p4"></p>
<p class="p4">
<span>Okrivljeni B. V.</span><span class="s3">,</span><span> je kako u prethodnom postupku pred sudijom za istragu, tako i na glavnom pretresu naveo da sa suprugom, mlađim sinom i snahom živi u C., a da u P. dolazi samo kada je neophodno da posjeti ljekara, da nikada nije živio u toj kući, te da ponekad dođe na nedjelju dana.Istakao je da u kući, koja se nalazi u ul..., povremeno kada ima posla,  živi njegov sin M., te da navedenu kuću nikad ne izdaju.Pojasnio je da zbog slabog vida jedva uočava ljudske likove, ističući da nije tačno da je bilo kada nešto  dirao na brojilu za struju, niti to umije, kao i da koliko je njemu poznato, brojilo, mimo radnika iz E. niko iz njegove porodice nije dirao.Dodao je da on zbog problema sa vidom jedva raspoznaje ljudske likove, da nosi dioptriju 9,5 sa 10, o čemu postoji medicinska dokumentacija, te da   račune koji stižu plaća njegov sin M. ako nešto zaradi, i on od penzije, ukoliko njegov sin nema.</span>
</p>
<p class="p4"></p>
<p class="p4">
<span>Sud je u dokaznom postupku:saslušao ovlašćenog predstavnika supsidijarnog tužioca oštećenog preduzeća E. P., saslušao svjedoke B. M., N.R., V.M., B.H., pročitao zapisnik E. P. o kontroli mjernog mjesta br. 15650 od 21.12.2010. godine, pročitao izvod iz KE na ime okrivljenog izdat od UP PJ Podgorica pod br. 29-245/12-1841/2-568 od 02.02.2012. godine.</span>
</p>
<p class="p4"></p>
<p class="p4">
<span>Ocjenom navoda optužbe i odbrane, te svih provedenih dokazim na glavnom pretresu, kako pojedinačno, tako i u međusobnoj povezanosti,  te dovedeći  iste u logičku vezu sa navodima odbrane okrivljenog i svjedoka,  u postupku nije dokazano da je okrivljeni izvršio krivično djelo koje mu je optužnim aktom stavljeno na teret, pa je sud okrivljenog B.V.  oslobodio od optužbe primjenom odredbe čl.373 st.1 tač.2 Zakonika o krivičnom postupku.</span>
</p>
<p class="p4"></p>
<p class="p4">
<span>Svjedok B.M.  je u prethodnom postupku pred sudijom za istragu i na glavnom pretresu posvjedočio da je polovina predmetne kuće u vlasništvu njegovog oca, a druga polovina u vlasništvu njegovog ujaka, pojašnjavajući da u dijelu koji je vlasništvo njegovog oca ponekad boravi on, te da on na pomenutom brojilu ništa nije dirao.Naveo je da je  na dan predmetne kontrole kuću ostavio otključanu, te da su ga u jednom trenutku pozvale komšije saopštavajući mu da su došli ljudi iz E. i da su ušli u kuću.Napomenuo je da je u trenutku kada  je ušao u kuću ispod brojila zatekao  jednu stolicu, dok su se u kući nalazila tri radnika koji su tom prilikom uključivali šporet i šetali kroz kuću, te da su kada ih je pitao o čemu se radi, odgovorili da na brojilu za struju nema neke plombe.Istakao je da je to brojilo i prije, kao i u toku kontrole bilo zaključano u ormaru u kojem se nalazilo, te da je ključ od ormara u kojem se nalazilo brojilo u trenutku kontrole bio na zajedničkim ključevima od kuće.Naveo je da su prije predmetne kontrole radnici E. dolazili u njegovu kuću i ustanovili kvar brojila, pojašnjavajući tom prilikom da će za par dana doći i zamijeniti isto, ali da to nisu uradili. Izjavio je da nikada nije potpisao nikakav zapisnik o kontroli, niti mu je bilo ko govorio da treba da ga potpiše, kao i da na predmetnom brojilu niko od ukućana nije ništa dirao, te da nijesu tačni navodi da je njegov otac, ili bilo ko od drugih ukućana koristio struju neovlašćeno.</span>
</p>
<p class="p4"></p>
<p class="p4">
<span>Svjedok N.R., radnik E.P. je pred sudijom za istragu  i na glavnom pretresu istakao da su odnosnom prilikom kod potrošača utvrdili da je pomjeren jedan naponski most, nakon čega su doveli mjerno mjesto u ispravno stanje, isključili sa mreže i plombirali brojilo.Naveo je i da su predmetnom prilikom on, i njegove kolege V.N. i B.H. sačinili zapisnik o kontroli mjernog mjesta, koji je potpisan od strane lica koje je prisustvovalo kontroli, odnosno od strane sina okrivljenog.Pojasnio je da navedenoj kontroli nije prisustvovao okrivljeni B.V., kao i da se ne može sjetiti da li je ikada ranije kod navedenog potrošača vršio kontrolu mjernog mjesta.</span>
</p>
<p class="p4"></p>
<p class="p4">
<span>Svjedok V.M., radnik E. P., je u postupku pred sudijom za istragu i na glavnom pretresu izajavio da u cjelosti ostaje kod sadržine  navoda iz zapisnika o kontroli mjernog mjesta, navodeći da je predmetnom kontrolom,  koliko se sjeća ustanovljeno da je skinuta jedna naponska klema tako da brojilo nije registrovalo potrošnju električne energije po toj fazi.Istakao je da je navedenoj  kontroli prisustvovala žena, te da je kasnije u toku kontrole došao i njen sin, ali da se ne sjeća ko je od njih dvoje potpisao, i da li je uopšte potpisao zapisnik o kontroli mjernog mjesta.Dodao je da se u hodniku kod potrošača nalazio ormar u kojem je bilo smješteno predmetno brojilo, da je bio zaključan, ali da da su ključem koji se nalazio na ormaru otključali isti i pristupili kontroli mjernog mjesta.</span>
</p>
<p class="p4"></p>
<p class="p4">
<span>Svjedok B.H., radnik E. P.  je i u prethodnom postupku i na glavnom pretresu posvjedočio da je predmetne prilike zapisnik o kontroli mjernog mjesta potpisao sin osumnjičenog, koji je i prisustvovao kontroli, obzirom da na zapisniku stoji njegovo ime i prezime, sa oznakom u kojem je srodstvu sa okrivljenim, a ispod imena i prezimena njegov matični broj, te da bi u suprotnom stajalo da odbija da potpiše. Naveo je da u cjelosti ostaje pri sadžini navoda iz zapisnika o kontroli mjernog mjesta, jer je isti sastavljao sa svojim kolegama, te da na zapisniku konstatuju svaku nepravilnost koju ustanove prilikom kontrole. </span>
</p>
<p class="p4"></p>
<p class="p4">
<span>Iz zapisnika o kontroli mjernog mjesta br.15650 od 21.12.2010. godine proizilazi da su radnici E. P. tj. naprijed saslušani svjedoci,  prilikom kontrole mjernog mjesta konstatovali da je pomjerena jedna naponska klema tako da brojilo nije registrovalo potrošnju električne energije po toj fazi, te da je potrošač isključen i plombiran, a klema dovedena u ispravno stanje.</span>
</p>
<p class="p4"></p>
<p class="p4">
<span>Iz izvoda iz KE na ime okrivljenog izdatog  od UP PJ Podgorica pod br. 29-245/12-1841/2-568 od 02.02.2012. godine proizilazi da okrivljeni B.V. nije  ranije osuđavan, i da ne prolazi kroz kaznenu evidenciju te područne jedinice.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka, ovaj sud je utvrdio, da je dana 21.12.2010. godine od strane radnika E. P. u kući koja se nalazi da su u ul... br... u Podgorici, na brojilu koje se vodi na ime okrivljenog B.V., utvrđene nepravilnosti tj. pomjerena jedna naponska klema, usljed čega se utrošak električne energije na mjernom uređaju nije mogao registrovati, a kojoj kontroli nije prisustvovao B.V., već njegov sin i žena; te da je nakon predmetne kontrole brojilo dovedeno u ispravno stanje, plombirano i potrošač isključen sa mreže.Naprijed navedeno potvrđeno je kako zapisnikom o kontroli mjernog mjesta br.15650  od 21.12.2010. godine, tako i iskazima svjedoka N.R., B.H. i V.M., radnika E. P., te svjedočenjem B.M.-sina okrivljenog,  koje iskaze je Sud, u odnosu na tu činjenicu  cijenio kao istinite, međusobno saglasne i uvjerljive, pa ih je kao takve i prihvatio.</span>
</p>
<p class="p4"></p>
<p class="p4">
<span>Okrivljeni B.V. je tokom cijelog postupka negirao izvršenje krivičnog djela stavljenog mu na teret, braneći se time da nikada nije živio u kući u kojoj se nalazi sporno brojilo, da samo povremeno boravi u njoj, te da u toj kući povremeno kada ima posla živi njegov sin M. i da navedenu kuću nikad ne izdaju, da zbog lošeg vida jedva prepoznaje ljudske likove, te da na brojilu koje je bilo predmet navedene kontrole nije ništa dirao.</span>
</p>
<p class="p4">
<span>Ovakvi navodi odbrane okrivljenog ni jednim provedenim dokazom nijesu osporeni, naprotiv isti su potvrđeni dovođenjem u logičku vezu, i iskazom B.M.sina okrivljenog, koji je naveo da upravo on povremeno boravi u dijelu kuće koji se nalazi u vlasništvu njegovog oca. Na ovakavo logičko zaključivanje suda nadovezuju se i iskazi svjedoka-radnika E. koji navode da kritičnog dana  predmetnoj kontroli nije prisustvovao okrivljeni, da on nije zatečen u trenutku kontrole,  te da je zapisnik potpisao neko drugi.  Nadalje,  i pored činjenice konstatovane zapisnikom o kontroli mjernog mjesta da se utrošak električne energije nije mogao registrovati usljed pomjeranja  jedne naponske kleme, po nalaženju Ovog suda, ostala je ozbiljna sumnja u pogledu okolnosti koja se odnosi na činjenicu da li je upravo okrivljeni onako kako se to navodi optužnim aktom,  pomjerio naponsku klemu i time onemogućio pravilno očitavanje utrošene električne energije. Nadalje, sve prednje navedeno u suprotnosti je sa optužnim aktom prvobitno Osnovnog državnog tužilaštva, a nakon njihovog odustanka od daljeg krivičnog gonjenja, i  oštećenog kao supsidijarnog tužioca, koji utvrđujući identitet izvršioca upravo ustanovljavaju B.V., kao lice koje je u vrijeme, mjesto i na opisani način izvršilo predmetno krivično djelo.Dakle ni jedan provedeni dokaz nije sa dovoljnom izvjesnošću potvrdio da je upravo okrivljeni odnosnom prilikom pomjerajući jednu naponsku klemu izvršio krivično djelo stavljeno mu na teret, niti su provedeni dokazi međusobno i u  dovoljnoj mjeri  logički povezani na način da se iz sadržine navoda iz optužnog akta i rezultata cjelokupnog dokaznog postupka može izvući jasan, uvjerljiv i nedvosmislen zaključak da je okrivljeni B.V. izvršio krivično djelo kako mu se to stavlja na teret,   pa je sud bio u obavezi da pri sumnji o postojanju činjenica koje čine,  u konkretnom slučaju obilježje krivičnog djela krađa, primjenjujući institut in dubio pro reo u smislu  čl. 373. st.1. tač.2 ZKP-a   presudi u korist okrivljenog, i istog oslobodi od optužbe.</span>
</p>
<p class="p4"></p>
<p class="p4">
<span>Troškovi krivičnog postupka, u smislu čl. 230 st. 3 ZKP-a, padaju na teret supsidijarnog tužioca.</span>
</p>
<p class="p4"></p>
<p class="p4">
<span>Na osnovu izloženog, a u smislu  čl. 373 st.1 tač. 2 ZKP- odlučeno je kao u izreci presude</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana,  23.05.2013 godine</span>
</p>
<p class="p3"></p>
<p class="p4">
<span>    ZAPISNIČAR,							    SUDIJA,</span>
</p>
<p class="p4">
<span>Valentina Vukašinović, s.r.					Larisa Mijušković Stamatović, s.r.                                                                              </span>
</p>
<p class="p4"></p>
<p class="p4"></p>
<p class="p5">
<span>PRAVNA POUKA: </span>
</p>
<p class="p5">
<span>Protiv ove presude može se izjaviti</span>
</p>
<p class="p5">
<span>žalba u roku od 8 (osam) dana od</span>
</p>
<p class="p5">
<span>dana prijema pismenog otpravka iste </span>
</p>
<p class="p5">
<span>Višem sudu u Podgorici,a preko Ovog suda.</span>
</p>
<p class="p4"></p>
<p class="p4">
<span>                                                   ZTO: Valentina Vukašinović</span>
</p>
<p class="p5"></p>
<p class="p6"></p>
<p class="p6"></p>
<p class="p6"></p>


</body>
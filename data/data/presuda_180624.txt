<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span><span></span><span></span><span>K.br. 787/14</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog G. M., zbog krivičnog djela ugrožavanje javnog saobraćaja iz čl. 339 st.3 u vezi st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br. 65/14 od 01.12.2104. godine, koju je zastupala savjetnica ODT Podgorica P. B., nakon glavnog i javnog pretresa, održanog dana 16.09.2015. godine, u prisustvu zastupnika optužbe i okrivljenog, izrekao je i istog dana javno objavio:</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>Okrivljeni: G. M., od oca M. i majke N., rođene S., rođen .... godine u P., sa prebivalištem u P., u Ulici R. ..., državljanin Crne Gore, završio fakultet DIF, po zanimanju profesor fizičke kulture, oženjen, otac dvoje maloljetne djece, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana 13. novembra 2013. godine oko 15,00 časova u M. ulici, u P., ne pridržavajući se saobraćajnih propisa iz čl. 97 st. 3 ZOBS-a na putevima, ugrozio javni saobraćaj i doveo u opasnost život i tijelo ljudi, na način što, upravljajući putničkim vozilom marke „B.“ reg.oznaka PG BZ..., lijevom saobraćajnom trakom, desne kolovozne trake označene ulice u pravcu ulice ... j., nije prilagodio brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješake, već je bez zaustavljanja prešao preko pješačkog prelaza u trenutku kada je oštećena maloljetna R. M., već stupila na pješački prelaz i prelazila ulicu sa desne na lijevu stranu, smjera kretanja okrivljenog, usljed kojih propusta je prednjim dijelom vozila udario oštećenu koja je tom prilikom zadobila teške tjelesne povrede u vidu preloma nosnih kostiju sa pomjeranjem koštanih ulomaka i razderinu kože pregrade izmedju nozdrva, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi ali je olako držao da do toga neće doći, dok je u odnosu na posledicu - tešku tjelesnu povredu takodje postupao sa svjesnim nehatom jer je znao da njegovom radnjom takva posledica može nastupiti ali je olako držao da do toga neće doći,</span>
</p>
<p>&nbsp;</p>
<p>
<span>- čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenom primjenom citiranih zakonskih propisa te čl. 3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime troškova postupka uplati novčani iznos od 187,00 eura kao i 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž e n j e</span>
</p>
<p>&nbsp;</p>
<p>
<span>Optužnim predlogom ODT-a Kt. br. 65/14 od 01.12.2014. godine okrivljenom G. M.u je stavljeno na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnik optužbe je u završnoj riječi precizirao činjenični opis dispozitiva optužnog akta na način što u trinaestom redu nakon veznika "i" treba da stoje riječi "dovesti u opasnost život i tijelo ljudi, ali je olako držao da do toga neće doći, dok je u odnosu na posledicu - tešku tjelesnu povredu takođe postupao sa svjesnim nehatom jer je znao da njegovom radnjom takva posledica može nastupiti, ali je olako držao da do toga neće doći", dok se u trinaestom i četrnaestom redu dispozitiva optužnog akta brišu riječi "prouzrokovati zabranjenu posledicu ali je olako držao da do toga neće doći" i promjenio pravnu kvalifikaciju djela koja glasi "-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore." Predložio je sudu da okrivljenog oglasi krivim i osudi po zakonu sa razloga što je tokom postupka nesumljivo utvrđeno da je izvršio krivično djelo koje mu se optužnim aktom stavlja na teret.</span>
</p>
<p>&nbsp;</p>
<p>
<span>Zakonski zastupnik mldb. oštećene otac R. M. u završnoj riječi je istakao da je nakon nezgode G. M. postupio humano prema njegovom djetetu bez obzira što je došlo do saobraćajne nezgode, da je istog momenta transportovao u Urgentni centar i bio prisutan u istom do kasnih večernjih časova, kao i da se interesovao za njeno zdravstveno stanje i da je bio u kontaktu sa porodicom svo vrijeme trajanja oporavka i liječenja oštećene.</span>
</p>
<p>&nbsp;</p>
<p>
<span>Okrivljeni je iznoseći svoju odbranu na glavnom pretresu naveo da je kritičnog dana upravljao svojim putničkim automobilom marke "B." Ulicom M., lijevom saobraćajnom trakom gledano iz pravca V., dok se uporedo sa njim u istoj kolovoznoj traci, desnom saobraćajnom trakom, u istom smjeru kretao autobus. U jednom trenutku se autobus zaustavio i jedna djevojčica je izašla ispred autobusa kada je primjetio i pokušao da zakoči, u čemu nije uspio, pa je došlo do kontakta između automobila i tijela djevojčice. Mišljenja je da je oštećena prelazila kolovoz na pješačkom prelazu. Nakon što je došlo do kontakta, djevojčicu je stavio u automobil i prevezao do Urgentnog centra. U završnim riječima je ostao pri navodima svoje odbrane date na glavnom pretresu.</span>
</p>
<p>&nbsp;</p>
<p>
<span>Sud je u dokaznom postupku proveo sledeće dokaze: Pročitao iskaz svjedoka oštećene mldb. R. M. sa zapisnika o glavnom pretresu od 16.09.2015. godine, pročitao </span><span>izjašnjenje vještaka saobraćajne struke S. D. od 06.04.2015. godine, pročitao Zapisnik o uviđaju saobraćajne nezgode UP PJ Podgorica broj 1649 od 13.11.2013. godine, pročitao Uvjerenje JZU KC CG Urgentnog centra broj 03/01-19717/1/2013 od 15.01.2014. godine, pročitao izvještaj ljekara specijaliste KC CG na ime R. M. broj 22481 od 13.11.2013. godine, izvršio uvid u CT nalaz centra za radiološku dijagnostiku KC CG na ime R. M. broj 36562 od 13.11.2013. godine, pročitao Nalaz i mišljenje vještaka medicinske struke dr R. N. od 07.03.2014. godine, pročitao Nalaz i mišljenje vještaka saobraćajne struke S. D. od 08.04.2014. godine, pročitao Uvjerenje iz KE za okrivljenog izdato od Ministarstva pravde broj 0203/12692 od 09.12.2014. godine.</span>
</p>
<p>&nbsp;</p>
<p>
<span>Svjedok oštećena mldb. R. M. je u svom iskazu tokom postupka navela da se dana 13.11.2013. godine, negdje oko 14,30 časova vraćala kući iz škole. Dolaskom do Ulice M., kod marketa "R." imala je namjeru da je pređe na pješačkom prelazu iz kog razloga je i zastala dok se saobraćaj ne raščisti. Navela je da je jedan autobus stao da bi je propustio i kada je krenula da prelazi ulicu najednom je sa lijeve strane udarilo jedno vozilo, marke džip, od kog udara je pala na asfalt i udarila glavom. Nakon toga su je vozač tog vozila i još jedan čovjek poveli u bolnicu, gdje su joj utvrđene neke povrede, među kojima je bio i prelom kostiju nosa koje su ljekari morali da namještaju. Istakla je da je do kontakta nje i vozila došlo u lijevoj saobraćajnoj traci desne kolovozne trake, posmatrano iz pravca Kliničkog centra, odprilike na sredini te saobraćajne trake. Preko svog zakonskog zastupnika, oca R. M., je izjavila da se ne pridružuje krivičnom gonjenju protiv okrivljenog G. M. i da ne postavlja imovinskopravni zahtjev.</span>
</p>
<li>
<span>Iz Zapisnika o uviđaju saobraćajne nezgode UP PJ Podgorica broj 1649 od 13.11.2013. godine proizilazi da se dana 13.11.2013. godine u Ulici M. neposredno prije raskrsnice sa Ulicom D., gledano iz pravca Ulice V. R., dogodila saobraćajna nezgoda. Kolovozni zastor Ulice M. je asfaltni, uzdužnom punom linijom podijeljen na dvije kolovozne trake, od kojih desna, gledano iz pravca Ulice V. R., uzdužnom isprekidanom linijom podijeljena na dvije saobraćajne trake. Neposredno prije raskrsnice sa Ulicom D., gledano iz pravca Ulice V. R., nalazi se obilježen pješački prelaz. </span><span>Uviđaj je izvršen po ovlašćenju Osnovnog državnog tužioca u Podgorici. </span><span>Od materijalnih tragova na licu mjesta nije ništa zatečeno, dok je vozilo PG BZ... pomjereno i zatečeno ispred prostorija KC Crne Gore. Učesnici saobraćajne nezgode su G. M., vozač vozila PG BZ... i R. M. kao pješak. </span><span>Na vozilu reg. oznaka PG BZ... je prilikom saobraćajne nezgode u vidu štete nastao obris na poklopcu motora.</span><span> </span><span>Zapisnik je sačinio ovlašćeni policijski službenik Š. J..</span>
</li>
<p>&nbsp;</p>
<li>
<span>Iz Uvjerenja JZU KC CG Urgentnog centra broj 03/01-19717/1/2013 od 15.01.2014. godine proizilazi da je R. M. dana 13.11.2013. godine u 15h dovedena u tu ustanovu i zavedena u protokol pod brojem 22481. Dalje proizilazi da je dežurni ljekar dr F. konstatovao sledeće: VLC reg. supraorbitalis. Fractura os nasi.</span>
</li>
<p>&nbsp;</p>
<li>
<span>Iz </span><span>izvještaja ljekara specijaliste KC CG na ime R. M. broj 22481 od 13.11.2013. proizilazi da je R. M. (1997) primljena u Urgentni blok dana 13.11.2013. godine zbog potencijalnih povreda zadobijenih u saobraćajnoj nezgodi koja se dogodila oko 14.30h, a u kojoj je učestvovala kao pješak. Mehanizam povređivanja je opisan kao udar automobila sa lijeve strane, nakon čega je pala na lijevi bok. Dalje proizilazi da je dr N. F. konstatovao sledeće: VLC reg. supraorbitalis. Fractura os nasi.</span>
</li>
<p>&nbsp;</p>
<li>
<span>Iz </span><span>CT nalaza centra za radiološku dijagnostiku KC CG na ime R. M. broj 36562 od 13.11.2013. godine proizilazi da je dana 13.11.2013. godine izvršen CT pregled </span><span>endokranijuma i da je dr R. V. konstatovala sledeće: CT pregled ne pokazuje traumatske promjene u endokranijumu. Faktura nosnih kostiju. </span>
</li>
<p>&nbsp;</p>
<li>
<span>Iz </span><span>Nalaza i mišljenja vještaka medicinske struke dr R. N. od 07.03.2014. godine proizilazi da je R. M. zadobila razderinu kožne pregrade između nozdrva, praćenu prelomom nosnih kostiju sa pomjeranjem koštanih ulomaka. Navedena povreda posledica je dejstva tupine mehaničke sile, odnosno mogla je nastati uslijed pada i udara u tvrdu i neravnu podlogu. U vrijeme nanošenja ova povreda se kvalifikuje kao teška tjelesna povreda.</span>
</li>
<p>&nbsp;</p>
<li>
<span>Iz Nalaza i mišljenja vještaka saobraćajne struke S. D. od 08.04.2014. godine i njegovog izjašnjanja na glavnom pretresu od 06.04.2015. godine proizilazi da se dana 13.11.2013. godine u 15h, u Ulici M., dogodila saobraćajna nezgoda u kojoj su učestvovali G. M. (19..) iz P., vozač putničkog motornog vozila marke "B." i R. M. (19...) iz P., pješak. Kolovozni zastor u Ulici M. je asfaltni, ravan, u vrijeme nezgode suv uz dnevne uslove vožnje. Kolovoz je na mjestu nezgode uzdužnom neisprekidanom linijom podijeljen na dvije kolovozne trake, od kojih je desna kolovozna traka uzdužnom isprekidanom linijom podijeljena na dvije saobraćajne trake, dok se sa obje strane kolovoza nalazi trotoar za kretanje pješaka, gledano od pravca Ulice V. R. u pravcu Bulevara .... j.. Zona predmetne saobraćajne nezgode definisana je kao naseljeno mjesto, za koje važi opšte ograničenje brzine kretanja vozila u naseljenom mjestu od 50 km/h. Dalje proizilazi da je u predmetnoj saobraćajnoj nezgodi povređena R. M., koja je tom prilikom zadobila teške tjelesne povrede u vidu razderine kožne pregrade između nozdrva praćene prelomom nosnih kostiju. Na mjestu nezgode nisu se mogli pronaći bilo kakvi materijalni tragovi vezani za predmetnu saobraćajnu nezgodu, dok je vozilo marke "B." zatečeno ispred KC CG i na njemu su evidentirana oštećenja u vidu obrisa na poklopcu motora. Vještak dalje navodi da je do kontakta vozila marke "B." i pješaka došlo na središnjem dijelu lijeve saobraćajne trake desne kolovozne trake Ulice M., gledano po poprečnoj osi kolovoza Ulice M., dok mjesto kontakta, gledano po podužnoj osi kolovoza Ulice M., nije moguće saobraćajno tehnički precizno odrediti iz razloga što je vozilo marke "B." pomjerano sa lica mjesta saobraćajne nezgode i nedostatka materijalnih tragova, a sve gledano iz pravca Ulice V. R. u pravcu Bulevara .... j.. Do kontakta je došlo na način što je vozilo marke "B." središnjim čeonim dijelom ostvarilo kontakt sa lijevim dijelom tijela pješaka - pimarni kontakt, usled koga se pješak odbija i pada na kolovoz - sekundarni kontakt. Brzina kretanja vozila marke "B." neposredno prije kontakta je iznosila oko 25 km/h, dok je brzina pješaka iznosila oko 5,10 km/h ili 1,42 m/s. Pri brzini od 25 km/h preduzimanjem radnje intenzivnog kočenja, vozilo marke "B." bi se zaustavilo na putu od 9,27 m, pri tome bi vozilo u periodu tzv. psiho - fizičke sekunde (vrijeme koje prođe od početka reagovanja vozača do uspostavljanja maksimalne sile kočenja) prešlo rastojanje od 6,94 m, a nakon čega bi vozilo otpočelo intenzivno kočenje i na putu kočenja prešlo rastojanje od 2,78 m, dok je potrebno vrijeme za zaustavljanje vozila iznosilo 1,89 s. Pješak je kolovoz prelazio normalnim hodom od desne ka lijevoj ivici kolovoza, gledano iz smjera kretanja vozila marke "B.", i od početka radnje prelaska kolovoza do mjesta kontakta prešao je rastojanje od oko 4,50 m za šta mu je bilo potrebno oko 3,17 s. U momentu kada je pješak otpočinjao prelazak kolovoza, vozilo marke "B." je od mjesta kontakta bilo udaljeno najmanje 22 m. Uslijed pomjeranja vozila marke "B." sa lica mjesta i nedostatka evidentiranih materijalnih tragova vezanih za predmetnu saobraćajnu nezgodu, a u zavisnosti od toga da li je pješak kolovoz prelazio na ili van pješačkog prelaza, na različit način određuje analizu saobraćajne nezgode, koju je potrebno prikazati u dva aspekta zavisno od načina kretanja pješaka. Vještak je mišljenja da u </span><span>slučaju da je pješak kolovoz prelazio na obilježenom pješačkom prelazu opasna situacija pretvorena u saobraćajnu nezgodu nastala je na način što vozač vozila marke "B." pri prilasku pješačkom prelazu, nije na vrijeme obratio pažnju, brzinu kretanja prilagodio uslovima saobraćaja i zaustavio vozilo ispred pješačkog prelaza, za šta je imao razloga i što je bio obavezan, pa ovakav način upravljanja vozilom vozača vozila marke "B." predstavlja grešku u upravljanju pri nailasku na obilježeni pješački prelaz, i osnovni je i jedini uzrok nastanka predmetne saobraćajne nezgode. U slučaju da je pješak kolovoz prelazio van obilježenog pješačkog prelaza opasna situacija je pretvorena u saobraćajnu nezgodu na način što je pješak radnju prelaska lijeve saobraćajne trake desne kolovozne trake kojom se vozilo marke "B." kretalo, započeo ne uvjerivši se da istu može bezbjedno i završiti, a da time ne ometa kretanje vozila. Uzimajući u obzir tehničke karakteristike predmetne dionice Ulice M., tj. da se radi o pravom i reglednom putu, vještak smatra da je pješak imao vremensko prostornih mogućnosti da na vrijeme uoči vozilo marke "B.", zaustavi se i propusti ga, pa tek onda započne radnju prelaska lijeve saobraćajne trake desne kolovozne trake, čime bi nezgoda bila izbjegnuta, pa ovakav način kretanja pješaka predstavlja grešku u dijelu nepravilnog prelaska kolovoza van pješačkog prelaza i osnovni je i jedini uzrok nastanka predmetne saobraćajne nezgode. Zaustavljanje autobusa na obilježenom stajalištu, za vozača vozila "B." nije predstavljalo nestandardnu radnju u saobraćaju, pa isti nije imao razloga da očekuje prelazak pješaka na mjestu gdje nema obilježenog pješačkog prelaza, a uslijed dimenzija autobusa, vozač vozila marke "B." nije mogao uočiti pješaka do trenutka neposredno prije ulaska na lijevu saobraćajnu traku desne kolovozne trake. U konkretnoj saobraćajnoj situaciji (prelazak ispred zaustavljenog autobusa), za vozača vozila marke "B." pješak je bio iznenadna i neočekivana prepreka, koju nije imao vremensko prostornih uslova da izbjegne, pa u načinu upravljanja vozilom vozača vozila marke "B." nema elemenata koji bi bili u uzročnoj vezi sa nastankom predmetne saobraćajne nezgode.</span>
</li>
<p>&nbsp;</p>
<p>
<span>Iz Uvjerenja iz KE za okrivljenog izdato od Ministarstva pravde broj 0203/12692 od 09.12.2014. godine proizilazi da okrivljeni G. M. ne prolazi kroz kaznenu evidenciju Ministarstva pravde.</span>
</p>
<li>
<span>Ocjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumljiv način utvrdio da je okrivljeni G. M. izvršio krivično djelo koje mu se stavlja na teret, na način, mjesto i vrijeme kao u izreci presude, pa je sud okrivljenog oglasio krivim i izrekao krivičnu sankciju kao u izreci presude, a sve iz sledećih razloga:</span>
</li>
<p>&nbsp;</p>
<li>
<span>Okrivljeni je iznoseći svoju odbranu na glavnom pretresu naveo </span><span>da je kritičnog dana upravljao svojim putničkim automobilom marke "B." Ulicom Moskovskom, lijevom saobraćajnom trakom gledano iz pravca Vektre, dok se uporedo sa njim u istoj kolovoznoj traci, desnom saobraćajnom trakom, u istom smjeru kretao autobus. U jednom trenutku se autobus, po njegovom mišljenju, zaustavio ispred obilježenog pješačkog prelaza i jedna djevojčica je izašla ispred autobusa kada je primjetio i pokušao da zakoči, u čemu nije uspio, pa je došlo do kontakta između automobila i tijela djevojčice. </span><span>Odbranu okrivljenog sud je cijenio kao neistinitu i sračunatu na izbjegavanje krivice iz razloga što je okrivljeni dolaskom pred obilježeni pješački prelaz bio dužan da prilagodi brzinu vozila tako da u svakoj situaciji može bezbjedno da se zaustavi i propusti pješaka. Takva odbrana okrivljenog je obesnažena provedenim dokazima u ovom krivičnom postupku, a koje je sud cijenio kao istinite i poklonio im punu vjeru, a prvenstveno iskazom svjedoka oštećene R. M. iz kojeg je sud utvrdio da </span><span>se oštećena predmetnog dana vraćala iz škole i dolaskom do Ulice M. zastala na obilježenom pješačkom prelazu sa namjerom da pređe ulicu nakon što se saobraćaj raščisti. Jedan autobus je stao da je propusti i kada je krenula da prelazi ulicu najednom je sa lijeve strane udarilo jedno vozilo, marke džip, od kog udara je pala na asfalt i udarila glavom, Zapisnikom o uviđaju saobraćajne nezgode UP PJ P. broj 1649 od 13.11.2013. godine, kao i Nalazom i dijelom mišljenja vještaka saobraćajne struke S. D. Kti.br. 13/14 od 08.04.2014. godine. Iz Nalaza vještaka saobraćajne struke S. D. sud je utvrdio da se dana 13.11.2013. godine dogodila saobraćajna nezgoda u kojoj su učestvovali okrivljeni G. M., kao vozač vozila marke "B." i oštećena R. M., kao pješak. Sud je dalje utvrdio da je predmetna nesreća nastala kao posljedica nedovoljne pažnje od strane vozača vozila marke "B." koji </span><span>nije na vrijeme obratio pažnju, brzinu kretanja prilagodio uslovima saobraćaja i zaustavio vozilo ispred pješačkog prelaza, za šta je imao razloga i što je bio obavezan</span><span>. Do kontakta je došlo na način što je vozilo marke "B." središnjim čeonim dijelom ostvarilo kontakt sa lijevim dijelom tijela pješaka - pimarni kontakt, usled koga se pješak odbija i pada na kolovoz - sekundarni kontakt iz čega proizilazi da je nepropuštanje pješaka na obilježenom pješačkom prelazu od strane vozača vozila "B." osnovni uzrok nastanka nezgode. Sud je cijenio mišljenje vještaka saobraćajne struke S. D., postavljen alternativno u zavisnosti od toga da li je pješak prelazio kolovoz na ili van pješačkog prelaza, koji ga kao pravno pitanje ne obavezuje, a dovodeći ga u vezu sa iskazom oštećene R. M., iz kojeg je sud utvrdio da je oštećena kolovoz prelazila na obilježenom pješačkom prelazu. Tako je sud prihvatio prvi aspekt mišljenja vještaka u kojem navodi da je osnovni i jedini uzrok nastanka predmetne saobraćajne nezgode greška u upravljanju vozilom od strane vozača vozila marke "B.", pri nailasku na obilježeni pješački prelaz i cijenio ga kao jasan, objektivan i dat na pravilima struke i dao mu punu vjeru. Drugi aspekt mišljenja vještaka saobraćajne struke, u kojem navodi da je osnovni i jedni uzrok nastanka predmetne saobraćajne nezgode greška na strani pješaka koji je radnju prelaska ulice započeo van obilježenog pješačkog prelaza, prethodno ne uvjerivši se da istu može i bezbjedno završiti, a da time ne ometa kretanje vozila, sud nije prihvatio iz razloga što je isti u suprotnosti sa iskazom oštećene R. M. iz kojeg je sud utvrdio da je do saobraćajne nezgode došlo u momentu kada je ulicu prelazila na obilježenom pješačkom prelazu. U predmetnoj saobraćajnoj nezgodi oštećena R. M. je zadobila teške tjelesne povrede i to </span><span>razderinu kožne pregrade između nozdrva, praćenu prelomom nosnih kostiju sa pomjeranjem koštanih ulomaka, što je sud utvrdio iz Nalaza i mišljenja vještaka medicinske struke dr R. N. od 07.03.2014. godine, </span><span>koji je u saglasnosti sa uvjerenjem </span><span>JZU KC CG Urgentnog centra broj 03/01-19717/1/2013 od 15.01.2014. godine iz kojeg je sud utvrdio da je R. M. dana 13.11.2013. godine u 15h dovedena u tu ustanovu i zavedena u protokol pod brojem 22481 i da je dežurni ljekar dr F. konstatovao sledeće: VLC reg. supraorbitalis. Fractura os nasi, izvještajem ljekara specijaliste KC CG na ime R. M. broj 22481 od 13.11.2013. iz kojeg je sud utvrdio da je R. M. (19...) primljena u Urgentni blok dana 13.11.2013. godine zbog potencijalnih povreda zadobijenih u saobraćajnoj nezgodi koja se dogodila oko 14.30h, a u kojoj je učestvovala kao pješak. Mehanizam povređivanja je opisan kao udar automobila sa lijeve strane, nakon čega je pala na lijevi bok i da je dr N. F. konstatovao sledeće: VLC reg. supraorbitalis. Fractura os nasi i </span><span> </span><span>CT nalaza centra za radiološku dijagnostiku KC CG na ime R. M. broj 36562 od 13.11.2013. godine iz kojeg je sud utvrdio da je dana 13.11.2013. godine izvršen CT pregled endokranijuma i da je dr R. V. konstatovala sledeće: CT pregled ne pokazuje traumatske promjene u endokranijumu. Faktura nosnih kostiju. </span><span>Sud je nalaz i mišljenje sudskog vještaka medicinske struke dr R. N., cijenio kao jasan, objektivan i dat na pravilima struke i dao mu punu vjeru. Postupajući na način kao u izreci presude, a suprotno ovdje citiranoj odredbi čl. 97 st. 3 Zakona o bezbjednosti saobraćaja na </span><span>putevima kojom je propisano ako na pješačkom prelazu saobraćaj nije regulisan uređajima za davanje svjetlosnih saobraćajnih znakova niti znacima policijskih službenika, vozač je dužan da prilagodi brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz, okrivljeni je ostvario kako objektivne tako i subjektivne elemente bića krivičnog djela </span><span>teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</li>
<p>&nbsp;</p>
<li>
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je G. M. bio svjestan da nepropisnom vožnjom može prouzrokovati zabranjene posljedice, ali je olako držao da do toga neće doći na način što upravljajući putničkim vozilom marke "B." </span><span>reg.oznaka PG BZ..., lijevom saobraćajnom trakom, desne kolovozne trake označene ulice u pravcu ulice ... j., nije prilagodio brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješake, već je bez zaustavljanja prešao preko pješačkog prelaza u trenutku kada je oštećena maloljetna R. M., već stupila na pješački prelaz i prelazila ulicu sa desne na lijevu stranu, smjera kretanja okrivljenog, usljed kojih propusta je prednjim dijelom vozila udario oštećenu koja je tom prilikom zadobila teške tjelesne povrede u vidu preloma nosnih kostiju sa pomjeranjem koštanih ulomaka i razderinu kože pregrade izmedju nozdrva. </span><span>Stoga shodno čl. 16 Krivičnog zakonika sud zaključuje da se njegov subjektivni element bića predmetnog krivičnog djela manifestuje kao svjesni nehat, iz razloga jer je bio svjestan da usljed nepridržavanja saobraćajnih propisa može učiniti teško djelo protiv bezbjednosti javnog saobraćaja i dovesti u opasnost život i tijelo ljudi, ali je olako držao da do toga neće doći ili da će to moći spriječiti.</span>
</li>
<p>&nbsp;</p>
<li>
<span>Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao olakšavajuće okolnosti na strani okrivljenog cijenio njegove porodične prilike, činjenicu da je oženjen, </span><span>otac dvoje maloljetne djece, neosuđivan</span><span> što je sud utvrdio iz izvoda iz KE za okrivljenog G. M. izdatog od </span><span>Ministarstva pravde broj 0203/12692 od 09.12.2014. godine, njegovu brigu i interesovanje za oštećenu prilikom njenog oporavka, što je sud utvrdio iz iskaza zakonskog zastupnika, oca mldb. oštećene, R. M.</span><span>, u kojem je naveo da je okrivljeni G. M. nakon saobraćajne nezgode oštećenu R. M. poveo svojim kolima u Urgentni centar i da se svo vrijeme trajanja liječenja i oporavka oštećene interesovao za njeno zdravstveno stanje, kao i činjenicu da se oštećena nije pridružila krivičnom gonjenju protiv okrivljenog i da nije istakla imovinsko - pravni zahtjev, dok otežavajućih okolnosti nije bilo.</span>
</li>
<p>&nbsp;</p>
<li>
<span>Imajući u vidu navedene okolnosti sud je okrivljenom izrekao uslovnu osudu primjenom čl. 53 i čl. 54 Krivičnog zakonika, i istom prethodno utvrdio kaznu zatvora u trajanju od 3 (tri) mjeseca i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istoga da ubuduće ne vrši ovakva ili slična krivična djela, čime se ima ostvariti svrha uslovne osude iz čl. 52 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</li>
<p>&nbsp;</p>
<li>
<span>Sud je odluku o troškovima postupka temeljio na odredbi čl. 229 Zakona o krivičnom postupku, pa je obavezao okrivljenog da na ime troškova krivičnog postupka uplati novčani iznos od 187,00 eura na ime nagrade vještaku medicinske struke iznos od 60,50 eura i na ime nagrade vještaku saobraćajne struke iznos od 126,50 eura. Na osnovu čl. 226 zakonika o krivičnog postupka, sud je u visini paušala od oko 30,00 eura odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude.</span>
</li>
<p>&nbsp;</p>
<li>
<span>IM.ći u vidu navedeno, primjenom citiranih zakonskih propisa, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span>OSNOVNI SUD U PODGORICI</span>
</li>
<li style="text-align:center;">
<span>Dana, 16.09.2015. godine</span>
</li>
<p>&nbsp;</p>
<li style="text-align:right">
<span>S U D I J A</span>
</li>
<li style="text-align:right">
<span>Đuković Goran s.r.</span>
</li>
<p>&nbsp;</p>
<p>&nbsp;</p>
<li>
<span>PRAVNA POUKA:</span>
</li>
<li>
<span>Protiv ove presude može se izjaviti žalba u roku</span>
</li>
<li>
<span>od 8 dana od dana prijema pismenog otpravka,</span>
</li>
<li>
<span>Višem sudu u Podgorici a preko ovog suda.</span>
</li>
<p>&nbsp;</p>
<li>
<span>Z.T.O. Maraš Ana</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span>DN-a: Po primjerak presude dostaviti:</span>
</li>
<p>&nbsp;</p>
<li>
<span>- ODT Podgorica</span>
</li>
<li>
<span>- Okrivljenom G. M.</span>
</li>
<p>&nbsp;</p>
<li>
<span>Postupljeno dana __________________</span>
</li>
<li>
<span>Namještenik suda __________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
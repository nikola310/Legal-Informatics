<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{margin-right:-0.5in;text-align:center;hyphenate:auto;font-family:Arial;font-size:12pt;}
.p2{margin-right:-0.5in;text-align:end;hyphenate:auto;font-family:Arial;font-size:12pt;}
.p3{margin-right:-0.5in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   IME CRNE GORE</span>
</p>
<p class="p2">
<span>K.br.974/12</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, kao prvostepeni krivični, sudija Ivan Perović uz sudjelovanje Plane Ćuzović kao zapisničara, rješavajući u krivičnom predmetu okrivljenog S* R*a   zbog krivičnog djela sprečavanje službenog lica u vršenju službene radnje u pokušaju iz čl. 375 st. 3 u vezi st. 1 KZ u vezi čl. 20 KZ, po optužnom predlogu ODT-a Nikšić Kt.br.795/12 od 6.11.2012g., nakon održanog glavnog javnog pretresa dana 29.05.2013.g. u prisustvu zamjenika ODT-a Pejović Željka  i okrivljenog S* R*a,   donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3">
<span>Okrivljeni​​​:</span>
</p>
<p class="p3">
<span>S* R* od oca S*  i majke  B*  rođene  T*, rodjen  24.10.1*8 god. u  Nikšiću, sa prebivalištem u  Nikšiću -ul.  Hajdučka br. 35 , državljanin CG , neoženjen,  završio osnovnu školu, nezaposlen,  lošeg  imovnog stanja, ranije neosuđivan, </span>
</p>
<p class="p1">
<span>K r i v   j e</span>
</p>
<p class="p3">
<span>Što je : </span>
</p>
<p class="p3">
<span>Dana  8.10.2012.godine u ulčici  Tovićkoj  u  Nikšiću, silom i prijetnjom da će neposredno upotrijebiti  silu  pokušao  spriječiti  policajce  Uprave policije  Područne jedinice  Nikšić  S*  D* i Đ*  P*a   u vršenju poslova  javne bezbjednosti  - privođenja okrivljenog u stanicu policije zbog   prekršaja iz  ZOBS-a na putevima,a  na način što je  u momentu  kada je  policajac  S*  D*o zaustavio putničko motorno vozilo marke  ''  Volvo '' reg. br.  NK BN 458 kojim vozilom je upravljao okrivljeni  S*  R* i kada je  istom saopštio  da će biti  alkotestiran,  okrivljeni odbio alkotestiranje i odbio da sa  policajcem  S*    D* pođe u službene prostorije Područne jedinice Nikšić radi preduzimanja daljih službenih radnji istovremeno upućujući  policajcima  riječi   ''  morate mi reći ko vas je poslao, pičke jedne , neću da idem sa vama , idem kući ,  nema tih muda koja će me povesti , groba mi sestrinog  naći ću vas u civilu ,  jebaću vam majku   '' nakon čega  u momentu  kada  pokušava  da uđe  u svoje vozilo ,  policajcima upućuje riječi   ''  ne možete mi ništa odoh ja kući  '' ,  da bi   u momentu kada policajac  Đ*  P* staje između njega i vozila istog uhvatio jednom rukom za  službenu košulju i odgurnuo  od sebe , kada je u daljoj radnji izvršenja  upotrebom  fizičke sile  od strane navedenih policajaca  bio spriječen  i priveden u   prostorije    UP -PJ Nikšić . </span>
</p>
<p class="p3"></p>
<p class="p3">
<span>- čime je učinio krivično djelo  sprečavanje službenog lica u vršenju službene radnje u pokušaju  iz čl.375 st.3 u vezi st.1  Krivičnog zakonika u vezi  čl. 20  Krivičnog zakonika.</span>
</p>
<p class="p3"></p>
<p class="p3">
<span>Sud okrivljenom S* R*u  primjenom čl.4 st.2, čl.42, čl.52, čl.53 i čl.54 Krivičnog zakonika i čl.374  Zakonika o krivičnom postupku, i z r i č e</span>
</p>
<p class="p3">
<span> </span>
</p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom okrivljenom S* R*u  utvrđuje kaznu zatvora u trajanju od  6 /šest/  mjeseci   i istovremeno određuje da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti na žiro račun ovoga suda broj 832-152-32 iznos od 74,00 eura, u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p3"></p>
<p class="p3">
<span>ODT iz Nikšića optužnim predlogom Kt.br. 795/12 stavio je na teret okrivljenom S* R*u  izvršenje krivičnog djela iz čl. čl.375 st.3 u vezi st.1    u vezi  čl.  20  KZ, pa je zamjenik ODT-a Pejović Željko   koji je zastupao optužbu na glavnom pretresu, ostao u završnoj riječi pri optužnom aktu, predlažući sudu da okrivljenog oglasi krivim i osudi ga po zakonu. </span>
</p>
<p class="p3"></p>
<p class="p3">
<span>Okrivljeni S* R* negirao je izvršenje krivičnog djela, navodeći u svojoj odbrani da se dana 8.10.2012.g. oko 23,00 časa kretao vozilom marke “Volvo” reg.broj NK BN 458 u kome  je na mjestu suvozača bila njegova djevojka M* D*a, kada je primijetio vozilo policije kako mu daje signal da se zaustavi što je i učinio. Policajci su od njega tražili da im da dokumenta i on je bio spreman da to učini pa je uzeo dokumenta i izašao iz vozila kada su mu rekli da mora poći sa njima u stanicu policije kako bi se izvršilo alkotestiranje. Pitao ih je šta da radi sa vozilom i djevojkom koja će u njemu ostati ako pođe u stanicu a policajac S* D* mu je odgovorio da to njega ne zanima i da pođe sa njima. Isti policajac je počeo da ga čupa za kragnu i onda mu je prišao policajac Đ* P* sa leđa i uhvatio ga za obje ruke i počeo da mu savija ruke a S* D* mu je stavio lisice na ruke i nogom ga udario u predjelu noga.Pao je na zemlju i pri padu je udario lijevom slepočnicom i koljenom od asfalt i imao je vidne povrede zbog kojih se obratio ljekaru nakon izlaska iz stanice policije. Kritičnom prilikom nije uputio niti jednu prijenju policajcima i nije ih čupao. Takođe, nije bio pod dejstvom alkohola a po privođenju u policiju zadržan je tri sata ali niko nije vršio alkotestiranje nad njim a upravo su ga pripadnici interventnog voda odveli kod doktora. </span>
</p>
<p class="p3">
<span> </span>
</p>
<p class="p3">
<span>Okrivljeni je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu. </span>
</p>
<p class="p3">
<span>Sud je u dokaznom postupku saslušao svjedoke oštećene Đ* P*a i S* D*, svjedoke M* D*u, V* M*a, A* R*, Ć* D*a, N* M*a i S* R*, pročitao izvještaj ljekara specijaliste dr. Šl* P*a od 8.10.2012.g., saslušao sudskog vještaka medicinske struke dr. B* V*a i pročitao izvod iz kaznene evidencije za okrivljenog. </span>
</p>
<p class="p3"></p>
<p class="p3">
<span>Svjedok oštećeni Đ*  P* naveo je u svom iskazu da je dana  8/9.10.2012. god.  po rasporedu službe  u vremenu  od  22.00 do 07.00 časova   bio raspoređen  na poslovima dežurnog  starješine Uprave polcije   -  PJ Nikšić. Negdje oko  22.10 časova  pošao je sa kolegom  S*  D*m  u obilazak grada , tačinje  preventivno su djelovali na učesnike u saobraćaju.Negdje oko   23.45 časova  nalazili su se u ulici  Hajdučkoj gdje  je tom prilikom     S*  zaustavio  vozilo marke   '' Volvo  ''  reg. br.  NK BN 458 .Pošto je on bio suvozač u službenom vozilu, primijetio je da se lice koje je zaustavio kolega S* agresivno ponašalo na način što je trznulo glavom prema kolegi  S*u ,  u smislu   '' šta hoćeš  ti '' pa je odmah  izašao iz vozila  i čuo da mu je kolega  S*  zatražio putne  isprave , i nakon što mu ih je dao na uvid kolega  S*  ga je upitao   '' gospodine  da li ste konzumirali  alkohol '' na šta mu je isti odgovorio   '' jesam , ali neću  ni da duvam ni da vadim krv , ništa mi ne možete”. Kolega  S*  ga je tada  upozorio  na ponašanje  i saopštio mu da mora poći sa njima u stanicu . Ovo  lice  se  oglušilo  o izdato naređenje, obraćajući se pri tome i njemu i kolegi  S*u , riječima  '' morate mi reći ko vas je  poslao , neću da idem  sa vama pičke  jedne , idem kući nema tih muda  koja će me povesti , a groba mi sestrinog  naći ću vas  u civilu , jebaću  vam majku ''. Isti se uputio  prema svom vozilu  istovremeno govoreći  '' ne možete  mi ništa , odoh ja  kući '', tako da je on stao između vozila i  ovog  lica, koje ga je uhvatilo jednom rukom za službenu košulju i odgurnulo  od sebe .  Tada  je prišao kolega  S*  i ovo lice fizički savladao pravljenjem poluge  na ruci , a nakon toga i on je prišao ovom licu koje je u tom momentu koljenima bilo  na  asfaltnoj podlozi  a zatim su tom  licu stavili sredstva za vezivanje .On je već ranije bio  pozvao službenike   Interventne jedinice  koji su u međuvremenu  i pristigli i priveli  ovo lice u prostorije   PJ - Nikšić . On kao ni njegov kolega nijesu udarali okrivljenog koji je bio vidno pijan i niko od njih dvojice nije sjedao na okrivljenoga a kada su ga pridignuli isti nije imao povreda u predjelu glave da ih je on vidio. Istakao je da se pridružuje krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>Svjedok oštećeni S* D*  naveo je u svom iskazu da je dana  8/9.10.2012. god.  u vremenu  od  22.00 do 06.00 časova  raspoređen  na poslovima  kontrole  saobraćaja i uviđaja saobraćajnih nezgoda. Negdje oko  ponoći on i dežurni starješina  PJ-Nikšić Đ*  P*  su u ulici  Hajdučkoj  vršili kontrolu vozila i   vozača   i tada su  zaustavili  vozilo marke  ''  Volvo   '' reg. br.  NK   BN 458  kojim  je upravljao  S*  R*. Prilikom kontrole ovoga lica on je istom saopštio  da će izvršiti alkotestiranje  što je ovo lice odbilo nakon  čega mu je saopštio da može   zahtijevati uzimanje  krvi  radi analize na alkohol  a ovaj je i to odbio. Tada  je on   S*  R*u saopštio da mora poći u prostorije Područne jedinice  Nikšić kako  bi protiv njega podnijeli odgovarajuću prekršajnu prijavu. S*  R* se na naređenje oglušio i tada  njemu i  Đ*u se obratio riječima ''  Morate mi reći ko vas je poslao , pičke jedne  , neću da idem sa vama  , idem kući nema tih muda koje će me povesti   , a groba mi sestrinog naći ću vas u civilu , jebaću vam majku''. Nakon što im je uputio ove riječi on i kolega  Đ* su istom prišli  a ovaj je  Đ*a  rukama  uhvatio  za revere od košulje i odgurnuo ga od sebe .  U tom momentu on i kolega  Đ* su ga uhvatili  za  ruke i upotrebom fizičke  sile ga savladali tako što su mu  napravili poluge na njegovoj lijevoj i desnoj ruci kada su izvršili i vezivanje istog .  S*  R* mu je uputio  riječi  '' tebe  poznajem , jebaću ti majku , nećeš ti  uvijek biti u uniformi '' . Nakon toga na lice mjesta je došao interventni vod, koji je pozvao  kolega  Đ*  i oni su preuzeli navedeno lice i priveli ga  u prostorije  Područne jedinice Nikšić . Tom prilikom okrivljeni je bio u vidno alkoholisanom stanju a kako se opirao  oni su ga oborili na zemlju i siguran je da okrivljeni nije glavom udario u zemlju pri tom obaranju a koljenima je morao dotaći zemlju. U vozilu okrivljenog bila je jedna ženska osoba koja im se izvinjavala i molila ih da ne prijavljuju okrivljenog. On nije  vidio povrede kod okrivljenog a djevojku koja je bila u njegovom društvu odvezli su do njene kuće kako ne bi ostala na putu. Istakao je da se pridružuje krivičnom gonjenju protiv okrivljenog. </span>
</p>
<p class="p3"></p>
<p class="p3">
<span>Svjedok M* D*a navela je u svom iskazu da je kritičnom prilikom na traženje policije okrivljeni zaustavio svoje vozilo pa su policajci kazali njemu da izađe vani sa dokumentima. R* je izašao iz vozila a bio je uzeo dokumenta.Ona nije izlazila iz vozila i nije mogla da čuje cjelokupan njihov razgovor ali su se nešto raspravljali. Misli da su policajci od njega tražili da ode sa njima u stanicu radi alkotesta što on nije htio da učini. Krenuo je prema svome vozilu pa su ga policajci zaskočili- jedan policajac je bio ispred a jedan iza njega i tada su ga odmakli od njegovog vozila, pogurali su se, oborili su ga na zemlju ali na koji način to nije vidjela u gužvi. Jedan policajac je sjedio na njegovim leđima, drugi je zvao interventnu jedinicu pa kada je htjela da izađe iz vozila jedan policajac joj je rekao da ostane u vozilu. Zbog velike gužve nije vidjela momenat kada su R*a uveli u vozilo policije a policajac S* je sjeo u R*ovo vozilo i posle tri sata srela je R*a i isti je imao povredu na čelu iznad lijevog oka i krvario je. Istakla je da dok se R* otimao sa policijom ona nije čula da im je prijetio i psovao ih. Jedan policajac je sjedio na R*ovim leđima odnosno misli da je koljenima pritiskao njegova leđa. Nije čula da se R* svađao sa policijom zbog nje a nju policija nije odvezla kući već je sama pozvala taxi. Što se tiče povrede na čelu R*a ista je bila u vidu veće ogrebotine i lučno se spuštala a takođe je krvarila i tokom njegovog lišavanja slobode jer je ona tu povredu vidjela i prilikom samog spornog događaja - dok je bila u vozilu. Misli da postoji rasvjeta  od obližnjih kuća na mjestu spornog događaja koji je ona posmatrala sa udaljenosti od oko metar. Zapravo, kada je R* pušten iz stanice rana mu nije krvarila ali je imao vidnu povredu.</span>
</p>
<p class="p3"></p>
<p class="p3">
<span>Svjedok S* R* naveo je u svom iskazu da je kritičnom prilikom sa kolegama iz interventne jedinice PJ Nikšić dobio poziv od dežurne službe radi privođenja lica u stanicu policije pa su otišli u Dragovu Luku gdje su zatekli kolege Đ*a i S*a koji su bili već lišili slobode okrivljenog. Bila je noć i on nije vidio da je okrivljeni povrijeđen - da je imao povreda u predjelu glave. </span>
</p>
<p class="p3"></p>
<p class="p3">
<span>Svjedok V*  M* naveo je u svom iskazu da je pripadnik interventnog voda UP PJ Nikšić i vođa jedne od interventnih grupa zbog čega je vjerovatno došlo do zabune pa je naveden kao lice koje je zajedno sa kolegama kritičnom prilikom dana 8.10.2012.g. okrivljenog S* R*a preuzeo od S* D* i Đ* P*a i sproveo u stanicu policije jer o tome ne zna ništa i uopšte nije radio u vrijeme kritičnog događaja. </span>
</p>
<p class="p3"></p>
<p class="p3">
<span>Svjedok A* R* naveo je u svom iskazu da je bio u sastavu interventne grupe koja je dana 8.10.2012.g. preuzela od kolega S* D* i Đ* P*a okrivljenog i oni su ga sproveli u stanicu policije. Ne sjeća se  da je okrivljeni imao povreda u predjelu glave -ne može isključiti da je imao ali se toga ne sjeća zbog velikog broja intervencija koje svakodnevno vrši. </span>
</p>
<p class="p3"></p>
<p class="p3">
<span>Svjedok Ć* D*o naveo je u svom iskazu da je bio u sastavu interventne grupe nikšićke policije koja je kritičnom prilikom odvezla S* R*a  u prostorije stanice policije i isti njima nije pružao otpor dok su ga sprovodili a on se ne sjeća da je okrivljeni imao povrede u predjelu glave a i bila je noć tako da nije ni mogao dobro vidjeti. </span>
</p>
<p class="p3"></p>
<p class="p3">
<span>Svjedok N* M* naveo je u svom iskazu da je bio u sastavu interventne grupe nikšićke policije koja je kritičnom prilikom odvezla S* R*a  u prostorije stanice policije pri čemu isti nije pružao otpor dok su  ga sprovodili. On se ne sjeća da je okrivljeni imao povreda u predjelu glave. </span>
</p>
<p class="p3"></p>
<p class="p3">
<span>Stalni sudski vještak dr.B* V* naveo je na glavnom pretresu da se iz izvještaja ljekara specijaliste dr. Šl* P*a broj protokola 9523 od 8.10.2012.g.(koji je pročitan na pretresu) vidi da se S* R* javio na pregled zbog povreda zadobijenih pri padu, da je  kliničkim pregledom konstatovana oguljotina kože u predjelu lijeve jagodične kosti i oguljotina kože u predjelu desnog koljena, da je urađena primarna hirurška obrada oguljotina i sprovedena AT zaštita. Na osnovu navedenog vještak je naveo  da su gore navedene povrede kod S* R*a koje su manifestrovane u vidu oguljotine kože u predjelu lijeve jagodične kosti kao i oguljotina u predjelu desnog koljena povrede lake prirode i da su mogle nastati dejstvom tupo tvrde sile srednjeg intenziteta djelovanja i to oguljotina u predjelu lica mogla je nastati udarcem stisnute pesnice, manjeg kamena, manje drvene motke i slično kao i prilikom pada a oguljotina kože u predjelu desnog koljena mogla je nastati udarcem noge na kojoj je obuća sa tvrdim đonom, manje drvene motke, manjeg kamena i slično a mogla je nastati prilikom pada i kontakta povrijeđene površine koljena o beton, asfalt i slično. Povreda u predjelu koljena je najvjerovatnije nastala prilikom pada a povreda u predjelu lica je malo vjerovatno da je nastala prilikom pada jer bi se prilikom pada i kontakta lica sa tvrdom podlogom i na predjelima lica koji su istaknuti - vrh nosa, čelo i sl. morali naći tragovi povređivanja. Ukoliko je riječ o licu kome su ruke vezane na leđima i koje pada i pri tome okrene glavu, malo je vjerovatno da bi povreda lica u ovom slučaju bila na ovaj način izolovana u predjelu jagodične kosti.                                                                                                                                                                                                                                                                  </span>
</p>
<p class="p3"></p>
<p class="p3">
<span>Sud nalazi da je na nesumnjiv način utvrđeno da je okrivljeni S* R* dana  8.10.2012.godine u ulčici  Tovićkoj  u  Nikšiću, silom i prijetnjom da će neposredno upotrijebiti  silu  pokušao  spriječiti  policajce  Uprave policije  Područne jedinice  Nikšić  S*  D* i Đ*  P*a   u vršenju poslova  javne bezbjednosti  - privođenja okrivljenog u stanicu policije zbog   prekršaja iz  ZOBS-a na putevima,a  na način što je  u momentu  kada je  policajac  S*  D* zaustavio putničko motorno vozilo marke  ''  Volvo '' reg. br.  NK BN 458 kojim vozilom je upravljao okrivljeni  S*  R* i kada je  istom saopštio  da će biti  alkotestiran,  okrivljeni odbio alkotestiranje i odbio da sa  policajcem  S*    D*m pođe u službene prostorije Područne jedinice Nikšić radi preduzimanja daljih službenih radnji istovremeno upućujući  policajcima  riječi   ''  morate mi reći ko vas je poslao, pičke jedne , neću da idem sa vama , idem kući ,  nema tih muda koja će me povesti , groba mi sestrinog  naći ću vas u civilu ,  jebaću vam majku   '' nakon čega  u momentu  kada  pokušava  da uđe  u svoje vozilo ,  policajcima upućuje riječi   ''  ne možete mi ništa odoh ja kući  '' ,  da bi   u momentu kada policajac  Đ*  P* staje između njega i vozila istog uhvatio jednom rukom za  službenu košulju i odgurnuo  od sebe , kada je u daljoj radnji izvršenja  upotrebom  fizičke sile  od strane navedenih policajaca  bio spriječen  i priveden u   prostorije    UP -PJ Nikšić,kojim radnjama je ostvario sva bitna obilježja krivičnog djela sprečavanje službenog lica u vršenju službene radnje u pokušaju iz čl.375 st.3 u vezi st.1  KZ u vezi  čl.  20  KZ.</span>
</p>
<p class="p3"></p>
<p class="p3">
<span>Sud nije prihvatio odbranu okrivljenog S* R*a nalazeći da je neosnovana i sračunato data radi izbjegavanja odgovornosti.</span>
</p>
<p class="p3"></p>
<p class="p3">
<span>Okrivljeni navodi kako je kritičnom prilikom bio spreman da policajcima preda saobraćajna dokumenta zbog čega je i izašao iz vozila, tvrdeći da je policajac S* D* počeo njega da čupa za kragnu dok mu je policajac Đ* P* prišao sa leđa i počeo da mu savija ruke, kada ga je policajac S* D* vezao lisicama i udario nogom u predjelu noga pa je on pao na zemlju i pri padu udario lijevom slepočnicom od asfalt kao i koljenom, od čega je imao vidne povrede. </span>
</p>
<p class="p3"></p>
<p class="p3">
<span>Dakle, okrivljeni S* R* tvrdi kako su kritičnom prilikom isključivo agresivni bili policajci S* D* i Đ* P* koje on nije vrijeđao niti im prijetio, te da nije gurao Đ* P*a hvatajući ga za košulju prethodno.</span>
</p>
<p class="p3"></p>
<p class="p3">
<span>Međutim, tvrdnje okrivljenog u potpunosti su opovrgnute svjedočkim iskazima oštećenih lica – S* D* i Đ* P*a, koji su na gotovo identičan način u bitnom opisali spornu situaciju. </span>
</p>
<p class="p3"></p>
<p class="p3">
<span>Svjedok oštećeni S* D* naveo je kako je okrivljeni bio u vidno alkoholisanom stanju pri čemu je i odbio da se nad njim izvrši alkotestiranje kao što je odbio i da pođe sa njima u prostorije nikšićke policije, nakon čega je policajcima uputio riječi “ morate mi reći ko vas je poslao, pičke jedne, neću da idem sa vama, idem kući, nema tih muda koja će me povesti, groba mi sestrinog naći ću vas u civilu, jebaću vam majku” a kada su mu oba policajca prišla okrivljeni je uhvatio Đ* P*a rukama za revere od košulje i odgurnuo ga pa su ga njih dvojica uhvatili za ruke, napravili mu “poluge na rukama” i stavili mu lisice, a kako se opirao oni su ga oborili na zemlju. </span>
</p>
<p class="p3"></p>
<p class="p3">
<span>Svjedok oštećeni Đ* P* naveo je u svom iskazu da je okrivljeni kazao S* D* kako neće “ ni da duva ni da vadi krv” nakon čega se oglušio o naređenje S* D* da pođe u stanicu, obraćajući se njima dvojici riječima “ morate mi reći ko vas je poslao, pičke jedne, neću da idem sa vama, idem kući, nema tih muda koja će me povesti, groba mi sestrinog naći ću vas u civilu, jebaću vam majku” pa je okrivljeni krenuo ka svome vozilu i u jednom trenutku kako je on stao između okrivljenog i njegovog vozila, okrivljeni ga je uhvatio rukom za košulju i odguruo od sebe nakon čega je S* D* napravio polugu na ruci okrivljenog a on sam je prišao okrivljenom u momentu kada je isti bio koljenima na asfaltnoj podlozi i tada su mu stavili sredstva za vezivanje na ruke. </span>
</p>
<p class="p3"></p>
<p class="p3">
<span>Iskazi svjedoka oštećenih razlikuju se u određenom dijelu – svjedok oštećeni S* D* tvrdi da je okrivljeni objema rukama uhvatio za revere Đ* P*a i odgurnuo ga te da su njih obojica napravili takozvane poluge na rukama okrivljenog dok svjedok oštećeni Đ* P* tvrdi kako ga je okrivljeni 1-om rukom uhvatio za revere i da je S* D* napravio polugu na ruci okrivljenog ali se po ocjeni suda radi o zanemarljivim razlikama u kazivanju budući da su oba oštećena u pogledu bitnih elemenata ponašanja okrivljenog S* R*a međusobno neprotivurječni – oba ističu kako je okrivljeni odbio da se podvrgne alkotestiranju, kako je upućivao prijetnje i kako je Đ* P*a uhvatio za košulju i odgurnuo ga, te je po ocjeni suda jasna odgovornost okrivljenog u ovom slučaju. </span>
</p>
<p class="p3"></p>
<p class="p3">
<span>Okrivljeni osporava da je ovom prilikom bio pod dejstvom alkohola ali sud prednje ne prihvata budući da su svjedoci oštećeni jasno naveli kako je okrivljeni bio u vidno alkoholisanom stanju.</span>
</p>
<p class="p3"></p>
<p class="p3">
<span>Kako je okrivljeni bio svjestan da se konzumiranjem alkhola dovodi u stanje u kome može - budući da upravlja vozilom počiniti neki saobraćajni prekršaj i da može nakon odgovarajućeg reagovanja službenika policije prema istima primijeniti silu i prijetnju da će neposredno upotrijebiti silu kako bi ih pokušao spriječiti u njihovom vršenju poslova javne bezbjednosti pa je na sve prednje očito pristao, jasno je da se u pogledu njegovog subjektivnog odnosa spram učinjenog krivičnog djela može govoriti o eventualnom umišljaju. Radnja okrivljenog S* R*a – isti hvata za službenu košulju oštećenog Đ* P*a i odgurne ga od sebe objektivno posmatrano predstavlja upotrebu sile a riječi koje okrivljeni S* R* upućuje oštećenim policajcima /između ostalog “ nema tih muda koja će me povesti, groba mi sestrinog naći ću vas u civilu, jebaću vam majku”/ predstavljaju prijetnju neposrednom upotrebom sile.</span>
</p>
<p class="p3"></p>
<p class="p3">
<span>Okrivljeni se pozvao na to da je kritičnom prilikom zadobio vidnu povredu u predjelu lijeve slepoočnice dok su svjedoci oštećeni to negirali ističući kako okrivljeni nije glavom udario od tlo pri obaranju pa tako i nijesu vidjeli povredu u predjelu glave kod istog (što se tiče povrede u predjelu koljena, oba oštećena su navela u iskazima da je okrivljeni prilikom njegovog savlađivanja koljenima bio na podlozi te je jasno da je povreda tom prilikom i mogla da nastane). Svjedoci A* R*, Ć* D*o, N* M* i S* R* nijesu u svojim iskazima pomenuli kako su vidjeli povredu u predjelu glave kod okrivljenog a kada se uzme u obzir da je sudski vještak medicinske struke dr. B* V* naveo na glavnom pretresu da je povreda u vidu oguljotine kože u predjelu lijeve jagodične kosti mogla nastati udarcem stisnutom pesnicom, manjim kamenom, manjom drvenom motkom i slično kao i padom a da je povreda u vidu oguljotine kože u predjelu desnog koljena mogla nastati udarcem noge na kojoj je obuća sa trvrdim đonom, manjom drvenom motkom, manjim kamenom i slično kao i padom, napominjući da je malo vjerovatno da je povreda u predjelu lica mogla nastati prilikom pada jer je malo vjerovatno da bi povreda u predjelu lica mogla biti izolovana u predjelu jagodične kosti, već bi se morali naći tragovi povređivanja i na istaknutim djelovima lica, vrhu nosa ili čelu, jasno je da povreda u predjelu glave kod okrivljenog nije mogla nastati na način kako to insinuira okrivljeni svojom odbranom-u momentu kada ga policajac S* D* obara udarcem u predjelu noge i kada udara glavom od tlo.</span>
</p>
<p class="p3"></p>
<p class="p3">
<span>Sud nije prihvatio iskaz svjedoka M* D*e nalazeći da je neosnovan i sračunato dat radi pomaganja okrivljenom u izbjegavanju odgovornosti. Ne samo da je ovaj svjedok kao emotivni partner okrivljenog motivisan da ne predstavi vjerodostojno kritičnu situaciju već je i sam po sebi iskaz M* D*e krajnje kontraditoran i nelogičan. Ona u svom iskazu najprije tvrdi kako je tri sata nakon spornog događaja srela okrivljenog S* R*a i vidjela povredu na njegovom čelu da bi kasnije tvrdila kako je povredu zapravo vidjela još tokom odvijanja spornog događaja, dok je bila u vozilu. Takođe je isprva tvrdila kako je pri susretu sa okrivljenim tri sata nakon događaja njegova povreda krvarila dok je kasnije istakla da zapravo njegova rana nije krvarila pa je jasno da je kazivanje ovog svjedoka u toj mjeri konfuzno i protivrječno samo sebi tako da ga sud nije mogao prihvatiti. </span>
</p>
<p class="p3"></p>
<p class="p3">
<span>Sud je cijenio iskaz svjedoka V* M*a pa je našao da je isti bez značaja za rješavanje ove pravne stvari. </span>
</p>
<p class="p3"></p>
<p class="p3">
<span>Prilikom odlučivanja o krivičnoj s*ciji sud je u smislu čl.42 KZ kao olakšavajuće okolnosti  na strani okrivljenog cijenio činjenicu da se radi o nezaposlenom licu lošeg imovnog stanja, kao i njegovu  raniju neosuđivanost  utvrđenu uvidom u izvod iz  kaznene evidencije, dok otežavajućih okolnosti nije našao, pa je sud nalazeći da su ispunjeni uslovi iz čl.53 i 54 KZ istome izrekao uslovnu osudu, sa uvjerenjem da će se i upozorenjem na izvršenje utvrdjene kazne zatvora u trajanju od 6 mjeseci sa rokom provjere od 1 godine računato od dana pravosnažnosti presude, na okrivljenog u dovoljnoj mjeri uticati da u buduće ne čini krivična djela, te da će se u konkretnom slučaju  sa uslovnom osudom sa uspjehom ostvariti  njena svrha iz čl.52 KZ, a ovo u okviru opšte svrhe propisivanja i izricanja krivičnih s*cija iz čl.4.st.2. KZ.</span>
</p>
<p class="p3"></p>
<p class="p3">
<span>Sud je okrivljenog shodno čl.226 i čl. 229  ZKP-a obavezao na plaćanje troškova krivičnog postupka u iznosu od 74,00 eura od čega se iznos od 44,00 eura odnosi na naknadu vještaku medicinske struke a iznos od 30,00 eura  na  paušal srazmjeran složenosti i trajanju krivičnog postupka te imovnim prilikama okrivljenog.</span>
</p>
<p class="p3"></p>
<p class="p3">
<span>Iz iznijetih razloga,  primjenom čl.374 ZKP-a odlučeno je kao u izreci presude.</span>
</p>
<p class="p3"></p>
<p class="p1">
<span>OSNOVNI SUD U NIKŠIĆU, dana 29.05.2013.g.</span>
</p>
<p class="p3"></p>
<p class="p3">
<span>             Zapisničar,                                                                S U D I J A,   </span>
</p>
<p class="p3">
<span>           Ćuzović Plana   s.r.                                             Perović Ivan s. r.</span>
</p>
<p class="p3"></p>
<p class="p1">
<span>ZA TAČNOST OTPRAVKA TVRDI:</span>
</p>
<p class="p1">
<span>radnik suda</span>
</p>
<p class="p3"></p>
<p class="p3">
<span>PRAVNA POUKA:     Protiv ove presude dozvoljena je žalba u roku od 8 dana,</span>
</p>
<p class="p3">
<span>                                    od dana prijema iste, preko ovog </span>
</p>
<p class="p3">
<span>                                    SUDA VIŠEM SUDU PODGORICA.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>


</body>
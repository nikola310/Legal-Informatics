<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>		 </span>
</p>
<p class="p1">
<span>										K.br. 421/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud i to sudija pojedinac Dragan Mrdak, uz učešće zapisničara Koviljke Lješnjak, rješavajući po optužnom predlogu Osnovnog državnog tužilaštva iz B. P., KT. br. 506/11  od   20.11.2012 godine, protiv okrivljenog Z. B.a iz B. P., zbog krivičnog djela šumska krađa iz čl. 324. st.2. u vezi st.1. Krivičnog zakonika, nakon održanog usmenog, glavnog i javnog pretresa, u prisustvu zamjenika ODT-a iz B. P. Zvrko Denisa, okrivljenog Z. B.a, a u odsustvu punomoćnika oštećene Uprave za šume Pljevlja, dana 17. 03. 2013. godine, donio je i javno objavio:</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni Z. B. JMBG …, od oca T. i majke M. rođene J., rođenog … godine, u mjestu B., opština B. P., sa prebivalištem u mjestu rođenja, državljanin Crne Gore, oženjen, bez djece, pismen, sa završenom srednjom školom, srednjeg imovnog stanja, neosuđivan,</span>
</p>
<p class="p1"></p>
<p class="p2">
<span>K r i v   j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	</span>
</p>
<p class="p1">
<span>	- Početkom jula mjeseca 2011 godine u državnoj šumi u mjestu zv. ''Petrovića Omar'', opština Mojkovac, u 24 odjeljenju, radi krađe oborio 10 jelovih i smrčevih stabala, ukupne drvne mase 12,69 m3 i time oštećenoj Upravi za šume - Pljevlja pričinio štetu.</span>
</p>
<p class="p1"></p>
<p class="p1">
<span>	- čime je izvršio krivično djelo šumska kradja iz čl. 324 st. 2. u vezi st.1. Krivičnog zakonika, </span>
</p>
<p class="p1">
<span> </span>
</p>
<p class="p1">
<span>	- za koje mu sud primjenom citiranih zakonskih propisa  te čl. 2, 4, 5, 13, 15, 32, 36, 39 42, 52, 53, 54 Krivičnog zakonika  te čl. 226, 229, i 374  Zakonika o krivičnom postupku,  i z r i č e</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 3 (tri) mjeseca, i istovremeno odredjuje da se ista neće izvršiti ako  okrivljeni u roku od 2 (dvije) godine, ne izvrši novo krivično djelo, kao glavnu kaznu i istog</span>
</p>
<p class="p1"></p>
<p class="p2">
<span>O s u đ u j e</span>
</p>
<p class="p1"></p>
<p class="p1">
<span class="s1">	</span><span>Na novčanu kaznu u iznosu od 200,00 €, kao sporednu kaznu,  koju je kaznu okrivljeni dužan  platiti u roku od 3 (tri) mjeseca, od dana pravnosnažnosti presude, na žiro račun br. 832 - 151 - 35, depozita novčanih kazni, troškova postupka  i paušala CG.</span>
</p>
<p class="p1"></p>
<p class="p1">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da na ime paušala  plati iznos od 30,00 €,  kao i iznos od 252,40 €, na ime ostalih troškova postupka, koje iznose  će uplatiti na Depozit novčanih kazni troškova i paušala - žiro račun br. 832 - 151 - 35, u roku od 15 dana od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda. </span>
</p>
<p class="p1"></p>
<p class="p1">
<span>	Oštećena Uprava za šume Pljevlja, se radi ostvarivanja imovinsko – pravnog zahtjeva upućuje na parnični postupak. </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom ODT-a, iz B. P. KT. br.506/11 od 20.11.2012 godine, optužen je Z. B.  iz B. P., da je izvršio krivično djelo šumska kradja, iz čl. 324 st. 2. u vezi st. 1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu zamjenika ODT-a u B. Polju Zvrko Denisa i okrivljenog Z. B.a, a u odsustvu uredno obaviještenog punomoćnika oštećene Uprave za šume Pljevlja.   </span>
</p>
<p class="p1"></p>
<p class="p1">
<span>	U završnoj riječi zamjenik ODT-a je istakao da je izvedenim dokazima na glavnom pretresu utvrdjeno da je okrivljeni počinio krivično djelo koje mu je stavljeno na teret. Obzirom da je u pitanju porodičan čovjek relativno starije životne dobi i predložio je da mu sud izrekne  uslovnu osudu.</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Okrivljeni Z. B. u svojoj odbrani u toku istražnog postupka je istakao:  da on nije u junu mjesecu 2011 godine, izvršio sječu stavljenu mu na teret, u tom periodu je bio u Danilovgradu, kod majke i brata. Krajem jula mjeseca, vratio se u Bijelo Polje a zatim sredinom avgusta, izvršio sječu u svojoj privatnoj šumi koja se nalazi u mjestu ''Petrovića omar'', dakle u istom mjestu gdje se nalazi državna šuma u kojoj je izvršena sječa koja je njemu stavljena na teret. Zna kuda idu granice između državne i njegove privatne šume i sječu iz avgusta mjeseca izvršio je na udaljenosti od oko 300 metara od granične linije kojom prilikom je posjekao 50 m3, smrče i jele i to po doznaci, vršenoj od strane Uprave za šume. Šuma u kojoj je iuzvršio ovu sječu, nalazi se na teritoriji B. P. i to na području Uprave za šume PJ Bijelo Polje, s tim što cijelo njegovo domaćinstvo pripada opštini Bijelo Polje, a u blizini se nalazi granica između Bjelopoljske i Mojkovačke opštine.  Nije izvršio predmetnu sječu u državnoj šumi, niti ga je lugar zatekao na licu mjesta, već je u tom periodu bio u Danilovgrdu, kod brata i majke. Na glavnom pretresu je izmijenio odbranu, ističući da priznaje da ga je kritičnog događaja zatekao lugar, s tim što ne priznaje krivicu. Kritičnog dana i događaja, izvlačio je na volove trupce, kada je naišao lugar B., međutim ta stabla su bila porijeklom iz šume za koju on i njegova porodica smatraju da je njihova privatna šuma, a ne zna na koga je ta šuma upisana. Poznato mu je da je tu vršeno razgraničavanje šuma, kao i oduzimanje šuma, dok je njegov pokojni otac bio živ, ta šuma se nalazi na granici između opština Bijelo Polje i Mojkovac i sječu je izvršio, nekih tri do četiri dana prije nego što je kontrolisan od stane lugara B.. Upozoren na razlike u kazivanju pred zamjenikom ODT-a i prilikom suočenja sa svjedokom B. u odnosu na kazivanje sa glavnog pretresa, istakao je da je tačna izjava sa glavnog pretresa i da ga je kritičnom prilikom B. zatekao u izvlačenju stabala volujskom zapregom. Oženio se mjesec dana prije kritičnog događaja, pa mu je bio potreban i novac, te je sa navedenih razloga posjekao ova stabla u uvjerenju da je šuma u kojoj su bila stabla privatno vlasništvo njegove porodice, a za tu šumu on i njegova porodica i dalje drže da je njihova privatna svojina.</span>
</p>
<p class="p1"></p>
<p class="p1">
<span>	U završnoj riječi okrivljeni je istakao da mu je žao i da se kaje što je ovo uradio, mada i dalje smatra da se radi o šumi koja je privatno vlasništvo njegove porodice.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenice i donošenja pravilne i zakonite odluke sud je u dokaznom postupku izveo sledeće dokaze: saslušao svjedoka B. Kostu, pročitao i to: zapisnik o izvršenoj kontroli i pregledu Uprave za šume CG Pljevlja PJ Mojkovac br. 244 od 30.08.2011 godine, specifikaciju posječenih stabala od 08.07.2011 godine,nalaz i mišljenje vještaka šumarske struke K. P.a od 10.11.2012 godine, nalaz i mišljenje vještaka geodetske struke S. Ž.a od 27.09.2012 godine, izvršio uvid u: fototehničku dokumentaciju UP Ispostava Mojkovac od 291.09.2012 godine, uvid u izvod iz KE za okrivljenog.  Predloga za izvođenje drugih dokaza nije bilo.</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi shodno čl.370 ZKP-a, sud je utvrdio činjenično stanje na osnovu tako utvrdjenog činjeničnog stanja zaključio da je okrivljeni izvršio krivično djelo stavljeno mu na teret optužbom i da je za isto kriv.</span>
</p>
<p class="p1"></p>
<p class="p1">
<span>	Izmijenjenu odbranu okrivljenog sa glavnog pretresa, sud je cijenio kao priznanje izvršenja krivičnog djela, koje priznanje sud cijenio kao jasno potpuno i neprotivurječno. Okrivljeni je negirao krivicu a sud je stanovišta da je okrivljeni kriv za predmetno krivično djelo iz sledećih razloga:   </span>
</p>
<p class="p1"></p>
<p class="p1">
<span>	Naime iz iskaza svjedoka B. Koste, datog u toku istražnog postupka proizilazi da je on postupajući kao lugar Uprave za šume PJ Mojkovac, dana 08.07.2011 godine, u mjestu ''Petrovića Omar'' - Buren, negdje oko 12 časova, zatekao Z. B.a, kako izvlači jelove i smrčeve trupce sa volovima. Z. nije imao doznaku za sječu i on smatra da je Z. sječu izvršio u državnoj šumi, s tim što je Z. stabla posjekao pored svoje livade, a ukupno je posječeno 10 stabala, drvne mase između 12 do 13 m3. Na licu mjesta obavio je razgovor sa Z.om, koji mu je tom prilikom kazao da je to njegova privatna šuma. Svjedok misli da je ta šuma nekad pripadala porodici Z., ali prilikom razgraničenja između Bjelopoljske i Mojkovačke opštine, to mjesto je pripalo Mojkovcu, i to kao državna šuma. Domaćinstvo Z. B.a, pripada Bjelopoljskoj opštini i na tom lokalitetu se nalazi granica između Bjelopoljske i Mojkovačke opštine. Kritičnog događaja Z. je prekinuo sa daljom sječom, a on je zaplijenio građu. Na glavnom pretresu, ostajući pri ovom iskazu dodao je  da mu je poznato da je ta šuma bila nekad vlasništvo porodice Z., a da je potom prilikom razgraničenja između opština Bijelo Polje i Mojkovac i probijanja puta, ta šuma pripala opštini Mojkovac i to kao državna šuma. Poznato mu je da je otac okrivljenog vodio spor oko te šume, a nije mu poznato kako je taj spor okončan. Iskaz ovog svjedoka sud je u potpunosti prihvatio kao jasan, logičan i ubjedljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen sadržinom pisanih dokaza, te sadržinom nalaza i mišljenja vještaka šumarske i geodetske struke.  </span>
</p>
<p class="p1"></p>
<p class="p1">
<span>	Iz zapisnika o  izvršenom kontrolnom pregledu Uprave za šume Pljevlja  PJ Mojkovac br. 244 od 30.08.2011 godine, proizilazi da je lugar B. K. dana 08.07.2011 godine, prilikom obilaska terena u 12,00 časova, našao na licu mjesta  u ''Petrovića Omaru'', u 24 odjeljenju Z. B.a, koji je volovima vukao jelova i smrčeva stabla bez doznake. Ukupno je posjekao 10 stabala smrče i jele, bruto mase 12,59 m3. Građa je bila skraćena  na dužine četiri i pet metara, izvučena na kamionski put i spremljena za utovar. Z. B. je priznao da je on posjekao stabla. Bespravno posječene trupce, lugar je zaplijenio a Z. je prekinuo sa daljim radom i otišao sa lica mjesta. Sastavni dio ovog zapisnika je specifikacija bespravno posječenih stabala od 08.07.2011 godine, u kojoj je taksativno nabrojano 10 stabala smrče i jele, dati njihovi prečnici na panju i u prsnoj visini i obračunata bruto drvna masa na iznos od 12,59 m3.</span>
</p>
<p class="p1"></p>
<p class="p1">
<span>	Iz nalaza i mišljenja vještaka šumrske struke K. P.a od 10.11.2012 godine, proizilazi da  je ovaj vještak u prisustvu službenika UP PJ Mojkovac i svjedoka - lugara B. Koste, koji je pokazao mjesto sječe i panjeve posječenih stabala, izvršio pregled sječe i detaljnu kontrolu i ustanovio da je sječa izvršena u mjestu ''Petrovića Omar'', odjeljenje 24 u državnoj šumi, sa kojom gazduje Uprava za šume PJ Mojkovac i to iznad šumskog puta koji razdvaja državnu šumu opština Mojkovac i Bijelo Polje u dubini šume oko 30 do 40 m. U šumi teritorije Mojkovac, posječeno je 10 stabala četinara smrče i jele, čija je ukupna bruto drvna masa 12,69 m3. Panjevi posječenih stabala koncentrisani su na jednom mjestu na prečniku 30 do 40 m. Na osnovu elemenata način sječe, obaranje stabala, visina panjeva, koncentrisanosti sječe, i vremena sječe, vještak je mišljenja da je sječu svih 10 stabala jele i smrče, bruto drvne mase 12,69 m3 izvršilo jedno isto lice, a da je sječa izvršena sredinom 2011 godine, (jun, jul, avgust mjesec). Po vještaku vrijednost posječenih stabala četinara, po cjenovniku drvnih sortimenata na panju Uprave za šume CG je 437,80 €, a po oštetnom cjenovniku Uprave za šume CG i Pravilniku o naknadi štete koju fizička i pravna lica pričine u državnoj svojini 1.092,66 €. Nalaz i mišljenje ovog vještaka, sud je u potpunosti prihvatio, kao realan i objektivan, dat po osnovu činjenica konstatovanih od stane vještaka na licu mjesta prilikom pregleda panjeva sječe, po pravilima struke i nauke, s tim što je sud imao u vidu da vještak nije dao tržišnu cijenu posječenih stabala četinara u vrijeme sječe, a u istražnim spisima nema naredbe za vještačenje, te se ne može zaključiti da li je između ostalog i to bio zadatak ovog vještaka.</span>
</p>
<p class="p1"></p>
<p class="p1">
<span>	Iz nalaza i mišljenja vještaka geodetske struke S. Ž.a proizilazi da je ovaj vještak po pozivu ODT-a iz B. P., u svojstvu vještaka geometra, izašao na lice mjesta u mjesto ''Petrovića Omar'', sa vještakom šumarske struke K. P.om, lugarom B. K.m, i obišao nepokretnost koja je predmet spora. Na osnovu podataka Uprave za nekretnine PJ Mojkovac, vještak je dao nalaz da je predmetna sječa smrčevih - jelovih stabala izvršena u mjestu zvanom ''Petrovića Omar'', na kat. parceli br.22/9/0/4 koja parcela je po kolturi šuma II klase, površine 10.995.548 m2 upisana u list nepokretnosti br.137 KO Prošćenske planine, vlasništvo DŠ RCG, korisnik DŠ SO Mojkovac. Nalaz i mišljenje ovog vještaka, sud je u potpunosti prihvatio, kao realan i objektivan, dat po osnovu činjenica konstatovanih od stane vještaka na licu mjesta prilikom pregleda lokaliteta sječe, upoređivanjem istih sa podacima iz službene evidencije Uprave za nekretnine PJ Mojkovac, po pravilima struke i nauke.</span>
</p>
<p class="p1"></p>
<p class="p1">
<span>	Okrivljeni se branio da je predmetnu sječu izvršio u uvjerenju da je šuma u kojoj su se nalazila oborena stabla, njegovo privatno vlasništvo koje navode iz odbrane okrivljenog, nije prihvatio.  Jer bez obzira na činjenicu da je na  lokalitetu ''Petriovića Omar'', gdje okrivljeni i živi, vršeno razgraničenje šuma između opština Bijelo Polje i Mojkovac i da je šuma u kojoj je izvršena bespravna sječa, nekada pripadala porodici okrivljenog, kako su to istakli okrivljeni i svjedok K. B., okrivljenom kao punoljetnom i poslovno sposobnom licu, u momentu sječe, bilo je poznato da je predmetna šuma, prethodno oduzeta njegovoj porodici i upisana kao državna šuma, vlasništvo RCG, na ime korisnika SO Mojkovac, odnosno da je ista u momentu sječe bila državna šuma, te je sa navedenih razloga, sud stanovišta da je okrivljeni kriv za predmetno krivično djelo.</span>
</p>
<p class="p1"></p>
<p class="p1">
<span>	Iz izvedenih dokaza, sud je utvrdio činjenično stanje da je okrivljeni početkom jula mjeseca 2011 godine u državnoj šumi u mjestu zv. ''Petrovića Omar'', opština Mojkovac, u 24 odjeljenju, radi krađe oborio 10 jelovih i smrčevih stabala, ukupne drvne mase 12,69 m3 i time oštećenoj Upravi za šume - Pljevlja pričinio štetu.</span>
</p>
<p class="p1"></p>
<p class="p1">
<span>	Postupajući na opisani način, obarajući u državnoj šumi stabla pri čemu je količina oborenog drveta veća od  pet kubnih metara a stabla su oborena  bez predhodnog odobrenja i doznake s namjerom pribavljanja protivpravne imovinske koristi – dakle radi kradje okrivljeni je ovakvim svojim radnjama ostvario elemente bića krivičnog djela šumska kradja iz čl. 324 st.2 u vezi st.1. Krivičnog zakonika, pri čemu je okrivljeni bio svjestan da je ova stabla posjekao u  državnoj šumi a da za sječu istih nije imao potrebnu doznaku i odobrenje, pa je krivično djelo izvršio sa umišljajem. </span>
</p>
<p class="p1"></p>
<p class="p1">
<span>	Sud je cijenio i ostale pisane dokaze ali su isti bez bitnog uticaja na drugačije odlučivanje u ovoj krivično pravnoj stvari.</span>
</p>
<p class="p1"></p>
<p class="p1">
<span>	Iskazane razlike u bruto drvnoj masi date u specifikaciji Uprave za šume PJ Mojkovac lugara B. 12,59 m3 i u nalazu vještaka K.a, 12,69 m3 koje iznose 0,10 m3, sud je cijenio kao logične i očekivane kod metode dvojnog unakrsnog mjerenja.</span>
</p>
<p class="p1">
<span>	</span>
</p>
<p class="p1">
<span>	Odlučujući u pogledu vrste i visine kazne, sud je cijenio sve okolnosti iz čl. 42 KZ, koje su od uticaja da kazna bude veća ili manja pa je od olakšavajućih okolnosti na strani okrivljenog  našao da se radi o  relativno starijem oženjenom čovjeku, bez djece, koji se u toku postupka korektno držao, koji do sada nije osuđivan, pa u odsustvu otežavajućih okolnosti, sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od tri mjeseca, i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od dvije  godine  dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha  izricanja uslovne osude iz čl. 52 KZ. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika. Istovremeno okrivljenom  je ukazano na značaj uslovne osude, i mogućnost njenog opoziva. Sud je okrivljenom uz glavnu kaznu izrekao i sporednu kaznu – novčanu u iznosu od 200,00 €, s obzirom da su iste kao kumulativne kazne zakonom propisane, smatrajući da će se izricanjem sporedne kazne u ovom iznosu, ostvariti svrha izricanja krivičnih sankcija</span>
</p>
<p class="p1"></p>
<p class="p1">
<span>	U smislu čl. 226 i 229 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog, kao i da na ime ostalih troškova postupka plati iznos od 252,40 €, koji troškovi se odnose na troškove vještačenja, vještaka šumarske struke K.a u iznosu od 120,40 €, i vještaka geodetske struke S.a u iznosu od 132,00 €.</span>
</p>
<p class="p1"></p>
<p class="p1">
<span>	Okrivljeni je oštećenoj Upravi za šume Pljevlja osporio iznos pričinjene štete, a vještak šumarske struke, nije iskazao tržišnu vrijednost posječenih stabala, pa je sud istu radi ostvarivanja imovinsko pravnog zahtjeva u smislu    čl.239 ZKP-a,  uputio na pranični postupak. </span>
</p>
<p class="p1"></p>
<p class="p1">
<span>	Iz iznijetih razloga odlučeno je kao u izreci presude, a shodno čl.374  Zakonika o krivičnom postupku.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana,  27. 03. 2013. god.</span>
</p>
<p class="p1"></p>
<p class="p3"></p>
<p class="p1">
<span>ZAPISNIČAR,			 		        		   S U D I J A  </span>
</p>
<p class="p1">
<span>Koviljka Lješnjak s.r.						Dragan Mrdak s.r.</span>
</p>
<p class="p1"></p>


</body>
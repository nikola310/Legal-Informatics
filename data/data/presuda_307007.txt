<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-size:11pt}
.span2{;font-size:14pt}
.span3{;font-size:14pt;font-weight:800}
.span4{color:#000000;font-size:14pt}
.sup1{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K. br.5/2018</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>
<span class="span2">Osnovni sud u Plavu,  sudija Hilmija Sujković sa zapisničarem Feridom Gutić, u krivičnom predmetu okrivljenog M.H., iz P., zbog produženog krivičnog djela zloupotreba službenog položaja iz člana 416. stav 1. u vezi sa članom 49. Krivičnog zakonika, po optužnom predlogu Osnovnog državnog tužilaštva u Plavu, KT.br.60/2017 od 15.12.2017. godine, po održanom usmenom, glavnom, javnom pretresu u prisustvu: državne tužiteljke u Plavu,  Drite Rugovac, okrivljenog  M.H., njegovog branioca, adv. B. D. i punomoćnika oštećenih </span><span class="span2">S. K., Dž. K. i Z. S., advokata R. Š.</span><span class="span2">, donio je i javno objavio dana 28.03.2018. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni M. H., JMBG ...,</span><span class="span3"> </span><span class="span2">od oca Š. i majke N., rođene P., rođen ... godine, u  P., gdje i prebiva, državljanin Crne Gore, oženjen, otac troje djece, zaposlen, pismen, završio pravni fakultet, službenik Uprave za nekretnine-Područne jedinice Plav, srednjeg imovnog stanja, neosuđivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">a ) Dana 14. novembra 2016. godine, u P.,  kao službeno lice - V.D. Načelnika Uprave za nekretnine-Područne jedinice P., i pored svijesti da takvom svojom radnjom čini krivično djelo htio njegovo izvršenje, protivpravnim iskorišćavanjem svog službenog položaja i nevršenjem svoje službnene dužnosti, teže povrijedio prava oštećenih: M. K., H.K., H. K., H. K.,  S. K., R. C. (rođene K.) i E. L. (rođene K.), zakonskih naslednika pok. M. K., T. G., A. G., H. G., R.G., R. G., N. P. (rođene  G.), N. R. (rođene G.) i R. K. (rođene G.), zakonskih naslednika pokojnog R. G., N. L., R. L., A. L., B. L., R. L., P. A. (rođene  L.) i B. P. (rođene L.), zakonskih naslednika pokojnog A. L., Z. S. i R. </span><span class="span2">S., zakonskih naslednika pokojnog S. S., na način što je ne samo sproveo postupke nepotpune eksproprijacije na nepokretnostima pokojnih M. K., R. G., A. L.i S. S., iako je znao da su isti umrli, koja činjenica mu je bila poznata kako lično tako i iz konstatacija na vraćenim dostavnicama kojima ih poziva kao stranke, već i u tim postupcima suprotno odredbi člana 43. stav 1. Zakona o opštem upravnom postupku (“Sl.list CG” broj 60/03 i 32/11) ovim umrlim licima, zaključcima broj ..., broj ..., broj ... i broj ... od 14.11.2016. godine za privremenog zastupnika postavio advokata E. P., o čemu, i pored takve obaveze, ne samo da nije obavijestio organ starateljstva već iste nije objavio  ni u Službenom listu Crne Gore ni na oglasnoj tabli, nakon čega je istog dana održao usmene rasprave na kojima su prisustvovali imenovana privremena zastupnica i punomoćnik Ministarstva finansija V. R.i na ovim raspravama donio rješenja o nepotpunim eksproprijacijama: broj ..., broj ..., broj ... i broj ... od 14.11.2016. godine, iako prije toga oštećenim naslednicima, kao strankama, nije dao mogućnost da učestvuju u ovim postupcima budući da je zaostavština umrlih M. K., R. G., A. L. i S. S., u koju su ušle i parcele koje su bile predmet ovih postupaka, shodno članu 130. Zakona o nasleđivanju (“Sl. list CG” broj 74/08) po sili Zakona, u trenutku smrti prešle na njih kao naslednike, da bi u obrazloženju navedenih rješenja, koja je donio suprotno članu 23. stav 2. Zakona o eksproprijaciji (“Sl.list CG” broj 55/00, 28/06 i 21/08) koji predviđa saslušanje stvarnih vlasnika nepokretnosti o činjenicama u vezi sa eksproprijacijom, i pored toga što je znao da su svi oni  ranije umrli, naveo da je iste saslušao i da su oni izjavili da su saglasni sa predloženom eksproprijacijom s tim što traže isplatu pravične naknade, pa je takvim postupanjem teže povrijedio prava oštećenih na način što im je ne samo uskratio pravo da učestvuju u ovim  postupcima već im i ograničio pravo svojine na nepokretnostima obavezujući vlasnike da predmetne nepokretnosti predaju u državinu korisniku eksproprijacije danom pravosnažnosti rješenja ne određujući pri tom u ovim rješenjima čak ni rok na koji je izvršena nepotpuna eksproprijacija, kako je to propisano  članom 4. st. 3 Zakona o eksproprijaciji, već naprotivda se radi o trajnim pravima službenosti, a koja rješenja su postala pravosnažna dana 23.12.2016. godine.</span>
</p>
<p>&nbsp;</p>
<p>
<span class="span2">         b)   Dana 14.  i 16. novembra 2016. godine, u Plavu,  kao službeno lice - V. D. Načelnika Uprave za nekretnine-Područne jedinice P., i pored svijesti da takvom svojom radnjom čini krivično djelo htio njegovo izvršenje, protivpravnim iskorišćavanjem svog službenog položaja i nevršenjem svoje službene dužnosti, teže povrijedio prava oštećenih Dž. G. i R. G., na način što je bez njihovog učešća sproveo postupke nepotpune eksproprijacije na njihovim nepokretnostima i suprotno odredbi člana 43. stav 1. Zakona o opštem upravnom postupku (“Sl.list CG” broj 60/03 i 32/11) ovim licima, zaključkom broj ... od 14.11.2016. godine, postavio privremenog zastupnika, advokata E. P., ne objavljujući pri tom ovaj Zaključak niti u Službenom listu Crne Gore niti na </span><span class="span2">oglasnoj tabli, nakon čega je dana 16.11.2016.godine održao usmenu raspravu na kojoj su prisustvovali imenovana privremena zastupnica i punomoćnik Ministarstva finansija, V.R.i na ovoj raspravi, suprotno članu 23. stav 2. Zakona o eksproprijaciji (“Sl.list CG” broj 55/00, 28/06 i 21/08) donio rješenje o nepotpunoj eksproprijaciji broj ... od 16.11.2016. godine, iako prije toga oštećenim, kao strankama, nije dao mogućnost da učestvuju u postupku i kao vlasnike ih nije saslušao o činjenicama u vezi sa predmetnom  eksproprijacijom, pa je takvim postupanjem teže povrijedio njihova prava na način što im je ne samo uskratio pravo da učestvuju u postupku već im i ograničio pravo svojine na nepokretnostima koje su bile predmet eksproprijacije obavezujući ih da iste predaju u državinu korisniku eksproprijacije danom pravosnažnosti rješenja, ne određujući pri tom u ovom rješenju čak ni rok na koji je izvršena nepotpuna eksproprijacija, kako je to propisano članom 4. st. 3 Zakona o eksproprijaciji, već naprotiv da se radi o trajnim pravima službenosti, a koje rješenje je postalo pravosnažno dana 22.12.2016. godine.</span>
</p>
<p>&nbsp;</p>
<p>
<span class="span2">- Čime je izvršio produženo krivično djelo zloupotreba službenog položaja iz člana 416. stav 1. u vezi sa članom 49. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa mu sud za izvršeno krivično djelo na osnovu navedenog zakonskog propisa te primenom </span><span class="span2"> </span><span class="span2">čl:</span><span class="span2"> </span><span class="span2">4,</span><span class="span2"> </span><span class="span2">32,</span><span class="span2"> </span><span class="span2">36,</span><span class="span2"> </span><span class="span2">42,</span><span class="span2"> </span><span class="span2">52</span><span class="span2">, </span><span class="span2">53</span><span class="span2"> </span><span class="span2"> i </span><span class="span2"> </span><span class="span2">54 </span><span class="span2"> Krivičnog zakonika Crne Gore  </span><span class="span2">i čl.</span><span class="span2"> </span><span class="span2">374 Z</span><span class="span2">akonika o krivičnom postupku Crne Gore</span><span class="span2">,</span><span class="span2"> </span><span class="span2">i z r i č </span><span class="span2">e</span><span class="span2"> </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvr</span><span class="span2">đ</span><span class="span2">uje kaznu zatvora u trajanju od </span><span class="span2">6</span><span class="span2"> (</span><span class="span2">šest</span><span class="span2">) mjesec</span><span class="span2">i</span><span class="span2"> i istovremeno odre</span><span class="span2">đ</span><span class="span2">uje da se ista neće izvršiti ako okrivljeni za vrijeme od 1</span><span class="span2"> </span><span class="span2">(jedne) godine dana po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2"></span><span class="span2">Okrivljeni se obavezuj</span><span class="span2">e</span><span class="span2"> da</span><span class="span2"> na ime troškova-paušala plati</span><span class="span2"> iznos</span><span class="span2"> od 50,00 (pedeset) </span><span class="span2">eura, u roku od 15 dana po pravosnažnosti presude, pod prijetnjom prinudnog izvršenja</span><span class="span2">, dok će o troškovima koje je okrivljeni dužan da plati oštećenim Z. S., Dž.G. i S. K., koje su isti imali na ime nagrade i nužnih izdataka angažovanom punomoćniku, advokatu R. Š., sud odlučiti posebnim rješenjem.</span>
</p>
<p>&nbsp;</p>
<p>
<span class="span2"></span><span class="span2">Oštećeni </span><span class="span2">M. K., H.K., H. K., H. K., S. K., R. C. (rođena K.), E. L. (rođena K.), T. G., A. G., H. G., R. G., R. G., N. P.(rođena G.), N. R. (rođena G.), R. K. (rođena G.), N. L., R. L., A. L., B. L., R. L., P. A. (rođena L.), B.P. (rođena L.), Z. S.,  R. S., D. G. i R. G. se radi ostvarivanja imovinsko pravnog zahtjeva za naknadu štete upućuju na parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O  b r a z l o ž  e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Plavu, optužnim predlogom KT.br.60/2017 od 15.12.2017. godine, optužilo je M. H., iz P., za </span><span class="span2">produženo krivično djelo zloupotreba službenog položaja iz člana 416. stav 1. u vezi sa članom 49. Krivičnog zakonika Crne Gore</span><span class="span2">.</span>
</p>
<p>&nbsp;</p>
<p>
<span class="span2">U završnoj riječi državna tužiteljka u Plavu,  Drita Rugovac, je precizirala optužni predlog u njegovom činjeničnom opisu pa je pri tako preciziranom optužnom predlogu ostala u svemu i predložila sudu da okrivljenog M. H. oglasi krivim za navedeno krivično djelo i osudi ga na kaznu zatvora u trajanju od 6 mjeseci, uslovno za 1 godinu dana.</span>
</p>
<p>
<span class="span2"> </span>
</p>
<p>
<span class="span2"></span><span class="span2">Izjašnjavajući se o </span><span class="span2">optužbi </span><span class="span2">ODT</span><span class="span2">-a </span><span class="span2">u Plavu,</span><span class="span2"> </span><span class="span2">okrivljen</span><span class="span2">i M.H., u svojim odbranama iz predhodnog postupka i sa glavnog pretresa ne priznaje  izvršenje krivičnog djela koje mu je ovom optužbom stavljeno na teret a samim tim ni krivicu za ovo djelo. U svoju odbranu navodi da je tačno, da je kao V. D. načelnika Uprave za nekretnine-Područne jedinice P., bez obavještavanja i pozivanja njihovih naslednika sproveo postupke nepotpune eksproprijacije na nepokretnostima pokojnih: M. K., R. G., A. L. i S. S. i pored toga što je znao da su svi oni umrli kao  i da je u obrazloženjima rješenja koja je donio u ovim postupcima konstatovao da je sve njih saslušao kao stranke, ali da i pored toga smatra da takvim svojim radnjama nije izvršio krivično djelo koje mu je javnom optužbom stavljeno na teret. Ovo ne samo iz razloga jer je u ovim postupcima, radi njihovog učešća u njima, pokušao da neke od zakonskih naslednika pozove ili putem telefona ili dostavljanjem pismenog poziva, već i zbog toga što su konstatacije u rješenjima u pogledu saslušanja pokojnih stranaka posledica štamparske greške a ne njegove namjere da stranke ošteti, jer je prilikom njihovog kucanja koristio svoja ranija rješenja iz kompjutera u kojima su vlasnici eksproprisanih nepokretnosti bili živi. Dalje je naveo da je tačno i da je u slučaju Dž. i R. G. isto tako sproveo postupak eksproprijacije bez njihovog učešća i u obrazloženju donesenog rješenja naveo da ih je saslušao kao stranke, ali da ni u ovom slučaju nije takođe izvršio krivično djelo koje mu je javnom optužbom stavljeno na teret jer je od strane dostavne službe na vraćenoj dostavnici za Dž. G. konstatovano da je odselio u inostranstvo, dok je na vraćenoj dostavnici za R. G. konstatovano da je nepoznata. Što se tiče samih postupaka eksproprijacije na predmetnim nepokretnostima, naveo je da je iste sproveo za potrebe izgradnje mini hidrocentrale „K</span><span class="span2">.</span><span class="span2">“  i da je to učinio nakon što je predhodno od strane Ministarstva ekonomije primio elaborat i odluku o utvrđivanji javnog interesa za eksproprijaciju nepokretnosti za izgradnju male hidroelektrane na vodotoku „K</span><span class="span2">.</span><span class="span2">“, predlog za eksproprijaciju nepokretnosti za </span><span class="span2">izgradnju ove hidroelektrane i ponudu o visini novčane naknade na ime eksproprisanih nepokretnosti za svakog vlasnika pojedinačno. Sve te postupke je lično obrađivao i vodio i rukovodeći se javnim interesom i načelom hitnosti iste okončao i rješenje donio u istom danu, 14.11.2016. godine. Prije toga je sve vlasnike predmetnih nepokretnosti, i pored toga što je kao građanin P. znao da su svi oni umrli, lično pozivao, kako bi na taj način ispoštovao Zakon i stekao uslove da im postavi privremenog zastupnika. Za privremenog zastupnika je u svim tim postupcima zaključcima postavio advokata E. P., s tim što je u odbrani iz predhodnog  postupka naveo da je ove zaključke, usmene rasprave i rješenja sa ovih rasprava donio istog dana, da bi u odbrani sa glavnog pretresa naveo da je zaključke o postavljenju privremenog zastupnika donosio 15-20 dana prije održanih usmenih rasprava ali da su datumi u njima takođe pogrešno upisani usled štamparske greške. Što se tiče objavljivanja i uručenja ovih zaključaka postavljenoj privremenoj zastupnici, advokatici E. P., u odbrani sa glavnog pretresa je naveo da je ove zaključke istoj uručio odmah po njihovom donošenju tj. prije sprovedene usmene rasprave i da iste nije objavljivao u Službenom listu Crne Gore, već samo na oglasnoj tabli, s tim što prije toga za njihovo objavljivanje nije donosio nikavu naredbu obzirom da je u to vrijeme imao mnogo posla. Dalje je naveo da je nakon izvjesnog vremena od pravosnažnosti donijetih rješenja sreo sina pokojnog M. K., S., i pozvao ga da dođe kod njega kako bi mu predočio stanje u spisima predmeta i poučio ga da kao naslednik ima pravo učešća u postupku, ali da je on ovaj njegov predlog odbio. I u drugim predmetima je takođe, ili u toku postupaka ili nakon pravosnažnosti donijetih rješenja, pokušavao da usmeno ili putem telefona pozove pojedine naslednike koji žive na teritoriji opštine P., da dođu kod njega kako bi ih informisao o sprovedenim radnjama o ovim postupcima, ali su svi oni odbili takvo učešće. Pri tom ni u jednom od spornih predmeta od nadležnog organa nije tražio niti podatke o smrti umrlih vlasnika niti podatke o njihovim zakonskim naslednicima. Nadalje je naveo da u donesenim rješenjima nije konstatovao da se odnose na određeno vrijeme, već da se vrši nepotpuna eksproprijacija u korist države Crne Gore, jer je smatrao da je ovaj termin pravilniji, kao i da je u svim predmetnim slučajevima po službenoj dužnosti lično izvršio zabilježbu eksproprisanih nepokretnosti ali da mu nije jasno ko je i zbog čega u posjedovnim listovima koji se odnose na ove nepokretnosti u koloni „primjedba“ unio konstataciju „rješenje o nepotpunoj eksproprijaciji (trajno pravo službenosti u korist države Crne Gore-Ministarstva Ekonomije)“. Na kraju je naveo da ni nakon okončanja predmetnih postupaka donesena rješenja o eksproprijaciji nije dostavljao naslednicima umrlih vlasnika jer je smatrao da za tim nema potrebe obzirom da se ni kasnije niko od njih nije htio uključiti u ove postupke. U završnoj riječi je lično i preko svog branioca, adv. B. D., još jednom negirao izvršenje krivičnog djela koje mu je stavljeno na teret i predložio sudu da ga za ovo djelo  oslobodi od optužbe. </span><span class="span2"> </span>
</p>
<p>&nbsp;</p>
<p>
<span class="span2">Sud je cijenio odbranu okrivljenog M.H. u dijelu u kojem priznaje</span><span class="span2"> </span><span class="span2">da je tačno da je kao V. D. načelnika Uprave za nekretnine-Područne jedinice P., bez obavještavanja i pozivanja njihovih naslednika sproveo postupke nepotpune eksproprijacije na nepokretnostima pokojnih: M. K., R. G., A. L. i S. S. i pored toga što je znao da su svi oni umrli, </span><span class="span2">pa je našao da je ista u svemu u skladu sa izvedenim dokazima te je kao takvu u ovom dijelu u potpunosti prihvatio. Isto tako sud je cijenio odbranu okrivljenog i u dijelu u kojem priznaje da je u istom svojstvu, takođe </span><span class="span2">bez njihovog učešća sproveo i postupak eksproprijacije na nepokretnostima Dž. i R. G., </span><span class="span2">pa je našao da je i ovo njegovo priznanje u svemu u skladu sa izvedenim dokazima te ga je kao tako isto tako prihvatio</span>
</p>
<p>&nbsp;</p>
<p>
<span class="span2"> </span><span class="span2">Međutim, njegovu odbranu u dijelu u kojem negira izvršenje krivičnog djela koje mu je javnom optužbom stavljeno na teret tvrdnjom da je u svim predmetnim postupcima eksproprijacije postupao u skladu sa zakonom jer je u svima njima, s obzirom na činjenicu da su u četiri ova predmeta vlasnici nepokretnosti bili pokojna lica dok su u petom predmetu vlasnici nepokretnosti Dž. i R. G. odselili u inostranstvo odnosno nepoznati, istima postavio privremenog zastupnika u liku advokatice E. P. kao i da su sporne konstatacije u obrazloženjima rješenja koja je u ovim postupcima donio posledica omaške prilikom njihovog kucanja a ne njegove namjere da stranke ošteti, sud nije mogao prihvatiti, već ju je kao nejasnu, nelogičnu i što je najbitnije suprotnu, kako samoj sebi tako i izvedenim dokazima, u cjelosti odbacio. </span>
</p>
<p>&nbsp;</p>
<p>
<span class="span2">Naime, sud je radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg i zakonitijeg rješavanja ove krivične stvari, u dokaznom postupku izveo </span><span class="span2">sledeće dokaze:</span><span class="span4"> saslušao u svojstvu svjedoka oštećene S. K., H. G., Z. S., M. G. i R. G. i svjedoke E. P. i J. L.</span><span class="span2">, izvršio uvid u spise predmeta Uprave za nekretnine-Područne jedinice P.: broj ..., broj ...,  broj ...,  broj ... i broj ... i iz ovih spisa pročitao Predlog Vlade Crne Gore-Ministarstva finansija za ekspoprijaciju nepokretnosti za izgradnju male hidroelektrane na vodotoku Komorača broj ... od 10.10.2016. godine, Odluku Vlade Crne Gore o utvrđivanju Javnog interesa za eksproprijaciju nepokretnosti za izgradnju male hidroelektrane na vodotoku Komorača broj ... od 17.06.2016. godine, potvrdu Ministarstva finansija broj ... od 06.10.2016. godine i ponudu Minstarstva ekonomije broj ... od 12.10.2016. godine, iz spisa predmeta broj ...  još pročitao rješenje Uprave za nekretnine-Područne jedinice Plav broj ... od 14.11.2016. godine, zapisnik o usmenoj raspravi Uprave za nekretnine-Područne jedinice P.broj ... od 14.11.2016. godine, zaključak  Uprave za nekretnine-Područne jedinice P. broj ... od 14.11.2016.godine, pozive, dostavnice i žalbu punomoćnika S. K., adv. R. Š. od 07.08.2017. godine, iz spisa predmeta broj ... još pročitao rješenje Uprave za nekretnine-Područne jedinice P. broj ... od 14.11.2016. godine, zapisnik o usmenoj raspravi Uprave za nekretnine-Područne </span><span class="span2">jedinice P. broj ... od 14.11.2016.godine,  zaključak  Uprave za nekretnine-Područne jedinice P. broj ... od 14.11.2016. godine, rješenje Uprave za nekretnine-Područne jedinice P. broj ... dod 21.11.2016. godine,  zapisnik o usmenoj raspravi Uprave za nekretnine-Područne jedinice P. broj ... od 08.02.2017.godine,  rješenje Osnovnog suda u Plavu O.br.55/2017 od 19.06.2017. godine, pozive,  dostavnice i prijavu o promjeni na nepokretnostima podnosioca R. G. od 15.08.2017. godine, iz spisa predmeta broj ... još pročitao rješenje Uprave za nekretnine-Područne jedinice P. broj ... od 14.11.2016. godine, zapisnik o usmenoj raspravi Uprave za nekretnine-Područne jedinice P. broj ... od 14.11.2016.godine, pozive,  dostavnice i zaključak  Uprave za nekretnine-Područne jedinice P. broj ... od 14.11.2016. godine,</span><span class="span3"> </span><span class="span2">iz spisa predmeta broj ... još pročitao rješenje Uprave za nekretnine-Područne jedinice P. broj ...16.11.2016. godine, zapisnik o usmenoj raspravi Uprave za nekretnine-Područne jedinice P. broj ... od 14.11.2016. godine, zaključak  Uprave za nekretnine-Područne jedinice P.broj ... od 14.11.2016. godine, zapisnik o usmenoj raspravi Uprave za nekretnine-Područne jedinice P. broj ... od 16.11.2017.godine, zapisnik o usmenoj raspravi Uprave za nekretnine-Područne jedinice P. broj ... od 08.02.2017.godine, pozive, dostavnice i žalbu punomoćnika Dž. G., adv. R. Š., od 07.08.2017. godine  i iz spisa predmeta broj ... još pročitao rješenje Uprave za nekretnine-Područne jedinice P. broj ... od 14.11.2016. godine, zapisnik o usmenoj raspravi Uprave za nekretnine-Područne jedinice P. broj ... od 14.11.2016. godine, zaključak Uprave za nekretnine-Područne jedinice P.broj ... od 14.11.2016. godine, zapisnik o usmenoj raspravi Uprave za nekretnine-Područne jedinice P. broj ... od 27.03.2017.godine, zahtjev Ministarstva ekonomije za promjenu prava svojine broj ... od 26.05.2017. godine, pozive, dostavnice i žalbu punomoćnika Z.S., adv. R. Š., od 07.08.2017. godine, p</span><span class="span2">ročitao rješenj</span><span class="span2">a</span><span class="span2"> Uprave za nekretnine - Područne jedinice P</span><span class="span2">.</span><span class="span2">, broj </span><span class="span2">...</span><span class="span2"> od 21.11.2016. godine</span><span class="span2"> i broj </span><span class="span2">... SL od 28.02.2017godine, pročitao rješenja </span><span class="span2"> </span><span class="span2">rješenje Ministarstva finasija Crne Gore, broj ... od 26-03-2018- godine, broj ... od 26.03.2018. godine i broj ... od 26.03.2018.godine i izvršio uvid u</span><span class="span2"> posjedovne listove, </span><span class="span2">broj 8 od 20.03.2018. godine, na ime M. K., </span><span class="span2">broj </span><span class="span2">105 od 20.03.2018. godine, na ime R. G., </span><span class="span2"> </span><span class="span2">broj 350 od 20.03.2018. godine, na ime A.L., broj 493 od 20.03.2018. godine, na ime Dž.G. i R. G.na po 1/2 i broj 552 od 20.03. 2018 godine, na ime S. S. na ½ i izvod iz kaznene evidencije Ministarstva pravde Crne Gore, za okrivljenog M.H., od 15.12.2017. godine, </span><span class="span2">pa je </span><span class="span2">svestranom </span><span class="span2">ocjenom izvedenih dokaza i njihovim upoređivanjem sa odbran</span><span class="span2">om okrivljenog </span><span class="span2">utvrdio</span><span class="span2"> da su činjenice iz činjeničnog opisa izreke presude u svemu dokazane i da je  isti izvršio produženo krivično djelo</span><span class="span2"> zloupotreba službenog položaja iz člana 416. stav 1. u vezi sa članom 49. Krivičnog zakonika Crne Gore</span><span class="span2">, koje mu je javnom optužbom stavljeno na teret.  </span>
</p>
<p>&nbsp;</p>
<p>
<span class="span2">Ovakvo svoje utvrđenje i odluku u pogledu krivice i krivično pravne odgovornosti okrivljenog M.H., za navedeno krivično djelo, sud je zasnovao na sledećim razlozima:</span>
</p>
<p>&nbsp;</p>
<p>
<span class="span2"> U toku krivičnog postupka je nesporno utvrđeno, kako priznanjem okrivljenog M. H.tako i na osnovu spisa predmeta</span><span class="span3"> </span><span class="span2">broj ..., broj ..., broj ..., broj ... i broj ... da je Uprava</span><span class="span2"> za nekretnine-Područna jedinica P.,</span><span class="span3"> </span><span class="span2">na osnovu </span><span class="span2">odluke Vlade Crne Gore o utvrđivanju javnog interesa za eksproprijaciju nepokretnosti za izgradnju male hidroelektrane na vodotoku K. broj ... od 17.06.2016. godine i predloga Ministarstva finansija za ekspoprijaciju nepokretnosti za izgradnju iste hidroelektrane na vodotoku K. broj ... od 10.10.2016. godine, pored ostalih nepokretnosti </span><span class="span2">pokrenula još i  postupke nepotpune eksproprijacije na nepokretnostima vlasnika: Dž. i R.G., pok. M. K., pok. R. G., pok. A. L. i pok. S. S. Na osnovu priznanja okrivljenog, navedenih spisa predmeta i zapisnika o usmenim raspravama iz ovih spisa je  nesporno utvrđeno i to da je da je okrivljeni sve ove postupke sproveo i okončao ne samo u odsustvu vlasnika Dž. i R. G. već i u odsustvu zakonskih naslednika pokojnih vlasnika. Na osnovu priznanja okrivljenog i zaključaka: </span><span class="span2">broj ..., broj ... broj ... broj ... i</span><span class="span3"> </span><span class="span2">broj ...svi od 14.11.2016. godine,</span><span class="span2"> koje je isti donio u predmetnim postupcima eksproprijacije, je dalje utvrđeno da je okrivljeni u svim ovim postupcima vlasnicima nepokretnosti, kako živim tako i pokojnim, postavio privremenog zastupnika u liku advokatice E. P. Na osnovu priznanja okrivljenog i dispozitiva rješenja o nepotpunoj eksproprijaciji: </span><span class="span2">broj ..., broj ..., broj ..., broj ... svi od 14.11.2016. godine i broj ... od 16.11.2016. godine, </span><span class="span2">je nesporno utvrđeno i to da se nepotpuna eksproprijacija vrši u korist države Crne Gore – Ministarstva ekonomije za potrebe izgradnje male hidroelektrane na vodotoku Komorača, da će se upis zabilježbe ove eksproprijacije (trajno pravo službenosti) izvršiti nakon pravosnažnosti ovih rješenja i da se svi vlasnici predmetnih nepokretnosti obavezuju da iste predaju u državinu korisniku eksproprijacije danom pravosnažnosti rješenja, dok je iz obrazloženja ovih rješenja utvrđeno još i da su  u sprovedenim postupcima koji su predhodili njihovom donošenju saslušani svi vlasnici predmetnih nepokretnosti i da su svi oni izjavili kako su saglasni sa predloženom eksproprijacijom uz isplatu pravične naknade. Konačno, na osnovu priznanja okrivljenog i zaključaka o postavljenju privremenih zastupnika, zapisnika sa usmenih rasprava i rješenja o nepotpunim eksproprijacijama koji se odnose na eksproprijaciju predmetnih nepokretnosti je nesporno utvrđeno i to da su svi ovi zaključci, zapisnici i rješenja datirani istim datumom 14.11.2016. godine, osim u postupku broj ... vlasnika Dž. i R. G., u kojem je zaključak donesen 14.11.2016. godine dok su zapisnik i rješenje doneseni 16.11.2016. godine.</span>
</p>
<p>&nbsp;</p>
<p>
<span class="span2">Međutim, obzirom da je okrivljeni M.H., kao što je već navedeno, negirao izvršenje krivičnog djela koje mu je javnom optužbom stavljeno na teret braneći </span><span class="span2">se da je u svim predmetnim postupcima eksproprijacije postupao u skladu sa zakonom obzirom da je i pored toga što je sve ove postupke sproveo i okončao bez učešća vlasnika nepokretnosti svima njima postavio privremenog zastupnika, advokata E.P., te obzirom da su sporne konstatacije u obrazloženjima rješenja koja je donio u ovim postupcima u pogledu saslušanja stranaka posledica očigledne omaške a ne njegove namjere da stranke ošteti, to su u toku krivičnog postupka bile sporne ove činjenice, pa ih je kao takve trebalo nesumnjivo utvrditi tj. dokazati. </span>
</p>
<p>&nbsp;</p>
<p>
<span class="span2">Da bi provjerio osnovanost odbrane okrivljenog u pogledu ovih odlučnih činjenica a samim tim i utvrdio pravo stanje stvari, sud je, kao što je već navedeno, saslušao okrivljenog i izveo sve potrebne dokaze, pa je njihovom uporednom analizom i ocjenom našao da je ovakva njegova odbrana ne samo nejasna i nelogična već i u svemu obezvrijeđena svim izvedenim dokazima, te je kao takvu nije ni prihvatio.</span>
</p>
<p>&nbsp;</p>
<p>
<span class="span2">Naime, ne samo da je nejasna i nelogična već i neuvjerljiva odbrana okrivljenog da je i pored toga što je četiri od pet spornih postupaka eksproprijacije sproveo i okončao na imovini umrlih vlasnika bez učešća njihovih zakonskih naslednika nije izvršio krivično djelo koje mu se javnom optužbom stavlja na teret, jer je jasno da je kao diplomirani pravnik i dugogodišnji načelnik Uprave za nekretnine-Područne jedinice Plav znao odnosno morao znati ne samo da se ni jedan postupak, pa ni postupak eksproprijacije, ne može sprovesti prema pokojnom licu već i da se u slučaju da je takav postupak već pokrenut isti mora obustaviti odmah po saznanju činjenice smrti. Okrivljeni je takođe znao i to da na osnovu člana 130. Zakona o nasleđivanju sva imovina – zaostavština ostavioca po sili zakona prelazi na njegove naslednike u trenutku njegove smrti i da su se samim tim kao stranke u ovim postupcima mogli pojaviti samo naslednici pokojnih: M. K., R. G., A. L.i S. S., ali ih i pored takvog znanja i dužnosti nije obavijestio o tim postupcima, radi njihovog učešća u njima, već je iste sproveo i okončao u njihovom odsustvu. S tim u vezi je nelogična i neuvjerljiva i njegova odbrana u dijelu da je u toku ili nakon okončanja predmetnih postupaka o njima pokušavao usmeno ili putem telefona obavijestiti neke od zakonskih naslednika pokojnih lica na koje se vodila eksproprisana napokretnost, ne samo zbog činjenice što se i pored takvog kazivanja nije mogao sjetiti da li ih je o tome obavijestio u toku ili nakon okončanja ovih postupaka već i zbog toga što takve svoje navode nije mogao potkrijepiti ni jednim dokazom u vidu vraćene dostavnice o njihovom pozivanju ili u vidu sačinjene službene zabilježke o tome. Iz istog razloga je nejasna i nelogična i odbrana okrivljenog M. H. u dijelu da je postupak eksproprijacije na imovini Dž. i R.G., sproveo i okončao u njihovom odsustvu zbog toga što je na vraćenoj dostavnici za Dž. G. konstatovano da je odselio u inostranstvo, jer se uvidom u ovu dostavnicu utvrđuje suprotno, odnosno utvrđuje da je odputovao a </span><span class="span2">ne odselio u Sjedinjenje Američke Države. Isto tako je ne samo nelogična već i neuvjerljiva odbrana okrivljenog i u dijelu da je u svim predmetnim postupcima privremenog zastupnika strankama u liku advokata E. P. postavio po zakonu odnosno nakon što su u svakom od ovih postupaka bili ispunjeni svi potrebni zakonski uslovi za to, kako zbog činjenice što se u četiri ova slučaja radilo o umrlim licima kojima se takav zastupnik ni ne može postaviti  a u petom slučaju o strankama koje nijesu ni nepoznate niti su odselile sa date adrese, kako je to netačno obrazložio u donesenim zaključcima, zbog čega sud istu nije prihvatio ni u ovom dijelu. U vezi sa tim sud nije prihvatio ni odbranu okrivljenog da je ovako donesene zaključke objavio na oglasnoj tabli, ali da za ovo objavljivanje nije donosio nikakvu pisanu naredbu obzirom da je u to vrijeme imao puno posla, jer je očigledno da je i ova njegova odbrana ne samo nejasna i nelogična već i neuvjerljiva. Isto tako je nelogična i neuvjerljiva odbrana okrivljenog i u dijelu da je pomenutu privremenu zastupnicu E. P. u predmetnim postupcima postavio 15-20 dana prije održavanja usmenih rasprava i da su datumi na ovim zaključcima, koji se inače poklapaju sa datumima održavanja usmenih rasprava, posledica štamparske greške prilikom njihovog kucanja na kompjuteru, jer se ne radi samo o jednoj takvoj grešci već o grešci koja se ponavlja u svih pet spornih zaključaka. Što se tiče njegove odbrane u dijelu da se i u slučaju njegovih </span><span class="span2">konstatacija u stavu IV dispozitiva rješenja o eksproprijaciji koja je donio u predmetnim postupcima „ da se radi o trajnom pravu službenosti“ i u trećem pasusu obrazloženja ovih rješenja „da je u sprovedenim postupcima saslušao imenovane vlasnike nepokretnosti i da su oni izjavili da su saglasni sa predloženom eksproprijacijom s tim što traže isplatu pravične naknade“, takođe radi o štamparskim greškama, sud je našao da je i ova njegova odbrana ne samo nejasna već i nelogična kako zbog činjenice da se radi o većem broju takvih grešaka tako i zbog činjenice da se sve te greške uporno ponavljaju čak i u onim predmetima u kojima su vlasnici nepokretnosti pokojna lica. U prilog ovakvom stanovištu suda ide i činjenica što su bar neke od ovih grešaka, s obzirom na njihovu brojnost i ponavljanje u predmetnim postupcima, naknadnim čitanjem i provjerom vrlo lako mogle biti uočene i shodno zakonu ispravljene novim rješenjem, što ni u jednom od ovih slučajeva nije učinjeno. Isto tako u prilog ovakvom utvrđenju suda ide i nesporna činjenica što je okrivljeni po zanimanju diplomirani pravnik i što više godina obavlja iste poslove, od 1991 do 2008 godine kao načelnik a zadnje 3 godine kao VD načelnika Uprave za nekretnine-Područne jedinice P., tako da je samim tim i nejasno i nelogično ne samo da napravi toliki broj štamparskih grešaka već i da kasnije ove greške ne uoči i ispravi rješenjem o njihovoj ispravci. Isto tako je ne samo  nejasna i nelogična već i neuvjerljiva odbrana okrivljenog i u dijelu da oštećenim nakon okončanja predmetnih postupaka eksproprijacije i donošenja rješenja, ova rješenja i pored takve zakonske obaveze nije ni pokušao uručiti, zbog toga što je smatrao da za tim nema potrebe obzirom na činjenicu  da se se ni kasnije niko od njih nije htio uključiti u ove postupke, jer nije bilo na njemu da procjenjuje takvu potrebu već </span><span class="span2">da u vezi sa tim postupi po odredbama Zakona o Opštem Upravnom postupku koje se odnose na dostavljanje. Konačno, ne samo da je nejasna već i nelogična i njegova odbrana u dijelu da u donesenim rješenjima </span><span class="span2">nije konstatovao da se odnose na određeno vrijeme već samo da se vrši nepotpuna eksproprijacija u korist države Crne Gore, zbog toga što je smatrao da je ovaj termin pravilniji, jer ni u ovom slučaju nije bilo na njemu da ocjenjuje šta je pravilnije već samo da primijeni zakon, </span><span class="span2">pa i ova nelogičnost  u  odbrani okrivljenog, u sklopu sa svim ostalim nevedenim nejasnoćama i nelogičnostima, njegovu odbranu kojom negira izvršenje krivičnog djela koje mu je javnom optužbom stavljeno na teret, čine još neosonovanijom i neutemeljenijom. </span>
</p>
<p>&nbsp;</p>
<p>
<span class="span2">Pored toga što je nejasna i nelogična, odbrana okrivljenog M. H. u dijelu u kojem negira izvršenje predmetnog krivičnog djela je u svemu obezvrijeđena i svim izvedenim dokazima, pa i ova činjenica takođe ide u prilog njenoj neutemeljenosti i neosnovanosti.  </span>
</p>
<p>&nbsp;</p>
<p>
<span class="span2">To se u prvom redu odnosi na iskaze oštećenih</span><span class="span2"> S. K., Z. S., H. G. i R. G., jer su svi oni,  izjašnjavajući se na okolnosti sprovođenja i okončanja postupaka nepotpune eksproprijacije na nepokretnostima koje su se u vrijeme ovih postupka i dalje vodile na njihove umrle očeve, saglasno izjavili da su svi ovi postupci vođeni bez njihovog znanja i učešća i da su o njima saznali tek poslije njihovog okončanja, čime su u potpunosti obezvrijedili odbranu okrivljenog  u ovom dijelu. Oštećeni S. K. je pri tom naveo da se od 13.03.2017. godine, nalazio u Sjedinjenim Američkim Državama i da ga je tek nakon povratka u P., prilikom susreta sa njim u jednom ugostiteljskom objektu, okrivljeni obavijestio o ovom postupku i pozvao ga da istog dana dođe kod njega u prostorije Uprave za nekretnine-Područne jedinice P., kako bi ga o tome bliže upoznao. Okrivljeni mu je tom prilikom kopirao i predao spise predmeta i obavijestio ga da je postupak okončao bez njihovog prisustva ali da je njihove interese u ovom postupku štitila advokatica E. P., koju im je postavio za privremenog zastupnika. Nakon što se upoznao sa spisma predmeta, kazao je okrivljenom da ne želi ništa da potpisuje jer ima još šestoro braće i sestara i napustio njegovu kancelariju. Dalje je naveo da nikom od njegove braće i sestara nije bilo poznato da je ovaj postupak vođen i okončan niti je bilo ko od njih ikada primio bilo kakav poziv u vezi sa ovim postupkom, čime je negirao odbranu okrivljenog i u ovom  dijelu. Nadalje je naveo da su ovakvim postupanjem okrivljenog oštećeni njegova braća i sestre jer im je isti sprovođenjem i okončanjem postupka eksproprijacije nepokretnosti koje se dalje vode na njihovog umrlog oca bez njihovog znanja i obavještavanja onemogućio pravo da kao stvarni vlasnici učestvuju u njemu.  Na kraju je naveo da se zbog svega toga pridružuje krivičnom gonjenju prema okrivljenom i zadržao pravo da odštetni zahtjev ostvaruje u parnici. Što se tiče oštećenog  Z.S., isti je dalje naveo da od 1971 godine živi u Tivtu i da je o vođenom postupku eksproprijacije na nepokretnostima pokojnog oca Smajlja </span><span class="span2">Srdanovića takođe saznao nakon njegovog okončanja, tačnije početkom 2017 godine. Zbog toga je otišao u Upravu za nekretnine-Područnu jedinicu P., kako bi se informisao o ovom postupku, i tom prilikom u razgovoru sa okrivljenim saznao da cijena 1m</span><sup class="sup1">2</sup><span class="span2"> eksproprisane imovine iznosi 1,5 eura. Okrivljeni mu tom prilikom nije uručio nikakvo rješenje već mu je samo iskopirao i dao na uvid spise predmeta. Nakon što je odbio ponudu okrivljenog za eksproprisanu imovinu napustio je prostorije katastra. Dalje je naveo da je krajem jula mjeseca 2017 godine, na poziv rođaka M. G. došao u P. i nakon što se lično uvjerio da je livada koja je bila predmet eksproprijacije izorana radi ukopavanja cijevi u njoj i da zbog toga više liči na njivu,  angažovao je advokata R. Š. da ga dalje zastupa u ovom postupku. Na kraju je naveo da ni njemu ni članovima njegove porodice nikada nijesu uručeni niti pozivi niti bilo kakvo rješenje od strane Uprave za nekretnine–Područne jedinice P., već je čitav postupak eksproprijacije sproveden bez njegovog znanja i učešća u njemu, zbog čega se kao oštećeni takođe pridružio krivičnom gonjenju prema okrivljenom i zadržao pravo da odštetni zahtjev ostvaruje u parnici. Konačno, izjašnjavajući se na iste okolnosti odbranu okrivljenog kojom negira izvršenje krivičnog djela koje mu je stavljeno na teret su u potpunosti obezvrijedili i oštećeni H. G. i R. G. saglasno istakavši da su o sprovedenom postupku eksproprijacije na nepokretnostima njihovog pokojnog oca saznali u 2017-toj godini, nakon njegovog okončanja. Prije toga o ovom postupku nijesu ništa znali ni oni ni ostali naslednici jer ih o tome nije niko obavijestio. Oštećeni H. G. je dalje naveo da ga je o ovom postupku obavijestio okrivljeni u proljeće 2017-te godine, kada su se slučajno sreli na ulici. Na njegov poziv je odmah nakon toga otišao kod njega u kancelariju gdje ga je okrivljeni ponudio da izvršenu eksproprijaciju njihove imovine naknadno potpiše, što je on odbio. Nakon što je o ovoj posjeti i razgovoru sa okrivljenim obavijestio svog brata R., poslije nekoliko dana su zajedno pošli kod okrivljenog, kojom prilikom im je isti kazao da će to biti završeno bez obzira da li se oni slagali ili ne u vezi toga. Nadalje su naveli da su zbog svega toga sve nepokretnosti koje su se vodile na njihovog pokojnog oca R. naknadno sporazumno podijelili u ostavinskom postupku rješenjem O.br.55/2017 od 19.06.2017. godine, kojom prilikom je eksproprisana parcela pripala na dio njihovom bratu R.G. Međutim, bez obzira na tu činjenicu, svi oni se kao zakonski naslednici pokojnog R. G., zbog takvog postupanja okrivljenog, smatraju oštećenim, jer su sve nepokretnosti koje su se u vrijeme sprovedenog postupka eksproprijacije vodile na njihovog oca, pa i eksproprisana parcela, bile njihova zajednička imovina o kojoj je okrivljeni odlučivao bez njihovog znanja i učešća. Iz tog razloga su se obojica pridružili krivičnom gonjenju prema okrivljenom i zadržali pravo da odštetni zahtjev ostvaruju u parnici. Svjedok R. G. je na pitanje državne tužiteljke u Plavu dalje naveo da se sa okrivljenim M. H. prije saznanja o postupku eksproprijacije nepokretnosti njegovog pokojnog oca sretao skoro svaki dan ali da ga on prilikom ovih njihovih susreta nije ni jednom obavijestio o tom postupku. Nadalje je naveo da nikada nije učestvovao </span><span class="span2">na usmenoj raspravi u Upravi za nekretnine-Područnoj jedinici P. kako je konstatovano u zapisniku broj ... od 08.02.2017. godine, niti mu je bilo šta poznato u vezi ove rasprave i zapisnika, čime je negirao odbranu okrivljenog i u ovom dijelu. Samim tim nije ni mogao odbiti potpisivanje ovog zapisnika,</span><span class="span3"> </span><span class="span2">kako je to konstatovano u istom, kao i da ni tada a ni sada takođe nikada nebi potpisao bilo kakav zapisnik ili prijem rješenja o eksproprijaciji imovine njegovog oca niti bi učestvovao u takvom postupku obzirom da je sve to rađeno nezakonito. Nadalje je na pitanje branioca okrivljenog, advokata B.D., izjavio da mu od strane okrivljenog nije nikada nuđeno da primi sporno rješenje o eksproprijaciji niti je sam imao potrebu da to rješenje od njega traži jer smatra da je takvo rješenje trebalo službeno dostaviti. Iz tog razloga i ne posjeduje sporno rješenje niti je imao uvid u isto, a o postojanju ovog rješenja je saznao iz posjedovnog lista na koji se vodi imovina njegovog pokojnog oca broj 105, jer je u ovom listu unesen podatak o ovom rješenju i konstatovano da se radi o potpunoj eksproprijaciji. Inače, pošto mu ovo rješenje nije nikada uručeno od strane Uprave za nekretnine-Područne jedinice P. to na isto nije ni mogao uložiti žalbu. Na kraju je na pitanje punomoćnika oštećenih, advokata R. Š., naveo da se on i okrivljeni odavno znaju i da je okrivljeni poznavao i njegovog oca tako da ga je u vezi predmetnog postupka mogao vrlo lako naći i obavijestiti ga o tome. </span>
</p>
<p>&nbsp;</p>
<p>
<span class="span2">Izjašnjavajući se na okolnosti vođenja i okončanja jednog od predmetnih postupaka eksproprijacije bez znanja i učešća zakonskih naslednika vlasnika nepokretnosti, kao stranaka, odbranu okrivljenog kojom negira krivično djelo koje mu je je javnom optužbom stavljeno na teret je u svemu obezvrijedio i svjedok J. L. istakavši da mu je pokojni A. đed i da su o ovom postupku on i njegov brat A. saznali nakon njegovog okončanja tačnije u toku 2017-te godine. Naime, naveo je da je njegov otac  R. teško bolestan i da je najvjerovatnije iz tog razloga okrivljeni M. H. u toku 2017-te godine o ovom postupku nekoliko puta usmeno obavještavao brata A., ali da se on nije htio odazvati na ove njegove pozive. Što se tiče njegovog saznanja za ovaj postupak, naveo je da je on o ovom postupku saznao od okrivljenog dva mjeseca prije nego što je u vezi toga saslušan kod Osnovnog državnog tužilaštva u Plavu. Okrivljeni ga je o tome obavijestio putem telefona i tom prilikom mu rekao da se u vezi predmetnog postupka eksproprijacije nepokretnosti njegovog dede A. javi kod njega. Međutim, pošto je tih dana imao dosta obaveza, to se iz tog razloga nije ni odazvao na ovaj poziv. Dalje je naveo da mu je lično poznato da u vezi tog postupka niko od A. naslednika, pa čak ni oni koji žive u Plavu, nije nikada dobijao bilo kakav poziv od Uprave za nekretnine-Područne jedinice P. i da je okrivljeni trebao da za ovaj postupak pozove naslednike a ne da im postavlja privremenog zastupnika, čime je potvrdio navode javne optužbe da okrivljeni ni u ovom postupku, kao jednom od pet spornih postupaka,</span><span class="span3"> </span><span class="span2">takođe nije omogućio strankama učešće u njemu. Na kraju je naveo da nikom od zakonskih naslednika pokojnog  A. nije uručeno ni doneseno rješenje  o ekspoprijaciji, potvrdivši na </span><span class="span2">taj način navode javne optužbe u pogledu onemogućavanja učešća u vođenju postupka eksproprijacije zakonskih naslednika umrlog A., od strane okrivljenog.</span>
</p>
<p>&nbsp;</p>
<p>
<span class="span2">Izjašnjavajući se na iste okolnosti u vezi sporne eksproprijacije koju je okrivljeni M. H. sproveo na imovini Dž. G., odbranu okrivljenog kojom negira izvršenje krivičnog djela i u pogledu ove imovine je u svom svjedočkom iskazu u potpunosti negirao svjedok M. G., istakavši da njegovom bratu Dž., koji već 30 godina živi i radi u Americi, nije nikada, niti preko njega, niti preko članova njegove porodice, uručivan bilo kakav poziv za učešće u ovom postupku. On je inače o ovom postupku takođe saznao nakon njegovog okončanja, tačnije u proljeće 2017-te godine kada ga je telefonom pozvao okrivljeni i kazao mu da hitno dođe kod njega i donese mu broj svog žiro računa kako bi mu na isti uplatio određena novčana sredstva za eksproprisanu nepokrentost njegovog brata  Dž. Kada je na ovaj poziv došao kod okrivljenog, isti mu je predao donešeno rješenje o eksproprijaciji i kazao mu da je eksproprijacija izvršena u korist države, da to ne može braniti i da naknada za eksproprisane nepokretnosti iznosi 1,5 eura po 1m</span><sup class="sup1">2</sup><span class="span2">,</span><sup class="sup1"> </sup><span class="span2">zbog čega mu je ovakvo njegovo ponašanje djelovalo kao da radi u korist koncesionara. Međutim, obzirom da se radilo o  imovini njegovog brata, to iz tog razloga nije ni htio da se uključuje u ovaj postupak niti je htio potpisati primjerak rješenja koji mu je okrivljeni dao. Dalje je naveo da je njegov brat Dž. tek nakon toga saznao za pokrenuti postupka eksprprijacije zbog čega je i angažovao advokata R. Š. da ga u vezi toga zastupa. Na kraju  je naveo da mu niko nikada iz Uprave za nekretnine-Područne jedinice P., nije tražio Dž. adresu u Americi, čime je takođe potvrdio navode javne optužbe da je takvim svojim postupanjem i njegovom bratu Dž. G., kao stranci, onemogućio učešće u vođenom postupku eksproprijacije.</span>
</p>
<p>&nbsp;</p>
<p>
<span class="span2">Odbranu okrivljenog kojom negira izvršenje krivičnog djela koje mu je javnom optužbom stavljeno na teret tvrdnjom da je svaki od zaključaka o postavljenju privremenih zastupnika koje je donio u spornim postupcima postavljenom privremenom zastupniku, advokatici E. P., uručio 15 -20 dana prije održane usmene rasprave, kao i da su datumi na njima, koji se inače poklapaju sa danom održavanja usmenih rasprava, pogrešno uneseni usled greške u njihovom kucanju, je u svom svjedočkom iskazu u najbitnijem obezvrijedila i sama advokatica E. P., decidno se izjasnivši da joj je okrivljeni sve zaključke o njenom postavljenju za privremenog zastupnika lično  uručio na dan održanih usmenih rasprava, tačnije neposredno prije početka ovih rasprava. Dalje je navela da kao privremena zastupnica nije kontaktirala nikog od zakonskih naslednika lica kojima je postavljena za zastupnicu, kako zbog činjenice što je od strane okrivljenog obavještena da se radi o nepoznatim licima tako i zbog toga što je sve ove zaključke primila neposredno prije početka usmenih rasprava, tako da je i htjela da kontaktira nekog od njih za to nije imala vremena. Nadalje je istakla da na ni jedno rješenje o eksproprijaciji, koje je </span><span class="span2">donio okrivljeni u ovim postupcima, nije ulagala žalbu iz razloga što je uvidom u spise predmeta utvrdila ne samo da u istima postoje elaborat i predlog za eksproprijaciju kao i odluka Valde Crne Gore za eksproprijaciju već i da su za ovu  eksproprijaciju obezbijeđena potrebna novčana sredstva,  tako da je smatrala da je u takvoj situaciji bespotrebno ulagati žalbu i uvećavati troškove postupka tim prije što je znala da ukoliko se koja stranka pojavi kasnije ima pravo da svoje pravo ostvaruje naknadno u ovim postupcima i da samim tim nebi bila oštećena. </span>
</p>
<p>&nbsp;</p>
<p>
<span class="span2"> </span><span class="span2"></span><span class="span2">Konačno, odbranu okrivljenog kojom negira izvršenje krivičnog djela koje mu je javnom optužbom stavljeno na teret, odnosno negira da svojim postupanjem u predmetnim postupcima eksproprijacije oštećenim strankama ni na koji način nije povrijedio njihova prava, su u najbitnijem obezvrijedili i izvedeni pismeni dokazi: rješenje Uprave za nekretnine-Područne jedinice P</span><span class="span2">.</span><span class="span2">, broj </span><span class="span2">...</span><span class="span2"> od 21.11.2016. godine, posjedovni listovi</span><span class="span2">:</span><span class="span2"> </span><span class="span2">broj 8 od 20.03.2018. godine, na ime M.K., broj 105 od 20.03.2018. godine, na ime R. G., broj ... od 20.03.2018. godine, na ime A. L., broj ...od 20.03.2018. godine, na ime Dž. G. i R. G. na po ½ i broj ... od 20.03.2018. godine, na ime S. S. na ½ i rješenja Ministarstva finansija Crne Gore broj ..., broj ... i broj ..., sva od 26.03.2018. godine, jer je na osnovu posjedovnih listova i rješenja </span><span class="span2">Uprave za nekretnine-Područne jedinice P</span><span class="span2">.</span><span class="span2"> </span><span class="span2">broj </span><span class="span2">...</span><span class="span2"> od 21.11.2016. godine</span><span class="span2">,</span><span class="span2"> nesporno utvrđeno da je okrivljeni M. H. na osnovu ovog rješenja, na eksproprisanim parcelama u navedenim posjedovnim listovima izvršio zabilježbu spornih postupaka nepotpune eksproprijacije u korist države Crne Gore-Ministarstva ekonomije, s tim što je u posjedovnom listu broj 105 koji se vodi na ime pokojnog Rustema Gutića, umjesto nepotpune, kako stoji u rješenju koje je lično donio, odredio potpunu eksproprijaciju, čime je oštećenim licima ograničio pravo svojine na ovim nepokretnostima. Na osnovu navedenih rješenja Ministarstva finansija Crne Gore je dalje, takođe nesporno utvrđeno, i to da su sva sporna rješenja koja je u predmetnim postupcima eksproprijacije donio okrivljeni, ovim rješenjima Ministrastva finansija poništena</span><span class="span2"> baš zbog toga što je oštećenim, kao podnosiocima žalbe, od strane okrivljenog M. H. onemogućeno pravo učešća u postupcima koji su predhodili njihovom donošenju, pa i ova činjenica isto tako ide u prilog njegovoj krivici za izvršeno krivično djelo obzirom da mu se u predmetnoj krivičnoj pravnoj stvari pored ostalih prava i povreda ovog prava takođe stavlja na teret.</span>
</p>
<p>&nbsp;</p>
<p>
<span class="span2">Ako se na kraju svemu izloženom doda i samo priznanje okrivljenog M. H. da mu je bilo i lično poznato da su vlasnici eksproprisanih nepokretnosti: M.K., R. G., A. L. i S. S., pokojni, ali da je i pored toga u sprovedenim postupcima njih tretirao kao stranke i na njihovo ime donio rješenja o eksproprijaciji, a ne njihove zakonske naslednike, kao stvarne vlasnike, to i ova </span><span class="span2">činjenica stanovište suda u pogledu njegove krivice i krivično pravne odgovornosti za izvršeno krivično djelo čini još osnovanijim i utemeljenijim.</span>
</p>
<p>&nbsp;</p>
<p>
<span class="span2">Zbog svega izloženog sud je iskazima svjedoka: S. K., Z. S., H. G., R. G., J.L. i M. G.,  kojima negiraju odbranu okrivljenog da je sve sporne postupke eksproprijacije sproveo zakonito i da u ovim postupcima oštećenim nijednom svojom radnjom nije niti uskratio pravo da učestvuju u njima niti im je ograničio pravo svojine na nepokretnostima koje su bile predmet ove eksproprijacije, u potpunosti povjerovao i iste u cjelosti prihvatio ocijenivši ih jasnim, logičnim i što je najbitnije saglasnim, kako međusobno tako i sa izvedenim pismenim dokazima.</span>
</p>
<p>&nbsp;</p>
<p>
<span class="span2">Sud je u svemu prihvatio i iskaz svjedoknije E.P. u dijelu u kojem negira odbranu okrivljenog da joj je zaključke o njenom angažovanju za privremenog zastupnika u spornim postupcima uručio 15-20 dana prije održavanja usmenih rasprava u njima, jer je našao da je ovakav njen iskaz takođe, ne samo jasan i logičan već i u svemu saglasan sa izvedenim pismenim dokazima. </span>
</p>
<p>&nbsp;</p>
<p>
<span class="span2">Istovremeno sud odbranu okrivljenog M.H. kojom negira izvršenje krivičnih djela koja su ušla u sastav jedinstvenog tj. produženog krivičnog djela zloupotreba službenog položaja koje mu je javnom optužbom stavljeno na teret, kao potpuno suprotnu prihvaćenim dokazima, nije prihvatio, već ju je kao neosnovanu i sračunatu na izbjegavanje krivično pravne odgovornosti u potpunosti odbacio. Naime, jasno je da je odbrana okrivljenog kojom negira izvršenje predmetnog krivičnog djela, u situaciji kada je u toku postupka nesporno utvrđeno, kako na osnovu saslušanih svjedoka tako i na osnovu izvedenih pismenih dokaza, da je isti kao VD načelnika Uprave za nekretnine-Područne jedinice u Plavu, u svih pet predmetnih slučajeva koji mu se stavljaju na teret zloupotrijebio svoj službeni položaj na način opisan u izreci presude i tako teže povrijedio prava oštećenih, u potpunosti neosnovana i kao takva sračunata na izbjegavanje krivično pravne odgovornosti za izvršeno krivično djelo. Ovo utoliko prije  što je okrivljeni i svojim priznanjem </span><span class="span2">da mu je bilo lično poznato da su vlasnici eksproprisanih nepokretnosti: M. K., R.G., A.L. i S.S., pokojni, ali da je ih je i pored toga u sprovedenim postupcima tretirao kao stranke i na njihovo ime donio rješenja o eksproprijaciji, a ne na njihove zakonske naslednike, kao stvarne vlasnike, ustvari priznao jednu od radnji izvršenja krivičnog djela koje mu je stavljeno na teret. Samim tim je dalje jasno da u takvoj situaciji sud nije ni mogao prihvatiti njegovu odbranu kojom pokušava negirati izvršenje ovog krivičnog djela, jer sve činjenice koje je u tom pogledu utvrdio sud nesumnjivo upućuju na suprotan zaključak, da je isti ovakvim svojim radnjama iskoristio svoj službeni položaj i nije vršio svoju službenu dužnost na način opisan u izreci presude, čime je i počinio predmetno krivično djelo.</span><span class="span3"> </span><span class="span2">Dakle, i pored toga što ni u jednom od spornih postupaka nijesu </span><span class="span2">bile ispunjene zakonske pretpostavke za njihovo sprovođenje i okončanje bez prisustva stranaka okrivljeni je iste i sproveo i okončao njihovom odsustvu, zbog čega sud nije ni prihvatio njegovu odbranu da je u svakom tom postupku ispoštovao zakon, jer ne samo su ovakvu njegovu odbranu negirali svi saslušani svjedoci već ni u spisima spornih predmeta u prilog takvoj njegovoj tvrdnji ne postoji ni jedan dokaz u vidu vraćenih dostavnica ili sačinjenih službenih zabilješki. Isto tako sud nije prihvatio ni odbranu okrivljenog da su u predmetnim postupcima bili ispunjeni svi potrebni zakonski uslovi za postavljanje privremenog zastupnika, kako zbog činjenice što se u četiri slučaja radilo o umrlim licima kao strankama kojima se ni ne može postaviti takav zastupnik, a u petom slučaju o strankama Dž. G. i R.G., koje nijesu bile niti nepoznate niti su odselile sa date adrese, kako je to netačno obrazložio u donesenim zaključcima. U vezi sa tim sud nije prihvatio ni njegovu odbranu da ovako donesene zaključke nije objavljivao u službenom listu već samo na oglasnoj tabli, jer isti takve svoje navode nije mogao potkrijepiti nikakvim dokazom kao što su pisana naredba ili službena zabilješka o njihovom objavljivanju na oglasnoj tabli. Sud nije prihvatio ni odbranu okrivljenog u dijelu da je privremenog zastupnika u predmetnim postupcima postavio 15 dana prije održavanja usmenih rasprava i da su datumi u ovim zaključcima, koji se poklapaju sa datumima održavanja usmenih rasprava u njima, posledica štamparske greške, jer iz svega izloženog proizilazi da se u konkretnim slučajevima nije radilo o omašci, kako to tvrdi okrivljeni, već o njegovoj namjeri da na taj način sporne postupke što prije okonča iz kojeg razloga je ove zaključke ne samo donio već i dostavio postavljenom privremenom zastupniku istog dana, neposredno prije početka usmenih rasprava u njima. Isto tako sud nije prihvatio ni odbranu okrivljenog da se i u slučaju njegovih konstatacija u stavu IV. dispozitiva donesenih rješenja “da se radi o trajnom pravu službenosti“ i u trećem pasusu obrazloženja istih rješenja „da je u sprovedenim postupcima saslušao imenovane vlasnike nepokretnosti i da su oni izjavili da su saglasni sa predloženom eksproprijacijom s tim što traže isplatu pravične naknade“, takođe radi o štamparskim greškama, jer je ne samo nejasno već i nelogično, s obzirom na činjenice da je po zanimanju diplomirani pravnik i da ove poslove obavlja dugi niz godina, da se takve greške ponavljaju čak i u onim predmetnima u kojima su vlasnici nepokretnosti pokojni. Ovo tim prije što je takvih grešaka bilo mnogo i što se sve one ponavljaju u svim spornim postupcima, pa je bilo logično da se bar neke od ovih grešaka naknadnom provjerom i čitanjem ustanove i izvrši njihova ispravka novim rješenjem, što on ni u jednom predmetnom slučaju nije učinio.</span><span class="span3"> </span><span class="span2">Sud takođe nije prihvatio ni odbranu okrivljenog u dijelu u kojem tvrdi da ni nakon okončanja spornih postupaka donesena rješenja nije dostavljao oštećenim iz razloga što je smatrao da za tim nema potrebe obzirom da se ni kasnije niko od njih nije htio uključiti u ove postupke, jer je takvo dostavljanje bilo njegova zakonom ustanovljena obaveza.Na kraju sud nije prihvatio ni stanovište odbrane da spornim rješenjima </span><span class="span2">o eksproprijaciji nepokretnosti koja je donio okrivljeni u predmetnim postupcima stranke nijesu oštećene ni na koji način i zbog toga što je Ministarstvo finansija Crne Gore svojim rješenjima </span><span class="span2">broj ..., broj ... i broj </span><span class="span2">... </span><span class="span2">svi od 26.03.2018. godine, uvažio žalbe punomoćnika oštećenih S. K., Z. S. i Dž. G., adv. R. Š., poništio pobijana rješenja okrivljenog broj ... od 14.11.2016. godine na ime pokojnog M. K., broj ... od 14.11.2016. godine na ime pokojnog S. S. i broj ... od 16.11.2016. godine na ime Dž.G. i predmete vratio prvostepenom organu na ponovni postupak, jer su ova rješenja donesena tek nakon što su posledice: u vidu ograničavanja prava svojine oštećenih na njihovim nepokretnostima, u vidu njihovog onemogućavanja da učestvuju u sprovedenim postupcima eksproprijacije, u vidu izvršenih zabilježbi u posjedovnim listovima i u vidu nametnutih obaveza oštećenim da eksproprisane nepokretnosti po pravosnažnosti rješenja predaju u državinu Ministarstvu ekonomije Crne  Gore kao korisniku eksproprijacije, već nastupile.</span>
</p>
<p>&nbsp;</p>
<p>
<span class="span2">Sud, inače, nije prihvatio predlog odbrane da se u dopunu dokaznog postupka izvedu dokazi saslušanjem svjedoka V. R., punomoćnika Ministarstva ekonomije Crne Gore i M.M., službenika Uprave za nekretnine-Područne jedince P. i uvidom u tužbe oštećenih</span><span class="span2"> S. K., Z. S. i Dž. G.,</span><span class="span2"> koje je u njihovo ime Upravnom sudu podnio punomoćnik adv. R.Š., a ovo iz razloga što okolnosti zbog kojih je predloženo izvođenje ovih dokaza, po ocjeni suda nijesu bile bitne za predmetnu krivičnu stvar. Naime, obzirom da su okolnosti zbog kojih je predloženo izvođenje ovih dokaza nastale nakon okončanja spornih postupaka i pravosnažnosti donesenih rješenja o eksproprijaciji to samim tim i ne mogu biti relevantne za pravilno odlučivanje o predmetnoj krivičnoj stvari, tako da bi izvođenje predloženih dokaza samo vodilo bespotrebnom odugovlačenju krivičnog postupka i stvaranju nepotrebnih troškova. U prilog ovakvoj odluci suda ide i činjenica što se i sam punomoćnik oštećenih adv. R.Š., u obrazloženju svog protivljenja za izvođenje predloženih dokaza, izjasnio da je tačno da je u ime navedenih punomoćnika podnio tužbe Upravnom sudu, što znači da se radi o tužbama koje su podnesene samo od strane njegovih vlastodavaca dok u predmetnom slučaju postoji znatno veći broj naslednika umrlih lica protiv kojih su vođeni sporni postupci o eksproprijaciji čija prava su prema javnoj optužbi takođe oštećena u konkretnom slučaju ali i pored toga nijesu podnosili takve tužbe. </span>
</p>
<p>&nbsp;</p>
<p>
<span class="span2"> Dakle, k</span><span class="span2">ako iz svega izloženog proizilazi da u pogledu utvrđivanja krivičn</span><span class="span2">og </span><span class="span2">djela koj</span><span class="span2">e je </span><span class="span2">optužnim predlogom ODT u Plavu, stavljen</span><span class="span2">o</span><span class="span2"> na teret </span><span class="span2">okrivljenom M. H., nakon sprovedenog dokaznog postupka i ocjene izvedenih dokaza</span><span class="span2">, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da </span><span class="span2">je okrivljeni počinio </span><span class="span2">predmetn</span><span class="span2">o</span><span class="span2"> krivičn</span><span class="span2">o</span><span class="span2"> djel</span><span class="span2">o</span><span class="span2">. </span>
</p>
<p>&nbsp;</p>
<p>
<span class="span2">Naime, ocjenjujući pravno utvrđeno činjenično stanje sud nalazi da su u radnjama okrivljenog opisanim u izreci presude sadržana sva bitna obilježja, objektivna i subjektivna, produženog krivičnog djela </span><span class="span2">zloupotreba službenog položaja iz člana 416. stav 1. i vezi sa članom 49. Krivičnog zakonika Crne Gore,</span><span class="span2"> pa mu je za ovo krivično djelo i izrekao krivičnu sankciju bliže opisanu u izreci presude. Naime, nesporno utvrdivši da je okrivljeni M. H., kao službeno lice-VD načelnika Uprave za nekretnine-Područne jedinice P., iskorišćavanjem svog službenog položaja i nevršenjem svoje službene dužnosti na način opisan u tačkama (a) i (b) izreke presude teže povrijedio prava oštećenih tako što im je ne samo uskratio pravo da kao stranke učestvuju u postupcima eksproprijacije koje je sproveo i okončao već im i ograničio pravo svojine na nepokretnostima koje su eksproprisane u ovim postupcima, to je sud takvu njegovu djelatnost pravno i okvalifikovao kao produženo krivično djelo </span><span class="span2">zloupotreba službenog položaja iz člana 416. stav 1. u vezi sa članom 49. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pri tom je sud, kao što proiziliazi iz izloženog, našao da je okrivljeni predmetno krivično djelo izvršio u produženom trajanju, čime je u pogledu pravne kvalifikacije djela u potpunosti prihvatio stanovište javne optužbe. Ovo iz razloga jer su i prema stanovištu suda u konkretnom slučaju ispunjeni svi potrebni uslovi za konstrukciju produženog krivičnog djela, a ti uslovi su: da je isto lice izvršilo dvije ili više istovrsnih, vremenski odvojenih radnji od kojih svaka pojedinačno sadrži sva zakonska obilježja istog krivičnog djela, da postoji određeni vremenski kontinuitet tj. vremenska povezanost između izvršenih krivičnih djela i da inkriminisane krivično pravne radnje predstavljaju takvu kontinuiranu djelatnost koja ima vid prirodne tj. jedinstvene cjeline. Primjenom navedenih uslova na konkretan slučaj proizilazi sledeće: okrivljeni M. H. je izvršio dva istovrsna, vremenski odvojena krivična djela zloupotreba službenog položaja. Oba djela su izvršena na sličan način i između njih postoji vremenski kontinuitet tj. povezanost obzirom da su izvršena 14 i 16 novembra 2016. godine. Konačno, sva djela predstavljaju jedinstvenu cjelinu jer ih pored navedenih povezujućih elemenata u ovu cjelinu još vežu: isti krajnji cilj, isto mjesto izvršenja, istovrsnost predmeta djela, korišćenje iste situacije i jedinstvo umišljaja, pa sve ove okolnosti i ukazuju da su u konkretnom slučaju ispunjeni svi potrebni uslovi za konstrukciju produženog krivičnog djela koje je javnom optužbom stavljeno na teret okrivljenom.</span>
</p>
<p>&nbsp;</p>
<p>
<span class="span2">Sud je inače prilikom donošenja ove odluke cijenio i ostale izvedene dokaze ali iste nije posebno obrazlagao nalazeći da nemaju karakter odlučujućih činjenica za eventualno drugačije presuđenje u ovoj krivično pravnj stvari. </span>
</p>
<p>&nbsp;</p>
<p>
<span class="span2">Sud je cijenio i vinost odnosno psihički odnos okrivljenog u odnosu na radnje izvršenja krivičnih djela koja su ušla u sastav produženog krivičnog djela koje mu je javnom optužbom stavljeno na teret, pa je našao da je okrivljeni  </span><span class="span2">prilikom izvršenja oba djela postupao sa umišljajem. Ovo iz razloga jer je isti bio svjestan da će iskorišćavanjem svog službenog položaja i nevršenjem svoje službene dužnosti na način opisan u izreci presude teže povrijediti prava oštećenih, odnosno istim ne samo uskratiti pravo da učestvuju u postupcima eksproprijacije koje je lično sproveo već im i ograničti prava svojine na nepokretnostima koje su bile predmet ove eksproprijacije, pa je i pored takve svijesti htio ove posljedice a samim tim i izvršenje predmetnog krivičnog djela. U prilog utvrđenju suda da je okrivljeni M. H. predmetno krivično djelo izvršio sa umišljajem ide i činjenica što je kao diplomirani pravnik i dugogodišnji načelnik Uprave za nekretnine–Područne jedinice P.znao, ne samo da se ni jedan postupak pa ni postupak eksproprijacije ne može sprovesti prema pokojnom licu već i da u slučaju da je takav postupak pokrenut isti mora obustaviti, pa je i pored takve svijesti ne samo pokrenuo i vodio već na kraju i okončao sve sporne postupke. Okrivljeni je takođe znao i to da na osnovu čl.130. Zakona o nasleđivanju sva imovina-zaostavština ostavioca po sili zakona prelazi na njegove naslednike u trenutku njegove smrti i da su se samim tim kao stranke u ovim postupcima mogli pojaviti samo naslednici pokojnih M. K., R. G., A. L. i S. S., ali ih i pored takvog znanja i dužnosti nije obavijestio o tim postupcima već je iste sproveo i okončao u njihovom odsustvu onemogućivši im na taj način učešće u istima. U pogledu takve njegove svijesti ide i činjenica što je nakon okončanja svih postupaka neke od oštećenih naknadno obavještavao o njima kako bi se uključili u ove postupke i na taj način naknadno ozakonio tj. konvalidirao svoje nezakonite radnje. Isto tako, okrivljeni je bio svjestan da ni u jednom od postupaka eksproprijacije koje je vodio i okončao nijesu ispunjeni zakonski uslovi za postavljanje privremenog zastupnika iz člana 43. Zakona o Opštem Upravnom postupku, naročito u postupcima u kojima su vlasnici eksproprisanih nepokretnosti bili pokojni, pa je i pored takvog znanja svim strankama u ovim postupcima postavio privremenog zastupnika sa namjerom da iste što hitnije okonča mimo zakonom propisane procedure, tako da i ova činjenica takođe ukazuje da je prilikom izvršenja krivičnog djela koje mu je stavljeno na teret postupao sa umišljajem. </span>
</p>
<p>&nbsp;</p>
<p>
<span class="span2"></span><span class="span2">Prilikom izbora vrste i visine krivične sankcije koju treba primijeniti prema okrivljenom  M. H. za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom  cijenio i uzeo u obzir: da je porodičan čovjek, da je otac troje djece, da je srednjeg imovnog stanja, da ranije nije osuđivan i da je djelimično priznao izvršenje krivičnog djela.</span>
</p>
<p>&nbsp;</p>
<p>
<span class="span2">Kako otežavajućih okolnosti na strani okrivljenog nije bilo a sud je navedene olakšavajuće okolnosti, i po broju i po značaju, cijenio kao osobito </span><span class="span2">olakšavajućeg karaktera, to je našao da u konkretnom slučaju ima uslova da se prema njemu ne primijeni kazna već da je dovoljno i samo upozorenje uz prijetnju kaznom, pa mu je na osnovu članova 53 i 54. KZ CG utvrdio kaznu zatvora u trajanju od 6 mjeseci i istovremeno odredio da se ista neće izvršiti ako okrivljeni za vrijeme od 1 godine dana po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2"></span><span class="span2">Sud je uvjerenja da </span><span class="span2">je izrečena krivična sankcija srazmjerna </span><span class="span2">težini izvršen</span><span class="span2">og</span><span class="span2"> krivičn</span><span class="span2">og</span><span class="span2"> djela i stepenu krivično-pravne odgovornosti okrivljen</span><span class="span2">og </span><span class="span2"> te da će se u konkretnom slučaju i </span><span class="span2">sa </span><span class="span2">ov</span><span class="span2">o</span><span class="span2">m vrst</span><span class="span2">om sankcije</span><span class="span2">,</span><span class="span2"> </span><span class="span2">u okviru opšte svrhe izricanja krivičnih sankcija predvi</span><span class="span2">dj</span><span class="span2">ene čl. 4</span><span class="span2">.</span><span class="span2"> st. 2</span><span class="span2">.</span><span class="span2"> KZ</span><span class="span2"> CG</span><span class="span2">,</span><span class="span2"> </span><span class="span2">postići svrha kažnjavanja propisana čl. 52</span><span class="span2">.</span><span class="span2"> istog  Zakona. Osnovano se može očekivati da će izrečen</span><span class="span2">a</span><span class="span2"> sankcij</span><span class="span2">a </span><span class="span2">pozitivno djelovati na prevaspitanje okrivljenog i da će ist</span><span class="span2">a </span><span class="span2">uticati na n</span><span class="span2">jega </span><span class="span2">da ubuduće ne vrši krivičn</span><span class="span2">a</span><span class="span2"> djela. </span>
</p>
<p>&nbsp;</p>
<p>
<span class="span2"></span><span class="span2">Odluka o troškovima krivičnog postupka je zasnovana na odredbi čl. 229. st.1. ZKP-a. Visina troškova u iznosu od 50,00 eura, na koje je obavezan okrivljeni, predstavlja paušal koji je odmjeren s obzirom na složenost i trajanje krivičnog postupka te obzirom na imovno stanje okrivljenog, shodno čl. 226. st. 3. ZKP-a,</span><span class="span2"> dok će o troškovima koje je okrivljeni dužan da plati oštećenim Z. S., Dž. G. i S. K., koje su isti imali na ime nužnih izdataka i nagrade angažovanom punomoćniku, advokatu R.Š., sud odlučiti posebnim rješenjem.</span>
</p>
<p>&nbsp;</p>
<p>
<span class="span2"></span><span class="span2">Na osnovu člana 239. stav 2. ZKP-a sud je oštećene </span><span class="span2">M. K., H. K., H. K., H. K., S. K., R. C. (rođenu K.), E. L.(rođenu K.), T. G., A. G., H. G., R. G., R. G., N. P. (rođenu G.), N. R. (rođenu G.), R. K. (rođenu G.), N. L., R. L., A. L., B.L., R. L., P.A. (rođenu L.), B. P. (rođenu L.), Z. S.,  R. S., Dž. G. i R. G. radi ostvarivanja imovinsko pravnog zahtjeva za naknadu štete upućuju na parnicu.</span>
</p>
<p>
<span class="span2"></span>
</p>
<p>
<span class="span2">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLAVU</span>
</p>
<p style="text-align:center;">
<span class="span2">  Dana, 28.03.2018. godine.</span>
</p>
<p>&nbsp;</p>
<li>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2">         </span><span class="span2"></span><span class="span2"></span><span class="span2">    S U D I J A,  </span>
</li>
<li>
<span class="span2">Ferida Gutić </span><span class="span2"></span><span class="span2"></span><span class="span2"></span><span class="span2">                     </span><span class="span2"> Hilmija Sujković  </span>
</li>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba </span>
</li>
<li>
<span class="span2">Višem sudu u Bijelom Polju,  preko ovog </span>
</li>
<li>
<span class="span2">Suda, u roku od 8. Dana, od dana njenog prijema. </span>
</li>
<p>&nbsp;</p>
<li>
<span class="span2">DNA:</span>
</li>
<li>
<span class="span2">1x ODT-u P</span><span class="span2">.</span>
</li>
<li>
<span class="span2">1 x okrivljenom M</span><span class="span2">.</span><span class="span2">H</span><span class="span2">.</span>
</li>
<li>
<span class="span2">1 x braniocu okrivljenog, adv. B.D.</span>
</li>
<li>
<span class="span2">1 x punomoćniku oštećenih, adv. R. Š.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU	</span>
</p>
<p class="p1">
<span>	 K. br. 298/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom Polju, kao prvostepeni krivični sud,  sudija Dragan Mrdak, kao sudija pojedinac, uz učešće nameštenika suda Sonje Marković, kao zapisničara, u  predmetu protiv okrivljenog S.M.a iz Bijelog Polja, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužioca iz B. Polja KT. br. 213/10 od 04.05.2010. godine, nakon održanog usmenog glavnog i javnog pretresa, u prisustvu okrivljenog S.M.a i a u odsustvu uredno obaviještenih ODT-a iz B. Polja i prestavnika oštećene E. iz B. Polja, dana 22.06.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni S.M., JMBG ..., od oca F., majke M., rodjene M., rodjen ... godine u Bijelom Polju, sa prebivalištem u mjestu Ć., opština B. Polje, oženjen, otac troje djece, pismen, završio osnovnu školu, Musliman, penzioner, lošeg imovnog stanja, neosudjivan.</span>
</p>
<p class="p4"></p>
<p class="p4"></p>
<p class="p5">
<span>K r i v   j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- u periodu od 20.11.2009. godine do 20.02.2010. godine, u mjestu Ć., opština Bijelo Polje, neovlašćeno vršio potrošnju električne energije, na način što je kablom presjeka PPR 3 x 2,5 mm</span><span class="s1">2</span><span>, priključio električne aparate iz svog domaćinstva na uspravni vod, mimo električnog brojila, tako da se potrošnja električne energije nije registrovala preko brojila i time sebi na štetu ''E. Bijelo Polje pribavio protivpravnu imovinsku korist u iznosu od 281,83 €, </span>
</p>
<p class="p7"></p>
<p class="p4">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od  2 ( dva )  mjeseca, i istovremeno odredjuje da se ista neće izvršiti ukoliko okrivljeni u roku od  1 (jedne) godine,</span><span class="s2"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 30,00 €, kao i na ime troškova krivičnog postupka iznos od 104,50 € koje iznose će uplatiti na žiro račun br. 530-4149-79, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p4">
<span>	Kako je okrivljeni S.M. u cjelosti nadoknadio pričinjenu štetu od 923,38 € oštećenoj E. u B. Polju po obračunu oštećene a iznos utvrdjene štete je 281,83 €, to sud okrivljenog nije obavezao na plaćanje iste, niti je oštećenu E.  radi ostvarivanja imovinsko - pravnog zahtjeva uputio na parnični postupak.</span>
</p>
<p class="p4">
<span>	</span>
</p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 213/10 od 04.05.2010.  godine, optužen je S.M. iz Bijelog Polja, da je izvršio krivično djelo kradja iz čl. 239 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 22.06.2010. godine u prisustvu okrivljenog S.M.a, a u odsustvu uredno obaviještenih ODT-a iz B. Polja i prestavnika oštećene E. iz B. Polja, shodno čl. 453 Zakonika o krivičnom postupku.</span>
</p>
<p class="p4">
<span>	</span>
</p>
<p class="p4">
<span>	Optuženi S.M. je u svojoj odbrani u toku istrage istakao da je dana 20.02.2010. godine u njegovoj kući u mjestu Ć., opština Bijelo Polje, vršena  kontrola i zamjena električnog brojila od strane radnika E. Bijelo Polje. Tom prilikom isti su navodno, ali to nije vidio niti se razumije oko struje, pronašli neko kablo, kojim su navodno mimo električnog brojila priključeni bili neki električni aparati. Kada su mu električari ukazali na tu činjenicu, zahtijevao je da u tom trenutku izvrše kontrolu svih utičnica u kući, što oni nijesu učinili. Kuću u Ćukovcu je kupio 1980. godine od pok. L.B.a, a u njoj je već bilo ugradjeno električno brojilo koje je on naslijedio i tom prilikom je vjerovatno bilo postavljeno sporno kablo, koje on nije uočio. Jedino kablo koje je primijetio jeste ono koje je sprovedeno do donjeg strujomera, a na kojem spratu stanuje njegov sin. Inače to kablo je postavljeno zbog opremanja donjeg sprata, ali nije upotrijebljeno i izolovano. Ranije kontrole u njegovoj kući vršene su skoro svakog mjeseca, i ne slaže se sa vremenskim periodom koji je naveden u krivičnoj prijavi. Na glavnom pretresu je pojasnio da je kablo povezivalo dva strujomera i to najvjerovatnije iz perioda kada je kuća napravljena, jer je on kupio kuću 1980. godine i tada su u kući bila oba strujomera, a prodavca je pitao tom prilikom od kud je dovedena struja na donji sprat do brojila, a prodavac kuće mu je pojasnio da postoji kablo izmedju strujomera sa  gornjeg ka donjem spratu i da je  kablo ukopano u zid i da je zamaltano pa  se preko  tog  kabla  napaja struja na donjem spratu. Ovo kablo postoji izmedju  strujomera i sata a on je E. podnio   zahtjev za  nezavisnu kontrolu  strujomera i kabala. Strujomer na  donjem  spratu kuće promijenjen je  2-3  mjeseca prije kontrole i isti se  sada napaja preko konzole a zamjenu brojila  izvršio je  električar  S.. Prije  pet godina struju za  brojilo u donjem  spratu  doveo  je preko konzole i tom prilikom su na ovom   kablu sa  gornjeg  sprata isječene  žice  izolovane  i ostale  su da  stoje iza  brojila.</span>
</p>
<p class="p4"></p>
<p class="p4">
<span>	U završnoj riječi okrivljeni je izjavio da  nije  postavio predmetno  kablo iza  brojila  kako su to  registrovali radnici  E., ko je  to i kada postavio  njemu  to  nije poznato jer je kuću kupio 1980 godine, i tražio  da ga  sud  oslobodi od  optužbe.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoke S. M.a i N.V.a, saslušao vještaka elektro struke R.G., pročitao i to: zapisnik E. u B. Polju o kontroli mjernog mjesta broj 27/20 od 20.02.2010. godine, nalaz i mišljenje vještaka  elektro struke dipl. ing. R.G. od 19.04.2010. godine, obračun E. B. Polje broj 331/03/09 od 20.02.2010. godine, izvršio uvid i to: u nalog blagajni E. B. Polje od 26.02.2010. godine, nalog blagajni E. Bijelo Polje od 22.03.2010. godine i 26.04.2010. godine, i u izvod iz kaznene evidencije na ime okrivljenog. </span>
</p>
<p class="p4"></p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom, za koje je kriv i odgovoran.</span>
</p>
<p class="p4"></p>
<p class="p4">
<span>	Činjenično stanje sud je utvrdio kako iz iskaza saslušanih svjedoka, tako i iz sadržine pisanih dokaza, te nalaza vještaka elektro struke R.G., naime iz saglasnih iskaza svjedoka S. M.a i N.V.a proizilazi da su ovi svjedoci dana 20.02.2010. godine vršili kontrolu mjernih mjesta u naselju Ć., opština Bijelo Polje, kojom prilikom su u stambenom objektu vlasništvo S.M.a pronašli da je isti onemogućio tačno registrovanje utrošene električne energije, na način što je u svom stambenom objektu - kući priključio kabal presjeka PPR 3 x 2,5 mm</span><span class="s1">2</span><span>, mimo brojila iza table sa usponskog voda. Struju su isključili, a potrošač je odbio da potpiše zapisnik. Način na koji je predmetno brojilo bilo priključeno mimo brojila je taj što je potrošač iza razvodne table na usponskom vodu priključio kabal mimo brojila (na istom je ogulio žice). U ranijem vremenskom periodu prije navedene kontrole nijesu vršili kontrolu mjernih mjesta navedenog potrošača, niti zaju ko je. Na glavnom pretresu od 31.05.2010. godine svjedok S. M. je pojasnio da prilikom kontrole na brojilu u prvom spratu kuće strujom je ovo brojilo snadbijevano preko posebnog voda koji je išao preko konzole, a do brojila je postojalo kablo kako je predhodno opisao i koje je bilo zamalterisano u zid i nije se moglo utvrditi od kud ono dolazi, a tom prilikom prisutni S.M. nije znao da im odgovori gdje počinje to kablo i odkud dovodi struju do donjeg strujemora. Oni su potom isključili napon da provjere odkud stiže struja i nijesu mogli utvrditi odakle stiže struja. Napomenuo je da je kablo bilo na gornjem spratu kuće iza brojila, radilo se o dovodnom kablu koje i sada postoji na kom je bilo dalje prikopčano to kablo, a to kablo ni na koji način nije bilo povezano sa brojilom, niti se registrovala električna energija, a gdje je dalje vodilo to kablo po kući ne zna, a zna da je bilo zamalterisano kako u dijelu dovodnog, tako i u dijelu odvodnog kabla iza brojila. Dodao je da je istog dana zamijenio brojilo na gornjem spratu kuće i sve doveo u ispravno stanje. Kontrolisao je žice koje su bile iza strujomera na donjem spratu koje su bile izolovane i u njima nije bilo struje. Prilikom kontrole u kući okrivljenog tinjalicom je ispitao utičnice i nije otkrio gdje završava to kablo. Na glavnom pretresu od 22.06.2010. godine svjedok N.V. je dodao da kablo koje je bilo priključeno na usponski vod je vodilo dalje u zid, bilo je zamalterisano i u njemu je bilo električne energije, a nijesu mogli kontrolom utvrditi gdje je to kablo i na kojoj utičnici završavalo, pa su potom presjekli to parče žice sa usponskog voda. Kontrolisali su i donji sprat kuće u kući okrivljenog, u donjem spratu je takodje bilo električno brojilo i struja na tom brojilu bila je dovedena direktno sa konzole. Tom prilikom su skidali razvodnu tablu na donjem spratu i na istom se nije završavalo to kablo. Kablo iza razvodne table na gornjem spratu kuće bilo je direktno zakačeno iznad brojila na dovodni vod, isto ni na koji način nije bilo povezano na vod sa brojilom na gornjem spratu kuće niti sa brojilom na donjem spratu kuće, s tim što ne zna gdje se to kablo završavalo, jer je bilo zamalterisano u zid. Na kablu koje je bilo povezano na usponski vod u momentu kontrole bilo je struje. Prilikom kontrole na donjem spratu iza razvodne table nijesu našli nikakva dovodna kabla koja bi eventualno vodila struju izmedju brojila u ranijem periodu, već je struja na donjem spratu dolazila na brojilu direktno sa priključka preko konzole, a na donjem spratu struja je bila dovedena direktno sa konzole. Iskaze ovih svjedoka sud je u potpunosti prihvatio  kao jasne, logične i uvjerljive, u potpunosti saglasne ničim dovedene u sumnju a potvrdjene navodima iz odbrane okrivljenog, te sadržinom pisanog dokaza - zapisnikom o kontroli mjernog mjesta E. B. Polje broj 27/20 od 20.02.2010. godine,  a ovi svjedoci su i radnici E., te su kontrolu objekta okrivljenog vršili u sklopu svojih redovnih radnih aktivnosti i po nalogu pretpostavljenih.  </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 327/20 od 20.02.2010. godine utvrdjuje se da je potrošač onemogućio tačno registrovanje utrošene električne energije na način što je u svom stambenom objektu priključio kabal presjeka PPR 3 x 2,5 mm</span><span class="s1">2</span><span> mimo brojila iza table sa usponskog voda. Struja je isključena pod poklopcem brojila. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E. Bijelo Polje broj 331/03/09 od 20.02.2010. godine utvrdjuje se da je  okrivljeni S.M. iz Ćukovca, opština Bijelo Polje neovlašćeno potrošio električne energije u novčanoj protivvrijednosti od 923,38 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G. od 19.04.2010. godine, u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od tri mjeseca i to od 20.11.2009. do 20.02.2010. godine. Nalaz vještaka u ovom dijelu sud je prihvatio kao stručan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj 27/20 od 20.02.2010.  godine i po osnovu pravila o snadbijevanja električnom energijom ( Sl. list CG broj 13/05 i Sl. list CG broj 54/09 ), a po vještaku neovlašćena potrošnja električne energije na način prestavljen optužnim predlogom tehnički je moguća. </span>
</p>
<p class="p4"></p>
<p class="p4">
<span>	Okrivljeni nije sporio da su u njegovoj kući radnici E. zatekli stanje koje su zapisnički konstatovali, a branio se da mu nije poznato da to kablo postoji da to kablo nije instalirao on, niti neko od članova njegove porodice, jer je kuću kupio od pok. L.B.a 1980. godine u kojoj je bilo ugradjeno električno brojilo koje je on naslijedio i da su u kući bila oba strujomera i da mu je prodavac kuće kazao da postoji kablo izmedju strujomera sa donjeg i gornjeg sprata i da je to kablo ukopano u zid i zamalterisano i da se otuda napaja strujomer na donjem spratu. Medjutim ove navode iz odbrane okrivljenog sud je isključivo cijenio kao  usmjerene na izbjegavanje sopstvene  krivice  jer su isti nelogični pošto je po ocjeni suda jedino logično da je okrivljenom koji je vlasnik predmetne kuće i brojila preko trideset godina moralo je biti poznato gdje se nalaze električne instalacije u njegovoj kući, na koji način se napaja električnom  energijom brojilo na donjem spratu kuće, a ovi navodi iz odbrane okrivljenog su i u suprotnosti sa navodima iz iskaza saslušanog vještaka elektro struke  R.G. koja je u svom iskazu istakla da ako se jedno brojilo napaja preko drugog onda postoji direktna  veza između brojila sa klembera brojila i nikakva se veza za drugo brojilo ne pravi sa usponskog voda. Po ocjeni suda okrivljenom je bila poznata činjenica da veza između  brojila nije uspostavljena preko klembera brojila odnosno da brojila nisu povezana već da se  iza brojila instaliranom na gornjem spratu kuće nalazilo kablo presjeka 3x2,5mm, priključeno na uspravni vod mimo električnog brojila i da se utrošena  električna  energija preko tog kabla nije mogla očitavati ni na jednom od brojila sa spratova od kuće, a pošto okrivljeni nije označio ni jedno drugo lice  kao mogućeg izvršioca ovog krivičnog djela iz navedenog proizilazi jedini logičan zaključak da je izvršilac predmetnog krivičnog djela okrivljeni - vlasnik predmetne kuće S.M., koji  nije sporio činjenično stanje  konstatovano po zapisniku E. B. Polje o kontroli mjernog mjesta br.27/20 od 20.02.2010. godine. A ovo činjenično stanje potvrđeno je u potpunosti  iskazima  saslušanih svjedoka N.a i S.a. Po vještaku elektro struke R.G.neovlašćena potrošnja električne  energije preko predmetnog kabla  tehnički je moguća </span>
</p>
<p class="p4">
<span>	 </span>
</p>
<p class="p4">
<span>	Iz naloga blagajne E. od 26.02.2010. godine, 22.03.2010. godine i 26.04.2010. godine, prozilazi da je okrivljeni oštećenoj platio pričinjenu štetu po obračunu oštećene u tri rate u iznosima od 400,00 €, 250,00 € i 273,75 €, odnosno u ukupnom iznosu od 923,38 € što je potvrdjeno i od strane prestavnika oštećene M.M.a. </span>
</p>
<p class="p4"></p>
<p class="p4">
<span>	Iz iskaza svjedoka S.a i N.a proizilazi da oni prije kontrole od 20.02.2010. godine nijesu bili u kontroli u kući okrivljenog niti im je poznato da li su vršene kontrole u kući okrivljenog, pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine ) uzeo da je neovlašćena potrošnja električne energije započela tri mjeseca prije kontrole od 20.02.2010. godine, odnosno dana 20.11.2009. godine i trajala do kontrole od 20.02.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05 ) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom ( Službeni list CG broj 54/09 ), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca,  sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni neutvrdjenog dana u periodu od 20.11.2009. godine do 20.02.2010. godine, u mjestu Ć., opština Bijelo Polje, neovlašćeno vršio potrošnju električne energije, na način što je kablom presjeka PPR 3 x 2,5 mm</span><span class="s1">2</span><span>, priključio električne aparate iz svog domaćinstva na uspravni vod, mimo električnog brojila, tako da se potrošnja električne energije nije registrovala preko brojila i time sebi na štetu ''E. Bijelo Polje pribavio protivpravnu imovinsku korist u iznosu od 281,83 €. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogužnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije, okrivljenom je stavljeno na teret da je u periodu od 20.11.2009. do 20.02.2010. godine vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 281,83 €, koliko je utvrdjeno po nalazu vještaka elektro struke R.G..  </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem, neosudjivanom licu, što ukazuje da nije sklon vršenju krivičnih djela,  koji se u toku pretresa korektno držao, lošeg imovnog stanja, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od dva mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je da okrivljeni na ime paušala plati iznos od 30,00 €, pri čemu je sud vodio računa o imovinskim prilikama optuženog i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 104,50 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p4">
<span>	Iz izvedenih dokaza u toku postupka sud je utvrdio da je okrivljeni S.M. od  oštećene  E. Bijelo Polje neovlašćeno preuzeo električne energije u novčanoj protivrijednosti od 281,83  €, a pošto je okrivljeni S.M. oštećenoj E. na ime novčane protivvrijednosti neovlašćeno preuzete električne energije platilo cjelokupan iznos po obračunu oštećene E. B. Polje od 932,38 €, to sud okrivljenog nije obavezao na plaćanje pričinjene štete,  niti je oštećenu E. iz B. Polja radi ostvarivanja imovinsko - pravnog zahtjeva uputio na parnični postupak.</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 22.06.2010. godine</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković s.r.							Dragan Mrdak s.r.	</span>
</p>
<p class="p4"></p>
<p class="p4"></p>
<p class="p4"></p>
<p class="p9"></p>


</body>
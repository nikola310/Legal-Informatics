<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.93541664in 0.49930555in 1.0833334in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;keep-with-next.within-page:always;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">										</span><span class="s2">K. br. 67/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika   Vuka Kovijanića i Momira Kneževića,  kao članova vijeća,  uz učešće namještenika suda Draginje Bošković, kao zapisničara, u krivičnom predmetu protiv okrivljenog V.M.a, iz Podgorice, zbog  krivičnog djela teška djela protiv bezbjednosti javnog saobraćaja iz čl. 348 st. 1 u vezi sa čl. 339 st. 1 Krivičnog zakonika, po optužnici Osnovnog državnog  tužilaštva u Bijelom Polju, Kt. br. 59/10 od 24. 12. 2010. godine,    nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Ljubice Jelić, okrivljenog V.M.a i njegovog branioca adv. Č.V.a, iz Bijelog Polja, a u odsustvu oštećenog V.M.a, dana 07. 04. 2011.  godine,  donio je i javno objavio</span>
</p>
<p class="p4">
<span>	</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p6"></p>
<p class="p2"></p>
<p class="p2">
<span>	Okrivljeni V.M., od oca J., majke S., rođene S., rođen .... godine u Bijelom Polju, sa prebivalištem u Podgorici naselje G. bb, Crnogorac, oženjen, bez djece, završio SSS, lošeg imovnog stanja, neosuđivan,</span>
</p>
<p class="p2"></p>
<p class="p5">
<span>K R I V    J E</span>
</p>
<p class="p6"></p>
<p class="p2"></p>
<p class="p2">
<span>	-Zato što je: </span>
</p>
<p class="p2"></p>
<p class="p2">
<span>	-dana 11. 08. 2010. godine, ne pridržavajući se saobraćajnih propisa, upravljao svojim putničkim motornim vozilom marke "Golf", reg. ozn. PG - GA 337, regionalnim putem iz pravca Pljevalja u pravcu Slijepča Mosta, te je dolaskom u mjestu Zekića Rijeka, opština Bijelo Polje, ugrozio saobraćaj i time doveo u opasnost život i tijelo ljudi i imovinu, na način što je, protivno čl. 200 ZOBS-a na putevima, upravljao vozilom pod dejstvom alkohola pri koncentraciji od 1,06 promila apsolutnog alkohola u krvi, i protivno čl. 27 st. 1 istog zakona, nije se kretao desnom stranom kolovoza, usled čega je pri izlasku iz oštre lijeve nepregledne krivine izgubio upravljivost nad vozilom, pri čemu je vozilo bočno izmicao u lijevo prelazeći preko lijeve kolovozne trake i zemljanog proširenja sa lijeve strane kolovoza, sa kojeg je sletjelo u rijeku Ljuboviđu, kojom prilikom je saputnik u vozilu okrivljenog, oštećeni V.M.o, zadobio teške tjelesne povrede u vidu: povreda grudnih pršljenova (fraktura TH 7 i TH 9), preloma desne klavikule; preloma poprečnih nastavaka 5; 6; 8 i 10 grudnog pršljena i nagnječenja pluća,</span>
</p>
<p class="p6"></p>
<p class="p6">
<span>	-čime je izvršio krivično djelo teška djela protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika,  </span>
</p>
<p class="p5"></p>
<p class="p4">
<span> -pa mu sud,  primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika  i čl. 199  i 364 ZKP-a,    i z r i č e,</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p6"></p>
<p class="p2"></p>
<p class="p2">
<span>	Kojom mu utvrđuje kaznu zatvora od 1(jedne) godine,  i istovremeno određuje da se ista neće izvršiti, ukoliko okrivljeni u roku od dvije godine ne izvrši novo krivično djelo.</span>
</p>
<p class="p4"></p>
<p class="p2">
<span>	Okrivljeni se obavezuje da  plati ovom sudu na ime  paušala  iznos od 30,00€, kao i na ime troškova krivičnog postupka iznos od 269,50 €, na žiro račun br.: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p class="p4">
<span> </span>
</p>
<p class="p4">
<span>Imovinsko-pravnog zahtjeva nije bilo.</span>
</p>
<p class="p4"></p>
<p class="p7">
<span class="s1">     </span>
</p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p2">
<span> </span>
</p>
<p class="p4">
<span>Optužnicom Osnovnog državnog  tužilaštva  u Bijelom Polju, Kt. br.  591/10 od 24. 12. 2010. godine, optužen je V.M., iz Podgorice, zbog krivičnog djela teška djela protiv bezbjednosti javnog saobraćaja iz čl. 348 st. 1 u vezi sa čl. 339 st. 1 Krivičnog zakonika, s tim što je zamjenik ODT-a prije davanja završne riječi promijenio činjenični opis dispozitiva optužnice, pa je shodno tome sadržano u izreci presude.  </span>
</p>
<p class="p4"></p>
<p class="p4">
<span>Glavni pretres je održan  i zaključen  u prisustvu: zamjenika ODT-a u Bijelom Polju Ljubice Jelić, okrivljenog V.M.a i njegovog branioca adv. Č.V.a, iz Bijelog Polja, a u odsustvu, uredno pozvanog,  oštećenog V.M.a, koji se tokom postupka izjasnio da se ne pridružuje krivičnom gonjenju protiv okrivljenog, niti je postavio imovinsko-pravni zahtjev.   </span>
</p>
<p class="p2"></p>
<p class="p2">
<span>	Zamjenik Osnovnog državnog tužioca u Bijelom Polju,  u završnoj riječi je izjavila da ostaje pri preciziranoj optužnici i  predložila je sudu da okrivljenog oglasi krivim i osudi na kaznu po zakonu.  </span>
</p>
<p class="p2">
<span>   </span>
</p>
<p class="p4">
<span>Okrivljeni V.M. u svojoj odbrani, tokom istražnog postupka, u bitnom je naveo da je, dana 11. 08. 2010. godine, sa svojim sinovcem V.M.om bio u Bijelom Polju, gdje su se vidjeli poslije dužeg vremena, pa su sjedjeli u jednom lokalu i popili nekoliko piva, nakon čega su odlučili da odu do Tomaševa u jednu kafanu, pa su u toj kafani u Tomaševu popili još po dva piva. Krenuli su iz Tomaševa u pravcu Slijepač Mosta. Upravljao je svojim vozilom "VW Golf" reg. ozn. PG - GA 337, a M. je sjedio na mjestu suvozača, bila je noć, vrijeme između 20,00 - 20,30 h, pričali su, smijali se, i misli da nije vozio suviše brzo. U jednom momentu je izgubio kontrolu nad vozilom i pri ulasku u jednu krivinu vozilo ga je zanijelo, tako da je napustio kolovoz i sa vozilom sletio u rijeku Ljuboviđu, koja se nalazi sa lijeve strane, gledano iz smjera u kojem se kretao vozilom. On i M. su uspjeli da izađu iz vozila, tada su počela da pristižu lica koja su se zatekla u blizini i prebačeni su u Hitnu službu Opšte bolnice u Bijelom Polju, gdje im je ukazana pomoć.  Dalje je naveo da mu je žao što je došlo do saobraćajne nezgode i što je njegov sinovac povrijeđen, međutim, s druge strane srećan je što je isti uspio da se oporavi.</span>
</p>
<p class="p4"></p>
<p class="p4">
<span>Na glavnom pretresu okrivljeni je izjavio da se osjeća krivim, i  ponovio je odbranu datu u istražnom postupku i dodao da ne može objasniti zbog čega je izgubio upravljivost nad vozilom i sletio u rijeku, te da su se izvukli iz vozila nakon minut-dva odakle su preveženi u bolnicu. Dalje je dodao, da kritičnom prilikom nije bio vezan sigurnosnim pojasom niti on, niti M. koji je sjedio na mjestu suvozača. </span>
</p>
<p class="p4"></p>
<p class="p4">
<span>U završnoj riječi je izjavio da se iskreno kaje zbog učinjenog djela i molio je sud da ga što blaže kazni,  u svemu ostao pri završnoj riječi njegovog branioca, koji je u istoj izjavio, da s obzirom da je okrivljeni priznao izvršenje krivičnog djela, to je istakao olakšavajuće okolnosti koje sud treba da uzme u obzir prilikom odmjeravanja kazne okrivljenom, a to je blisko srodstvo sa oštećenim, zatim da se oštećeni ne pridruđuje krivičnom gonjenju, te doprinos nastanku teže posledice oštećenog time što nije koristio sigurnosni pojas, kao i ostale olakšavajuće okolnosti koje sud uzima u obzir po službenoj dužnosti, te da iste ima prilikom odmjeravanja krivične sankcije okrivljenom. </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog V.M.a; saslušao vještaka med. struke dr G.K.; pročitao: zapisnik o uviđaju Uprave policije - PJ u Bijelom Polju broj: 231/10-10681 od 11. 08. 2010. godine; izvještaj o prisustvu alkohola u krvi za okrivljenog br. 1216 od 16. 08. 2010. godine;  zapisnik o vršenju tehničkog pregleda PMV marke "VW Golf" reg. ozn. PG-GA 337, od 12. 08. 2010. godine; medicinsku dokumentaciju na ime oštećenog koja se sastoji od izvještaja ljek. Hitne medicinske pomoći u B.Polju od 11. 08. 2010. godine, i otpusnu listu sa epikrizom KC Crne Gore; nalaz i mišljenje vještaka med. struke dr A.P.a, sa zapisnika Ki. br. 128/10 od 27. 11. 2010. godine;  nalaz i mišljenje vještaka saob. struke M.a Č., od 27. 11. 2010. godine, i saslušao istog na glavnom pretresu; izvršio uvid u skicu lica mjesta saob. nezgode broj 231/10-10681 od 01. 09. 2010. godine; i u izvod iz KE na ime okrivljenog.</span>
</p>
<p class="p6">
<span>	 </span>
</p>
<p class="p4">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  optužbom i da je za isto kriv.  </span>
</p>
<p class="p4"></p>
<p class="p2">
<span> 	Naime okrivljeni V.M. u potpunosti je priznao izvršenje krivičnog djela stavljenog mu na teret, i izjavio je da zbog istig osjeća krivim. </span>
</p>
<p class="p2"></p>
<p class="p6">
<span>	Priznanje okrivljenog potvrđeno je i izvedenim dokazima.</span>
</p>
<p class="p6"></p>
<p class="p2">
<span>	Sud je cijenio iskaz oštećenog V.M.a saslušanog u svojsvu svjedoka iz čijeg iskaza proizilazi da se kritičnog dana našao sa okrivljenim poslije dužeg vremena, te da su sjedjeli u gradu gdje su popili nekoliko pića. Zatim su otišli do mjesta Tomaševo, gdje su takođe u kafani popili piće ili dva, a zatim krenuli u pravcu Slijepač Mosta. Naveo je da je Mlađen vozio, a da je on sjedio u mjestu suvozača, te da je u jednom trenutku, iz njemu nepoznatih razloga, vozilo sletjelo sa kolovoza i zaustavilo se u korito rijeke Ljuboviđe. Naveo je još da mu je kasnije ukazana ljekarska pomoć u Hitnoj službi Opšte bolnice u B.Polju, a da je nakon toga liječen u Kliničkom centru CG u Podgorici. U svom iskazu na glavnom pretresu oštećeni je još dodao da je razgovarao sa okrivljenim dok su se kretali vozilom kao i da su se šalili, s tim što negira da je na bilo kakav način ometao okrivljenog u vožnji, te da nije bio vezan sigurnosnim pojasom. Iskaz ovog svjedoka sud je prihvatio, iako iz njega nije mogao utvrditi razlog gubitka upravljivosti nad vozilom. </span>
</p>
<p class="p6">
<span>	 </span>
</p>
<p class="p4">
<span>Iz zapisnika o uviđaju saobraćajne nezgode UP-Pj Bijelo Polje br. 231/10-10681 od 11. 08. 2010.godine, te skice lica mjesta, sud je utvrdio da se saobraćajna nezgoda dogodila dana 11. 08. 2010 godine oko 20:15h, na regionalnom putu Pljevlja-Slijepač Most u mjestu Zekića Rijeka,  noću, pri suvom kolovozu, na oštroj nepreglednoj lijevoj krivini , te da su tragovi zatečeni na licu mjesta evidentirani.  </span>
</p>
<p class="p4"></p>
<p class="p4">
<span>Iz izvještaj KC CG o prisustvu alkohola u krvi br. 1216/16.08. 2010 god. na ime okrivljenog V.M.a, sud je utvrdio da je kod okrivljenog utvrđeno prisustvo apsolutnog alkohola u krvi koja je izvađena dana 11. 08. 201o godine u 22:05 h, kada je nađeno 0,88 pro mille apsolutnog alkohola, te da se kod navedene koncentracije alkohola većina ljudi nalazi u pripitom stanju. </span>
</p>
<p class="p4"></p>
<p class="p4">
<span>Iz zapisnika o tehničkoj ispravnosti, Lovćen auta doo, za PMV marke "VW Golf" reg. ozn. PG-GA 337 od 12. 08. 2010 godine, sud je utvrdio da na predmetnom vozilu nijesu utvrđene tehničke neispravnosti. </span>
</p>
<p class="p4"></p>
<p class="p4">
<span>Iz medicinsku  dokumentaciju na ime oštećenog V.M.a i to: izvještaja ljekara HMP OB B.Polje od 11. 08. 2010. godine, i otpusne liste sa epikrizom Kliničkog centra CG, kao i nalaza i mišljenja vještaka medicinske struke dr A.P.a, datog na zapisnik Ki. br. 128/10 od 27. 11. 2010. godine, sud je utvrdio da je oštećeni V.M.o, u predmetnoj saobraćajnoj nezgodi zadobio povredu grudnih pršljenova( fraktura TH 7 i TH 9) prelom desne klavikule, prelom poprečnih nastavaka 5, 6, 8 i 10 grudnog pršljena i nagnječenje pluća.</span>
</p>
<p class="p4"></p>
<p class="p4">
<span> Prema mišljenju vještaka medicinske struke, navedene povrede zbirno su tešeke tjelesne povrede. Nalaz i mišljenje vještaka sud je u potpunosti prihvatio, obzirom da je isti dat po osnovu pravila nauke i struke, a na osnovu medicinske dokumentacije na ime oštećenog, koja predstavlja objektivni pokazatelj povreda zadobijenih u saobraćajnoj nezgodi. </span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke psihijatra K.G.datog na zapisniku sa glavnog pretresa od 07. 04. 2011 godine, proizilazi da na osnovu analize br. 1216 od 16. 08. 2010. godine, izdate od strane KC Crne Gore zaključuje se da je u krvi V.M.a u 22 sata i 5 minuta, 11. 08. 2010. godine, nađeno 0,88 promila apsolutnog alkohola. Kako je od vremena saob. nesreće do momenta vađena krvi prošlo 110 minuta, to se izračunava koliko je alkohola izlučeno za to vrijeme i dodaje na nađenu koncentraciju prilikom vađenja krvi, pa se tako dobija koliko je alkohola u krvi bilo u momentu saob. nezgode. </span>
</p>
<p class="p4"></p>
<p class="p2">
<span>	Faktor eliminacije je konstanta, koja iznosi najmanje 0,1 a najviše 0,2;  a u prosjeku 0,15 promila po satu. Za 110 minuta izlučeno je najmanje 0,18, a najviše 0,36; a u prosjeku 0,27 promila alkohola, što znači da u vrijeme dešavanja saobraćajnog udesa bilo najmanje 1,06 ; najviše 1,24; a u prosjeku 1,15 promila alkohola. Sve ove tri koncentracije ukazuju da je vozač V.M. u vrijeme dešavanja saobraćajnog udesa bio u pripitom stanju. Alkohol u ovoj koncentraciji utiče kako na psihičke, tako i na fizičke osobine organizma.  Karakteristično za pripito stanje je osjećaj nerealne hrabrosti, slabijeg marenja za posledice sopstvenog ponašanja, te je time vožnja "optimističnija". Alkohol utiče na čulo vida u smislu smanjenja oštrine vida, pogrešne procjene dimenzija u pokretu i u ovom slučaju blažeg suženja vidnog polja. Oštećena je fina motorna koordinacija pokreta i usporeno reagovanje na novonastalu situaciju. Vještak je mišljenja da zbog svega gore navedenog vozač sa koncentracijom alkohola od 1,06 promila u krvi nije bio sposoban za bezbjednu vožnju. Sud je u potpunosti prihvatio nalaz I mišljenja ovog vještaka kao jasan stručan i objektivan.  </span>
</p>
<p class="p2"></p>
<p class="p4">
<span>Iz nalaza i mišljenje vještaka saob. struke dipl. ing. saobraćaja Č.a M.a od 27. 11. 2010. godine, i pojašnjenja datog  na glavnom pretresu od 01. 04. 2011 godine, proizilazi da se saobraćajna nezgoda  dogodila dana 11. 08. 2010. godine, oko 20,15 h, na regionalnom putu Tomaševo - Slijepač Most, u kojoj je učestvovalo PMV marke "VW Golf" reg. ozn. PG - GA 337, kojim je upravljao V.M., a koje se kretalo iz Tomaševa prema Slijepač Mostu. Nezgoda se dogodila na izlazu iz oštre lijeve nepregledne krivine, na kom dijelu put je od asfaltnog kolovoza, širine 7,10 m, i namijenjen je za dvosmjerni saobraćaj. Na ovom potezu regionalnog puta nije postavljena, niti obilježena saobraćajna signalizacija a nezgoda se dogodila noću, pri suvom kolovozu. Do gubljenja upravljivosti nad putničkim vozilom došlo je pri kretanju putničkog vozila kroz lijevu nepreglednu oštru krivinu u uslovima suvog asfaltnog kolovoza pri čemu je vozilo bočno izmnicano u lijevo i napustilo je kolovoz na lijevoj ivici. Putničko motorno vozilo kojim je upravljao okrivljeni prije napuštanja asfaltnog kolovoza na lijevoj ivici imalo je brzinu od oko 47,7 km/h, a brzina kretanja PMV-a u trenutku nastanka gubljenja upravljivosti nad vozilom, mogla je iznositi od 53-57 km/h. Za bezbjedno upravljanje PMV-om od brzne 57 km/h, do utvrđene bezbjedne brzine kretanja PMV-a od 41,2 km/h, preduzimanjem bezbjednog kočenja u datim uslovima bio je potreban zaustavni put od oko 27,76 m, a vrijeme ovakvog bezbjednog zaustavljanja iznosilo bi oko 1,88 sekundi. Prema mišljenju ovog vještaka, danju, pri dobroj vidljivosti, kada je asfaltni kolovoz bio suv, na regionalnom putu izvan naselja, u zasjeku, na izlazu iz oštre lijeve nepregledne krivine sa asfaltnim kolovozom širine 7,10 m, u uslovima ne postavljene i ne obilježene saobraćajne signalizacije, u slobodnoj vožnji PMV-a brzinom od 53 do 57 km/h, došlo je do gubljenja upravljivosti nad vozilom pri čemu je vozilo bočno izmicano u lijevo, prelazeći sa desne na lijevu kolovoznu traku, napuštajući kolovoz na lijevoj ivici, prelazeći na zemljano proširenje, po kome je ostavilo pravolinijske tragove paranja zemlje, sa koje je palo u rijeku, zadržavajući smjer kretanja. Tehničko stanje PMV-a nije razlog gubitka upravljivosti a ne može se utvrditi da je utvrđena brzina kretanja razlog gubitka upravljivosti, jer PMV pri prolazu kroz lijevu krivinu nije napustilo kolovoz na spoljnoj ivici krivine a pod dejstvom centrifugalne sile, već je napustilo kolovoz na unutrašnjoj lijevoj ivici. Vještak nije isključio mogućnost da je do gubljenja upravljivosti nad vozilom došlo zbog nebezbjednog upravljanja vozilom, ne slijeđenjem zakrivljenosti puta u lijevo zbog preupravljivosti vozilom iz subjektivnih razloga vozača PMV-a. </span>
</p>
<p class="p4"></p>
<p class="p4">
<span>Pojašnjenjem datog nalaza, na glavnom pretresu, od 01. 04. 2011. godine, vještak je ostao pro osnovnom nalazu i dodao da ako je vozač ometan od strane suvozača, to bi moglo uticati na pozornost vozača, te da nevezivanje sigurnosnog pojasa od strane suvozača, utiče na težinu povređivanja. Nalaz i mišljenje ovog vještaka, kao i pojašnjenje dato na glavnom pretresu, sud je u potpunosti prihvatio kao jasno, stručno i objektivno, i dato na osnovu pravila struke i nauke. </span>
</p>
<p class="p4"></p>
<p class="p4">
<span>Uvidom u izvod iz kaznene evidencije na ime okrivljenog, sud je utvrdio da isti do sada nije osuđivan.</span>
</p>
<p class="p4"></p>
<p class="p2">
<span>	Dakle, izvedenim dokazima potvrđeno je priznanje okrivljenog, te ga ovaj sud cijeni potpunim, jasnim i nedvosmislenim, pa iz priznanja okrivljenog i izvedenih dokaza, sud je utvrdio sledeće činjenično stanje, da je okrivljeni dana 11. 08. 2010. godine, upravljao svojim putničkim motornim vozilom marke "Golf", reg. ozn. PG - GA 337, regionalnim putem iz pravca Pljevalja u pravcu Slijepča Mosta, te je dolaskom u mjestu Zekića Rijeka, opština Bijelo Polje, upravljao vozilom pod dejstvom alkohola pri koncentraciji od 1,06 promila apsolutnog alkohola u krvi i nije se kretao desnom stranom kolovoza, usled čega je pri izlasku iz oštre lijeve nepregledne krivine izgubio upravljivost nad vozilom, pri čemu je vozilo bočno izmicao u lijevo prelazeći preko lijeve kolovozne trake i zemljanog proširenja sa lijeve strane kolovoza, sa kojeg je sletjelo u rijeku Ljuboviđu, kojom prilikom je saputnik u vozilu okrivljenog, oštećeni V.M.o, zadobio teške tjelesne povrede u vidu: povreda grudnih pršljenova (fraktura TH 7 i TH 9), preloma desne klavikule; preloma poprečnih nastavaka 5; 6; 8 i 10 grudnog pršljena i nagnječenja pluća.</span>
</p>
<p class="p2"></p>
<p class="p8">
<span> 	Postupajući na opisani način okrivljeni je ugrozio saobraćaj i time doveo u opasnost život i tijelo ljudi i imovinu, jer je postupao protivno saobraćajnim propisima, i to članu 200  st. 1 ZOBS-a na putevima, po kom vozač ne smije da upravlja vozilom u saobraćaju na putu ako je pod dejstvom alkohola, a okrivljeni je vozio pri koncentraciji od 1,06 pro-milla  alkohola u krvi i nalazio se u pripitom stanju, što je po nalazu vještaka psihijatra uticalo na njegove psiho-fizičke sposobnosti, a samim tim, po ocjeni suda, u direktnoj je vezi sa nastankom predmetne saobraćajne nezgode, jer su njegove procjene i reakcije bile usporene zbog prisustva alkohola, usled čega je izgubio upavljivost nad vozilom, pa prešao sa desne na lijevu kolovoznu traku nakon čega je i napustio planum puta na lijevoj ivici čime je  postupao suprotno članu  27 st. 1 istog zakona, jer se nije kretao desnom stranom kolovoza, nakon čega je vozilo sletjelo u korito rijeke kojom prilikom je oštećeni zadobio teške tjelesne povrede.</span>
</p>
<p class="p4">
<span> Postupajući na opisani način okrivljeni je ostvario obilježja  krivičnog djela iz čl. . 348 st. 1 u vezi čl. 339 st. 1 Krivičnog zakonika,   koje je izvršio s eventualnim  umišljajem jer je bio svjestan da vožnjom pod uticajem alkohola, na naprijed opisani način, može izazvati saobraćajnu nezgodu i tako učiniti krivično djelo ali je na tu mogućnost pristao.</span>
</p>
<p class="p2"></p>
<p class="p2">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je okrivljenom, od olakšavajućih okolnosti,  našao da se radi o porodičnoj osobi, nezaposlenom licu, koje do sada nije osuđivano i mišljenja je da sveukupnost olakšavajućih okolnosti, predstavlja osnov za izricanje uslovne osude,  pa je okrivljenom utvrdio kaznu zatvora od jedne godine,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije. </span>
</p>
<p class="p2"></p>
<p class="p2">
<span>	Okrivljeni je,  shodno čl. 199 st. 2 i 202 ZKP-a, obavezan da  ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te  imovinske prilike okrivljenog, kao i da na ime troškova krivičnog postupka  plati iznos od 269,50 €,  koji iznos se odnosi na troškove vještačenja od strane vještaka medicinske i saobraćajne struke.  </span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo.  </span>
</p>
<p class="p2"></p>
<p class="p2">
<span>	Iz  iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 07. 04. 2011.   godine, </span>
</p>
<p class="p3"></p>
<p class="p3"></p>
<p class="p9"></p>
<p class="p2">
<span>ZAPISNIČAR,					PREDSJEDNIK VIJEĆA-SUDIJA, </span>
</p>
<p class="p2">
<span>Draginja Bošković   s.r. 					Ivan Adamović s.r.</span>
</p>
<p class="p2"></p>
<p class="p2"></p>
<p class="p6"></p>
<p class="p10"></p>


</body>
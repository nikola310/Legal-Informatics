<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                            </span><span class="span1"></span><span class="span1">                                     K.br. 14/17</span>
</p>
<p>
<span class="span1">                                                                                              </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog O. D. iz P., zbog krivičnog djela teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore, odlučujući o optužnici Osnovnog državnog tužilaštva u Cetinju Kt.br. 19/17 od 06.03.2017. godine, koju je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 10.04.2017. godine u prisustvu stranaka donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: O. D., JMBG .., zvani D., od oca D. i majke S., rođene Ć., rođen ... godine u B., sa prebivalištem u P., državljanin C. G., pismen, sa završenom srednjom školom, po zanimanju radnik, neoženjen, bez djece, srednjeg imovnog stanja, neosuđivan</span>
</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 25. decembra 2016. godine, u 23,15 časova, na magistralnom putu Cetinje-Podgorica u mjestu Dobrsko selo, opština Cetinje, upravljajući u saobraćaju putničkim motornim vozilom marke "VW Polo", reg. oznaka BD ..., vlasništvo oštećenog B. S. iz B., ne pridržavajući se saobraćajnih propisa iz člana 26 stav 2 i člana 182 stav 4 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, krećući se vozilom iz smjera P. u smjeru Cetinja, pod dejstvom od 1,92% promila apsolutnog alkohola u krvi, nije vozilo u kretanju držao što bliže desnoj ivici kolovoza, da s obzirom na svoje psihofizičko stanje, uslove saobraćaja i na stanje i karakteristike puta, ne ugrožava druge učesnike u saobraćaju, iako je pri tom bio svjestan da je upravljanje vozilom pod dejstvom alkohola u navedenoj količini zabranjeno i da ne pridržavanjem navedenih saobraćajnih propisa može izazvati saobraćajnu nezgodu, pa je na to pristao, kojom prilikom je prolaskom kroz mjesto Dobrsko selo, vozilom zahvatio dio lijeve-suprotne kolovozne trake, a u fazi mimoilaženja sa putničkim motornim vozilom marke "VW Golf VI" reg. oznaka PG ..., vlasništvo H. B. AD P., kojim je upravljao oštećeni S. E. iz P., usled čega je na lijevoj kolovoznoj traci smjera kretanja vozila "VW Polo" došlo do kontakta-sudara prednjih djelova vozila „VW Polo“ i vozila „VW Golf VI“, od koje siline sudara, su saputnici u vozilu okrivljenog-oštećeni B. S. i O. S., oboje iz B., kao i oštećeni S. E. zadobili teške tjelesne povrede i to: oštećena O. S. tešku tjelesnu povredu u vidu nagnječno-razderne rane u čeonotjemenom predjelu, dužine 6 cm, sa nagnječinama (oguljotine sa krvnim podlivom) kože u lijevoj polovini čeonog predjela, potresa mozga, nagnječina (oguljotina sa krvnim podlivom) kože u predjelu od desnog ramena do lijeve prepone, nagnječina (oguljotina sa krvnim podlivom) kože u predjelu lijeve gornje bedrene bodlje do desne gornje bedrene bodlje i otkinuće </span><span class="span1">(amputaciju-gubitak) donjeg članka srednjeg prsta lijeve šake sa gubitkom - defektom kože u predjelu dlanene strane srednjeg članka srednjeg prsta lijeve šake, oštećeni B. S. tešku tjelesnu povredu u vidu preloma zglobne čašice desne karlične kosti, oguljotina kože u čeonom predjelu, više manjih posjekotina u predjelu lica, dužine do 0,5 cm, sa više manjih oguljotina kože u predjelu lica dužine do 0,5 cm i nagnječno-razdernu ranu u predjelu kapka lijevog oka, dužine 2 cm i oštećeni S. E. tešku tjelesnu povredu u vidu preloma donjeg okrajka desne žbice</span>
</p>
<p>&nbsp;</p>
<p>
<span class="span1">- čime je učinio krivično djelo teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom citiranog zakonskog propisa te članova </span><span class="span1">3, 4, 5, 13, 15, 16, 32, 42,</span><span class="span1"> </span><span class="span1">52, 53, 54 Krivičnog zakonika Crne Gore te članova 226, 229 i 374 Zakonika o krivičnom postupku izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 1 (jedne) godine i istovremeno određuje da se utvrđena kazna neće izvršiti ukoliko okrivljeni u roku od 2 (dvije)  godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 407,00 eura, kao i 50,00 eura na ime sudskog paušala u roku od 15 dana po pravosnažnosti presude pod prijetnjom prinude naplate. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u Cetinju Kt.br. 19/17 od 06.03.2017. godine okrivljenom O. D. stavljeno je na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore. Zastupnik optužbe je u završnoj riječi ostao pri podnijetoj optužnici i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u prethodnom postupku naveo da je kritičnog dana bio u Podgorici gdje je cijeli dan radio fizičke poslove i bio veoma umoran, te da je u večernjim časovima sa svojom sestrom O. S. i prijateljem B. S. krenuo za B., te da je upravljao vozilom marke „VW Polo“, reg. oznaka BD ..., na mjestu suvozača je bila S., a na zadnjem sjedištu je bio S., koji je i vlasnik vozila, ali nije htio upravljati istim jer je popio. Dalje je naveo da nije ništa pio niti koristio neke psihoaktivne supstance, te da su se na početku putovanja zaustavili na izlasku iz P. kako bi natočili gorivo na jednoj pumpi, nakon čega su nastavili kretanje ka Cetinju, a od toga trenutka se ničeg ne sjeća,a sjećanje mu se vraća u cetinjskoj bolnici kada je vidio da je povrijeđen, te da je na pumpi popio red bul jer bio premoren, kao i da je moguće da je izgubio kontrolu nad vozilom, dok je vozilo bilo u ispravnom stanju. Takođe je naveo da je moguće da je zbog šoka koji je doživio zbog nezgode zaboravio da je kritičnog dana pio alkoholna pića. U svojoj odbrani na glavnom pretresu naveo je da se ne sjeća ničega u vezi sa udesom, da je iz ovog udesa imao teške povrede u vidu otvorenog preloma butne kosti, ruke i slezine, koja mu je i izvađena, te da se još uvijek oporavlja, a ako je nalaz pokazao da je imao alkohola u krvi onda je to istina. </span><span class="span1">Nakon što mu je predločena razlika u iznijetim odbranama pred tužiocem i na glavnom pretresu, okrivljeni je naveo da je tačna odbrana iznijeta na glavnom pretresu. U završnoj riječi je izrazio kajanje zbog izvršenog krivičnog djela, a posebno jer su oštećeni zadobili teške tjelesne povrede.</span>
</p>
<p>&nbsp;</p>
<p>
<span class="span1">Radi rasvjetljenja ove krivično-pravne stvari sud je u dokaznom postupku: saslušao svjedoka-oštećenu O. S., na saglasan predlog stranaka pročitao iskaze svjedoka oštećenog B. S., dat na zapisnik pred ODT Cetinje Kt.br. 19/17 od 20.02.2017. godine, svjedoka-oštećenog S. E., dat na zapisnik pred ODT Cetinje Kt.br. 19/17 od 20.02.2017. godine, svjedoka R. A. dat na zapisniku pred ODT Cetinje Kt.br. 19/17 od 20.02.2017. godine, pročitao zapisnik o uviđaju </span><span class="span1">ODT Cetinje Ktr.br. 229/19 od 26.12.2016. godine sa skicom lica mjesta i fotodokumentacijom UP OB Cetinje broj 209/16 od 25.12.2016. godine, pročitao nalaz i mišljenje sudskog vještaka saobraćajne struke od 06.02.2017. godine, pročitao izvještaj KCCG Odjeljenja za sudsku medicinu A.br. 241 od 09.01.2017. godine, pročitao </span><span class="span1">nalaz i mišljenje sudskog vještaka medicinske struke od 01.03.2017. godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok-oštećena O. S. je u svom iskazu navela da se kritične večeri nalazila u putničkom motornom vozilu marke „VW Polo“ na mjestu suvozača, a vozilom je upravljao njen brat D., dok je na zadnjem sjedištu sjedio B. S., te da su se kretali iz smjera P. u smjeru Cetinja, a negdje blizu Cetinja na dijelu puta na kojem postoje svije saobraćajne trake, kojima je dozvoljeno kretanje vozila iz njihovog smjera zaobišli su neki šleper krećući se srednjom saobraćajnom trakom. Dalje je navela da se u jednom trenutku okrenula prema zadnjem sjedištu kako bi B. S.u dala cigaretu i baš u tom trenutku je osjetila jak udar i više se ničega ne sjeća jer je izgubila svijest, a probudilo je osoblje cetinjske bolnice, te da je u saobraćajnoj nezgodi zadobila pvorede prsta lijeve ruke i povrede glave, koje nijesu bile teže prirode, a u Kliničkom centru Crne Gore zadržana je do narednog jutra, te da se ne sjeća da li je njen brat pio neka alkoholna pića prije nezgode, te da joj se izgubio trag sjećanja o tome šta su prethodno radili u Podgorici, kao i da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok-oštećeni B. S. je u svom iskazu naveo da je vlasnik putničkog motornog vozila marke „VW Polo“, reg. oznaka BD ..., čija je vrijednost na dan saobraćajne nezgode iznosila oko 2.700,00 eura, a sama nezgoda se dogodila dana 25.12.2016. godine, oko 23,15 časova, te da se sjeća da je vozilo dao na upravljanje svom prijatelju O. D., dok je njegova sestra O. S. sjedjela na mjestu suvozača, a svjedok na zadnjem sjedištu, kao i da su se kretali magistralnim putem iz smjera P. ka Cetinju. Dalje je naveo da je na dijelu puta koji je podijeljen na dvije saobraćajne trake dozvoljene za kretanje vozila iz njihovog smjera, a misli da je u pitanju Dobrsko selo zatražio cigaretu od S., koja se okrenula da mu istu doda i tada je došlo do nekog udara, od kojeg momenta se ničeg ne sjeća, te da se sjeća trenutka kada su ga izveli iz kola i poveli u cetinjsku bolnicu, odakle je upućen u Klinički centar Crne Gore, a narednog jutra je pušten na kućno liječenje, kao i da je kritične prilike zadobio lakše povrede desnog kuka i ogrebotinu u predjelu čela. Pojasnio je da se ne sjeća kojom su se sabraćajnom trakom kretali prije nezgode, kao ni trenutka kada je S. zatražila cigaretu, već je to kasnije čuo od nje, a poslednje čega se sjeća prije nezgode je punjenje goriva na pumpi, po izlasku iz P., te da je pred polazak popio </span><span class="span1">čašu viskija, ali ne zna je li D. šta popio, kao i da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok-oštećeni S. E. je u svom iskazu naveo da se kritičnog dana kretao iz Cetinja prema Podgorici, na mjestu suvozača je bio R. A., a svjedok je upravljao službenim vozilom marke „VW Golf VI“ reg. oznaka PG .., a vlasništvo je H. b. AD P. i njegova vrijendost je negdje oko 12.000,00 eura, te da je kada su prolazili kroz Dobrsko selo, na dijelu puta koji je podijeljen na tri saobraćajne trake i to na dvije saobraćajne trake namijenjene za kretanje vozila iz smjera P. i jednu saobraćajnu traku kojom se kretao svjedok iz pravca Cetinja primijetio farove od jednog vozila sa kojim su se mimoilazili, da bi u jednom trenutku u fazi mimoilaženja ovo vozilo prešlo na kolovoznu traku kojom se kretao svjedok i tako je došlo do kontakta između dva vozila, te da je u ovoj saobraćajnoj nezgodi zadobio više povreda, a bila mu je slomljena desna ruka, kao i da mu je ljekarska pomoć prvo ukazana u cetinjskoj bolnici, a kasnije u Kliničkom centru Crne Gore. Dodao je da nije primijetio da je vozilo marke „VW Polo“ budvanskih reg. oznaka, koje je izazvalo saobraćajnu nezgodu nepsoredno prije nezgode preticalo neko drugo vozilo, ali se sve desilo brzo pa se ne može izjasniti, te da se ne pridružuje krivičnom gonjenju i ne postavlja imovinsko-pravni zahtjev, ali je u toku proces nakande štete od strane osiguravajućeg društva.</span>
</p>
<p>&nbsp;</p>
<p>
<span class="span1">Svjedok R. A. je u svom iskazu naveo da se kritičnog dana nalazio na mjestu suvozača u  putničkom motornom vozilu marke „VW Golf VI“ reg. oznaka PG .., kojim je upravljao njegov kolega S. E., a vozilo je vlasništvo H. b. AD P., te da su se kretali iz pravca Cetinja prema Podgorici, te da je na dijelu puta koji je podijeljen na tri saobraćajne trake i to na dvije saobraćajne trake namijenjene za kretanje vozila iz smjera P. i jednu saobraćajnu traku za pravac kojim su se kretali svjedok i S. kada je vozilo koje se kretalo iz suprotnog pravca u fazi mimoilaženja prešlo u njihovu kolovoznu traku i došlo je do sudara. Dalje je naveo da se S. kretao manjom brzinom, a ovo drugo vozilo dosta brže, ali nije vidio da li je vršilo preticanje, te da je u ovoj nezgodi zadobio lake tjelesne povrede u predjelu donjeg dijela kičme i kuka, a ljekarska pomoć mu je ukazana u cetinjskoj bolnici, a nakon toga u Kliničkom centru Crne Gore, kao i da je nakon nezgode vidio da su se sudarili sa vozilom marke „VW Polo“.</span>
</p>
<p>&nbsp;</p>
<p>
<span class="span1">Iz zapisnika o uviđaju </span><span class="span1">ODT Cetinje Ktr.br. 229/19 od 26.12.2016. godine sa skicom lica mjesta i fotodokumentacijom UP OB Cetinje broj 209/16 od 25.12.2016. godine proizilazi da se dana 25.12.2016. godine oko 23,15 časova dogodila saobraćajna nezgoda u kojoj su učestvovali O. D., koji je upravljao  putničkim motornim vozilom marke "VW Polo", reg.oznaka BD ..., dok su se kao saputnici u istom vozilu nalazi B. S. i O. S., kao i S. E., koji je upravljao putničkim motornim vozilom marke "VW Golf VI" reg.oznaka PG ..., a saputnik u ovom vozilu je bio R. A., te da se nezgoda dogodila na magistralnom putu Cetinje-Podgorica u mjestu Dobrsko selo, opština Cetinje, a u užoj zoni nezgode put se prostire u pravoj liniji, put je podijeljen na tri saobraćajne trake od kojih je kolovozna traka namijenjena za kretanje vozila iz smjera P. u smjeru Cetinja bijelom isprekidanom uzdužnom linijom podijeljena na dvije saobraćajne trake, dok je operativna širina kolovoza 10,10 metara, od kojih je desna kolovozna traka desne saobraćajne trake, namijenjen za kretanje vozila iz smjera P. širine 3,50 metara, a lijeva 3,30 metara, dok je kolovozna traka namijenjena za kretanje vozila iz smjera Cetinja širine 3,50 metara, kao i da je površina puta prekrivena asfaltnim zastorom bez oštećenja, a u trenutku obavljanja </span><span class="span1">uviđaja kolovoz je bio suv, a vidljivost smanjena zbog doba dana. Iz uviđajne dokumentacije dalje proizilazi da je putničko motorno vozilo marke "VW Golf VI" reg.oznaka PG .. zatečeno prednjim dijelom na desnoj kolovoznoj traci, namijenjenoj za kretanje vozila iz pravca Cetinja, dok se zadnjim dijelom nalazi van kolovoza, te da je putničko motorno vozilo marke"VW Polo", reg.oznaka BD ... zatečeno prednjim dijelom na desnoj kolovoznoj traci, gledano iz pravca Cetinja, dok je zadnjim dijelom zatečeno u lijevoj saobraćajnoj traci desne kolovozne trake, gledano iz pravca P., kao i da je fotodokumentacija u skladu sa zapisnikom, a o svemu je sačinjena skica lica mjesta</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke od 06.02.2017. godine proizilazi da se dana 25.12.2016. godine oko 23,15 časova dogodila saobraćajna nezgoda u kojoj su učestvovali O. D., koji je upravljao  putničkim motornim vozilom marke "VW Polo", reg.oznaka BD ..., dok su se kao saputnici u istom vozilu nalazi B. S. i O. S., kao i S. E., koji je upravljao putničkim motornim vozilom marke "VW Golf VI" reg.oznaka PG .., a saputnik u ovom vozilu je bio R. A., te da se nezgoda dogodila na magistralnom putu Cetinje-Podgorica u mjestu Dobrsko selo, opština Cetinje, a u užoj zoni nezgode put se prostire u pravoj liniji, put je podijeljen na tri saobraćajne trake od kojih je kolovozna traka namijenjena za kretanje vozila iz smjera P. u smjeru Cetinja bijelom isprekidanom uzdužnom linijom podijeljena na dvije saobraćajne trake, dok je operativna širina kolovoza 10,10 metara, od kojih je desna kolovozna traka desne saobraćajne trake, namijenjena za kretanje vozila iz smjera P. širine 3,50 metara, a lijeva 3,30 metara, dok je kolovozna traka namijenjena za kretanje vozila iz smjera Cetinja širine 3,50 metara, kao i da je površina puta prekrivena asfaltnim zastorom bez konstuktivnih oštećenja, dok je u vrijeme nezgode kolovoz bio suv, noćni uslovi vožnje, ograničenje brzine za zonu nastanka nezgode iznosi 80 km/h, koje važi za magistralne puteve. Vještak navodi da je brzina vozila „Golf“ nepsoredno prije i u trenutku sudara iznosila 58 km/h, te da je predmetna soabraćajna nezgoda nastupila usled posledica, propusta i nedovoljne pažnje od strane vozača vozila „Polo“ koji je u fazi mimoilaženja sa usretnim vozilom „Golf“ zahvartio dio lijeve kolovozne trake i time zašao u put vožnje nailazećem vozilu „Golf“, te da je vozač vozila „Polo“ na osnovu tehničkih karakteristika puta i vozila, pri brzini od oko 63 km/h imao sve tehničke uslove da zadrži pravac kretanja svojom lijevom saobraćajnom trakom desne kolovozne trake i bezbjedno se mimoiđe sa nailazećim vozilom“Golf“, te da je do usmjeravanja vozila ulijevo, skretanja sa ovog pravca i prelaska na suprotnu kolovoznu traku došlo usled djelovanja vozača vozila „Polo“ na točak upravljača, kada vozač vozila „Golf“ sa posjedovanom brzinom nije imao prostorno-vremenskih mogućnosti zaustavljanja svog vozila prije mjesta sudara, a ovaj postupak vozača vozila „POLO“ može se objasniti nepažnjom ili dekoncentracijom vozača za upravljačem, greškom u upravljanju vozilom ili drugim subjektivnim faktorom koji ne bi bio predmet saobraćajno-tehničkog vještačenja. Vještak zaključuje da na strani vozača vozila „Golf“ ne nalazi propuste niti doprinose za nastanak predmetne saobraćajne nezgode jer je isti svoje vozilo vozio pravilno svojom desnom kolovoznom trakom u granicama dozvoljene brzine, ali sudar sa usretnim vozilom „Polo“ nije mogao izbjeći.</span>
</p>
<p>&nbsp;</p>
<p>
<span class="span1">Iz izvještaja KCCG Odjeljenja za sudsku medicinu A.br. 241 od 09.01.2017. godine proizilazi da je alko-testiranjem kod O. D. utvrđeno prisustvo od 1,55 promila apsolutnog alkohola u krvi.</span>
</p>
<p>&nbsp;</p>
<p>
<span class="span1">Iz nalaza i mišljenja </span><span class="span1">sudskog vještaka medicinske struke od 01.03.2017. godine proizilazi da je u predmetnoj saobraćajnoj nezgodi S. E. zadobio prelom donjeg okrajka desne žbice, a navedena povreda predstavlja u vrijeme nanošenja tešku tjelesnu pvoredu i nastala je udarom S. E. u tupo-tvrde predmete u unutrašnjosti motornog vozila u kojem se imenovani nalazio, te da u istoj nezgodi Rnković Andrija nije zadobio tjelesne povrede, dok je O. S. zadobila sledeće povrede: nagnječno-razderna rana u čeonotjemenom predjelu dužine 6 cm sa nagnječinama (oguljotine sa krvnim podlivom) kože u lijevoj polovini čeonog predjela, potres mozga, nagnječine (oguljotine sa krvnim podlivom) kože u predjelu od lijeve gornje bedrene bodlje do desne gornje bedrene bodlje, otkinuće (amputacija-gubitak) donjeg članka srednjeg prsta lijeve šake sa gubitkom-defektom kože u predjelu dlanene strane srednjeg članka srednjeg prsta lijeve šake, a navedene povrede predstavljaju u vrijeme nanošenja, skupno procijenjeno tešku tjelesnu pvoredu i nastale su usled udara O. S. u tupo-tvrde predmete u unutrašnjosti motornog vozila u kojem se imenovana nalazila, te da otkinuće (amputacija-gubitak) donjeg članka srednjeg prsta lijeve šake sa gubitkom-defektom kože u predjelu dlanene strane srednjeg članka srednjeg prsta lijeve šake predstavlja u vrijeme nanošenja, samo za sebe, pojedinačno procijenjeno tešku tjelsenu povredu sa gubitkom dijela tijela tj. sa gubitkom donjeg članka srednjeg prsta lijeve šake, dok potres mozga predstavlja u vrijeme nanošenja, sam za sebe, pojedinačno procijenjen, tešku tjelesnu povredu, dok ostale povrede koje je zadobila predstavljaju u vrijeme nanošenja, same za sebe, pojedinačno procjenjene laku tjelesnu povredu. Iz nalaza i mišljenja dalje proizilazi da je u predmetnoj saobraćajnoj nezgodi B. S. zadobio sledeće tjelesne povrede: prelom zglobne čašice desne karlične kosti, oguljotina kože u čeonom predjelu, više manjih posjekotina u predjelu lica dužine do 0,5 cm sa više manjih oguljotina u predjelu lica dužine do 0,5 cm i nagnječno-razderna rana u predjelu kapka lijevog oka dužine 2 cm,  a navedene povrede predstavljaju u vrijeme nanošenja teške tjelesne pvorede i nastale su usked udara S. E. u tupo-tvrde predmete u unutrašnjosti motornog vozila u kojem se imenovani nalazio, te da prelom zglobne čašice desne karlične kosti predstavlja u vrijeme nanošenja, sam za sebe, pojedinačno procijenjen tešku tjelesnu povredu, dok ostale povrede koje je zadobio B. S. predstavljaju u vrijeme nanošenja, same za sebe, pojedinačno procijenjene laku tjelesnu povredu, te da je osim navedenih povreda B. S. zadobio i crvenilo kože u predjelu prednje strane grudnog koša, a koje crvenilo, samo za sebe ne predstavlja tjelesnu povredu, te koje crvenilo je nastalo usled udara B. S. u tupo-tvrde predmete u unutrašnjosti motronog vozila u kojem se imenovani nalazio, te da je koncentracija apsolutnog alkohola u krvi kod okrivljenog O. u vrijeme odigravanja predmetne saobraćajne nezgode iznosila 1,92 promila, kao i da O. D. u vrijeme odigravanja predmetne saobraćajne nezgode nije bio pod uticajem sledećih psihoaktivnih supstanci: kokaina, amfetamina, metaftemina, marihuane, ekstazija, metadona, opijata, barbiturata, benzodiazepina i trickličnih antidepresiva.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni O. D. izvršio krivično djelo koje mu je optužnicom stavljeno na  teret.</span>
</p>
<p>&nbsp;</p>
<p>
<span class="span1">Sud je na nesumnjiv način utvrdio da je okrivljeni dana </span><span class="span1">25. decembra 2016. godine, u 23,15 časova, na magistralnom putu Cetinje-Podgorica u mjestu Dobrsko selo, opština Cetinje, upravljajući u saobraćaju putničkim motornim vozilom marke "VW Polo", reg. oznaka BD ..., vlasništvo oštećenog B. S. iz B., ne pridržavajući se saobraćajnih propisa iz člana 26 stav 2 i člana 182 stav 4 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, krećući se vozilom iz smjera P. u smjeru Cetinja, pod dejstvom od 1,92% promila apsolutnog alkohola u krvi, nije vozilo u kretanju držao što bliže desnoj ivici kolovoza, da s obzirom na svoje psihofizičko stanje, uslove saobraćaja i na stanje i karakteristike puta, ne ugrožava druge učesnike u saobraćaju, iako je pri tom bio svjestan da je upravljanje vozilom pod dejstvom alkohola u navedenoj količini zabranjeno i da ne pridržavanjem navedenih saobraćajnih propisa može izazvati saobraćajnu nezgodu, pa je na to pristao, kojom prilikom je prolaskom kroz mjesto Dobrsko selo, vozilom zahvatio dio lijeve-suprotne kolovozne trake, a u fazi mimoilaženja sa putničkim motornim vozilom marke "VW Golf VI" reg. oznaka PG ..., vlasništvo H. b. AD P., kojim je upravljao oštećeni S. E. iz P., usled čega je na lijevoj kolovoznoj traci smjera kretanja vozila "VW Polo" došlo do kontakta-sudara prednjih djelova vozila „VW Polo“ i vozila „VW Golf VI“, od koje siline sudara, su saputnici u vozilu okrivljenog-oštećeni B. S. i O. S., oboje iz B., kao i oštećeni S. E. zadobili teške tjelesne povrede i to: oštećena O. S. tešku tjelesnu povredu u vidu nagnječno-razderne rane u čeonotjemenom predjelu, dužine 6 cm, sa nagnječinama (oguljotine sa krvnim podlivom) kože u lijevoj polovini čeonog predjela, potresa mozga, nagnječina (oguljotina sa krvnim podlivom) kože u predjelu od desnog ramena do lijeve prepone, nagnječina (oguljotina sa krvnim podlivom) kože u predjelu lijeve gornje bedrene bodlje do desne gornje bedrene bodlje i otkinuće (amputaciju-gubitak) donjeg članka srednjeg prsta lijeve šake sa gubitkom - defektom kože u predjelu dlanene strane srednjeg članka srednjeg prsta lijeve šake, oštećeni B. S. tešku tjelesnu povredu u vidu preloma zglobne čašice desne karlične kosti, oguljotina kože u čeonom predjelu, više manjih posjekotina u predjelu lica, dužine do 0,5 cm, sa više manjih oguljotina kože u predjelu lica dužine do 0,5 cm i nagnječno-razdernu ranu u predjelu kapka lijevog oka, dužine 2 cm i oštećeni S. E. tešku tjelesnu povredu u vidu preloma donjeg okrajka desne žbice. Prednje činjenično stanje je utvrđeno iz provedenih dokaza, a najprije uviđajne dokumentacije i nalaza i mišljenja sudskog vještaka saobraćajne struke koji je u svom nalazu i mišljenju naveo da je predmetna saobraćajna nezgoda nastupila usled posledica, propusta i nedovoljne pažnje od strane vozača vozila „Polo“ koji je u fazi mimoilaženja sa usretnim vozilom „Golf“ zahvatio dio lijeve kolovozne trake i time zašao u put vožnje nailazećem vozilu „Golf“, te da je vozač vozila „Polo“ na osnovu tehničkih karakteristika puta i vozila, pri brzini od oko 63 km/h imao sve tehničke uslove da zadrži pravac kretanja svojom lijevom saobraćajnom trakom desne kolovozne trake i bezbjedno se mimoiđe sa nailazećim vozilom “Golf“, te da je do usmjeravanja vozila ulijevo, skretanja sa ovog pravca i prelaska na suprotnu kolovoznu traku došlo usled djelovanja vozača vozila „Polo“ na točak upravljača, kada vozač vozila „Golf“ sa posjedovanom brzinom nije imao prostorno-vremenskih mogućnosti zaustavljanja svog vozila prije mjesta sudara, a ovaj postupak vozača vozila „Polo“ može se objasniti nepažnjom ili dekoncentracijom vozača za upravljačem, greškom u upravljanju vozilom ili drugim subjektivnim faktorom koji ne bi bio predmet saobraćajno-tehničkog vještačenja, </span><span class="span1">a koji nalaz i mišljenje je sud cijenio kao jasan, objektivan i izrađen po pravilima struke.</span><span class="span1"> Navedeno činjenično stanje potvrđeno je iskazima svjedoka-oštećenog S. E. i svjedoka R. A., koji su u svojim iskazima naveli da je kritične prilike dok su se kretali iz pravca Cetinja </span><span class="span1">ka Podgorici</span><span class="span1"> vozilo koje se kretalo iz suprotnog pravca u fazi mimoilaženja prešlo u njihovu kolovoznu traku i došlo je do sudara između njihovog i pomenutog vozila, kojim iskazima je sud poklonio punu vjeru. Činjenica da se okrivljeni kritične prilike nalazio u alkoholisanom stanju  je utvrđena iz </span><span class="span1">izvještaja KCCG Odjeljenja za sudsku medicinu A.br. 241 od 09.01.2017. godine i nalaza i mišljenja sudskog vještaka medicinske struke, dok je sud iz istog nalaza i mišljenja utvrdio da su u predmetnoj saobraćajnoj nezgodi oštećeni B. S., S. E. i O. S. zadobili teške tjelesne povrede, bliže opisane u izreci presude, </span><span class="span1">a koji nalaz i mišljenje je sud cijenio kao jasan, objektivan i izrađen po pravilima struke.</span>
</p>
<p>&nbsp;</p>
<p>
<span class="span1">Sud je cijenio i iskaze svjedoka-oštećenog B. S. i svjedoka-oštećene O. S., kao i odbranu okrivljenog, ali navedeni svjedoci kao ni okrivljeni, se ne sjećaju samih detalja predmetne saobraćajne nezgode jer su u samom trenutku nastanka iste razmjenjivali cigarete i nijesu obraćali pažnju na put i vožnju, pa njihovi iskazi nemaju značaja za drugačije presuđenje u ovoj krivično-pravnoj stvari, dok se okrivljeni ne sjeća, a kako sam navodi zbog šoka i pretrpljenih povreda.</span>
</p>
<p>&nbsp;</p>
<p>
<span class="span1">Postupajući na prednje opisani način okrivljeni je prekršio odredbe člana 29 st. 2 Zakona o bezbjednosti saobraćaja na putevima kojima je propisano da je vozač dužan dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti, kao i odredbu ćlana 182 stav 4 istog zakona kojom je predviđeno da je  pod dejstvom аlkoholа vozаč, odnosno lice zа koje se аnаlizom odgovаrаjućeg uzorkа krvi utvrdi sаdržаj аlkoholа veći od 0,3 g/kg ili аko je prisustvo аlkoholа u orgаnizmu utvrđeno odgovаrаjućim sredstvimа ili аpаrаtimа zа mjerenje аlkoholisаnosti (аlkometrom i dr.) veće od 0,3 g/kg.   </span>
</p>
<p>&nbsp;</p>
<p>
<span class="span1">Po nalaženju suda okrivljeni je </span><span class="span1">bio svjestan da  upravljajući vozilom na prednje opisani način ugrožava javni saobraćaj i dovodi u opasnost život i tijelo ljudi, pa je na to pristao, </span><span class="span1">postupajući sa eventualnim umišljajem kao oblikom krivice, </span><span class="span1">dok je u odnosu na težu posljedicu </span><span class="span1">- </span><span class="span1">teške tjelesne povredu oštećenih S. E., B. S. i O. S. postupao sa svjesnim nehatom, jer je znao da njegovom radnjom takva posledica može nastupiti, ali je olako držao da do toga neće doći, </span><span class="span1">čime su se u njegovim radnjama stekli svi bitni objektivni i subjektivni elementi bića krivičnog djela teško djelo protiv bezbjedosti saobraćaja iz čl. 348 st. 1 u vezi sa  čl. 339 st. 1 Krivičnog zakonika Crne Gore, koje mu je stavljeno na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je, u smislu čl. 42 Krivičnog Zakonika, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti) pa je od olakšavajućih okolnsti cijenio cijenio činjenicu da je ranije neosuđivan, što je utvrdio uvidom u izvod iz kaznene evidencije na ime okrivljenog, činjenicu da se nijedan od oštećenih nije pridružio krivičnom gonjenju, kao i činjenicu da je i sam okrivljenii u predmetnoj nezgodi zadobio </span><span class="span1">teške povrede u vidu otvorenog preloma butne kosti, ruke i slezine, koja mu je i izvađena, te da se još uvijek oporavlja od nezgode, a isto potvrđuje i činjenica da je na g</span><span class="span1">lavni pretres došao na štakama, dok otežavajućih oklnosti nije bilo, pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude, i rokom provjeravanja od 2 (dvije) godine na okrivljenog u </span><span class="span1">dovoljnoj mjeri uticati da ubuduće ne vrše krivična djela čime će u potpunosti biti izvršena svrha izricanja uslovne osude iz čl.52 Krivičnog Zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog Zakonika Crne Gore. </span>
</p>
<p>&nbsp;</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku u ukupnom iznosu od </span><span class="span1"> </span><span class="span1">407,00 eura</span><span class="span1"> , a isti se odnose na ime vještačenja po sudskom vještaku saobraćajne struke Č. G. u iznosu od 109,50 eura, na ime vještačenja po sudskom vještaku medicisnke struke K. N. u iznosu od 126,50 eura, na ime alko testiranja okrivljenog O. D. u KCCG iznos od 57,00 eura, na ime alko testiranja svjedoka-oštećenog S. E. u KCCG iznos od 57,00 eura i na ime analize prisustva psihoaktivnih supstanci okrivljenog O. D. u KCCG znos od 57,00 eura, kao i na ime sudskog paušala u iznosu od po 50,00 eura koji je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 10.04.2017.  godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              SUDIJA</span>
</p>
<p>
<span class="span1">Popivoda Marija s.r.                                                                 Jelena Perović </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
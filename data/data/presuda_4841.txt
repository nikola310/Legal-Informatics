<strong>OSNOVNI SUD U BERANAMA</strong><br>
<strong>K. br.&nbsp; 189/11</strong><br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični po Predsjedniku suda Draganu Dašiću, kao sudiji pojedincu, uz sudjelovanje Mirjane Čukić, kao zapisničara, u krivičnom predmetu protiv okrivljenog&nbsp; <strong>Č. L.</strong>, iz B.,&nbsp; zbog krivičnog djela krađa iz čl.239. st.1. Krivičnog zakonika, po optužnom predlogu Osnovnog državnog tužilaštva u Beranama Kt.br. 116/2011 od 07. juna 2011. godine,&nbsp; nakon održanog usmenog, glavnog i javnog pretresa u prisustvu okrivljenog Č. L. i predstavnika oštećenog M. P. i r. r C G inspektora za vode PJ B. Š. D., a u odsustvu uredno pozvanog zastupnika javne optužbe ODT-a u Beranama, donio je i javno objavio dana 20.06.2011. godine,<br>
	&nbsp;</div>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni: <strong>Č. L., </strong>od oca M. i majke S., rođene S., rođen ... godine u B., sa prebivalištem u selu D. R., Opština B., državljanin Crne Gore, pismen, završio SSS, oženjen-otac dvoje djece, penzioner, siromašnog imovnog stanja, neosuđivan.</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center; ">
	<strong>K r i v&nbsp; j e :</strong></div>
<div style="text-align: justify; ">
	&nbsp;<br>
	<strong>Što je : </strong><br>
	&nbsp;<br>
	Neutvrđenog dana, krajem 2010. godine, u selu D. R., Opština B., u namjeri da sebi pribavi protivpravnu imovinsku korist, oduzeo 30 m3 pijeska i 10 m3 šljunka, vlasništvo oštećenog M. P. i r. R. C. G., u ukupnoj vrijednosti od 360 €.<br>
	&nbsp;<br>
	- Čime je izvršio krivično djelo krađa iz čl. 239. st.1. Krivičnog zakonika.<br>
	&nbsp;<br>
	- Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53 i 54.&nbsp; KZ CG, kao i primjenom čl.364. ZKP-a,<br>
	&nbsp;<br>
	&nbsp;</div>
<div style="text-align: left; ">
	<strong>I z r i č e :</strong></div>
&nbsp;<br>
&nbsp;
<div style="text-align: center; ">
	<strong>USLOVNU&nbsp; OSUDU</strong></div>
&nbsp;<br>
&nbsp;
<div style="text-align: justify; ">
	Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.<br>
	&nbsp;<br>
	Okrivljeni se obavezuje da na ime troškova krivičnog postupka plati sudu iznos od 49,50 eura /četrdesetdeveteura i pedesetcenti/, kao i da na ime paušala plati sudu iznos od 40,00 /četrdeset/ eura, u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	Imovinsko pravnog zahtjeva za naknadu štete nije bilo.</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;
<div style="text-align: center; ">
	<strong>O b r a z l o ž e nj e</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt.br. 116/2011 od 07. juna 2011. godine, optužilo Č. L., iz B., da je izvršio krivično djelo krađe iz čl. 239. st.1. Krivičnog zakonika. Na glavni pretres od 20.06.2011. godine, nije pristupio zastupnik javne optužbe - Osnovni državni tužilac u Beranama, iako je uredno pozvan, pa je sud na osnovu čl. 453. st.1. &nbsp;ZKP-a, glavni pretres održao i zaključio u njegovom odsustvu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predstavnik oštećenog M. P. i r.r.C. G. inspektor za vode PJ B. Š. D. u završnoj riječi je izjavio da iako mu je poznato da je okrivljeni narušenog zdravlja, da je nezaposlen i on i njegova supruga i da ima dvoje maloljetne djece, &nbsp;pridružio se krivičnom gonjenju protiv okrivljenog, dok imovinsko pravni zahtjev za naknadu štete nije postavio.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog akta Osnovnog državnog tužilaštva Berane, okrivljeni<strong> Č. L.,</strong> je tokom postupka u svoju odbranu&nbsp; &nbsp;naveo:<br>
	&nbsp;<br>
	Da je tokom prošle godine u toku ljeta i jeseni 2010. godine&nbsp; iz vodotoka rijeke Lim ručno izvadio negdje oko 50 m3 pijeska koji nije prosijan, koji pijesak je sa traktorom prevezao do sela D.R., mjesto zv. P., koje se nalazi u blizini firme "Integral inžinjering" P.. Naveo je, da je to uradio iz razloga jer je invalid, da prima invalidsku penziju, od koje izdržava petočlanu porodicu, da su mu djeca mala, da je lošeg zdravstvenog stanja pa mu je novac bio potreban radi kupovine ljekova. Da je inspektor za vodoprivredu D. Š. slikao gomile pijeska, koje se i danas nalaze na licu mjesta, a da su se pored njih nalazile i gomile pijeska koje nijesu bile njegove, te da mu je pokazao četiri fotografije i da je samo pijesak na fotografiji br. 4 njegov. Na glavnom pretresu od 20.06.2011. godine, je dodao da mnogi građani ručno vade pijesak iz korita rijeke Lima i da on nije znao da je to zabranjeno, te da ga niko nije upozorio da to ne smije da radi. U završnoj riječi je izjavio da je narušenog zdravstvenog stanja, da ima dvoje maloljetne djece i da mu je novac bio potreban za ljekove, te da neće u buduće činiti takva niti slična krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao ovlašćenog predstavnika oštećenog M. .p. i r.r. C. G. inspektora za vode PJ B. Š. D. i svjedoka Č. R., pročitao nalaz i mišljenje stalnog sudskog vještaka ekonomske struke dipl.ecc S.O. od 05.06.2011. godine, izvršio uvid u fotodokumentaciju inspektora za vode PJ B. i pročitao izvještaj iz kaznene evidencije za optuženog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Č. L. izvršio krivično djelo krađe iz čl.239. st.1. KZ,&nbsp; koje mu je optužnim aktom ODT-a stavljeno na teret, pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i krivične odgovornosti okrivljenog. Sud je prihvatio odbranu okrivljenog u dijelu u kojoj je naveo da je tačno da je krajem 2010. godine iz vodotoka rijeke Lim ručno izvadio pijesak i da je isti traktorom prevezao do sela D. R., mjesto P. koje se nalazi u blizini firme "Integral inžinjering" P., kao i to da je pijesak na fotografiji br. 4 priznao za svoj, a sve to je potvrdio i svjedok Č. R., dok su šljunak i pijesak isti materijal različite granulacije.&nbsp; Sud nije mogao prihvatiti dio odbrane okrivljenog u dijelu, da nije znao da je zabranjeno da vadi pijesak iz vodotoka rijeke Lim, jer je ista opovrgnuta izjavom inspektora za vode Dragana Šekularca, koji je okrivljenog&nbsp; opominjao da&nbsp; ne vrši eksplotaciju pijeska, jer je to zabranjeno.<br>
	&nbsp;<br>
	Iz iskaza svjedoka <strong>Š. D.</strong>, se vidi da je kao inspektor za vode u Opštinama P., R., BP., M. i B. dana 15.02.2011. godine obilazeći korito rijeke Lim, u blizini asfaltne baze DOO "I. i. " iz P., tačnije u D.R., mjesto P., zatekao negdje oko 80-100 m3 pijeska, kao i 10-15 m3 šljunka koji su bili lagerisani u četiri grupe. Vidio je da je pomenuti materijal eksploatisan iz vodotoka rijeke Lim, da nije znao čiji je to pijesak u momentu kontrole, već je taj deponovani materijal fotografisao. Takođe je istakao, da u momentu kontrole od nadležne Uprave za vode P. nije bilo izdatih rješenja za eksploataciju šljunka i pijeska na teritoriji koja je u nadležnosti njegove kontrole. Na glavnom pretresu od 20.06.2011. godine je dodao da se zadnjih osam godina zainteresovanim pravnim licima godišnjim konkursima izdaju koncesije za eksploataciju šljunka i pijeska sa određenih lokacija u koritu rijeke Lim. Da je zadnje dvije godine Uprava za vode, organ koji je nadležan za izdavanje ovih odobrenja, dok inspekcijski nadzor vrši Ministarstvo poljoprivrede i ruralnog razvoja. Dalje je naveo, da poznaje okrivljenog od ranije i da ga je opominjao da ne vrši eksploataciju pijeska. Na kraju je ponovio, da je&nbsp; izvršio fotografisanje pijeska, te da su na fotografiji br. 4&nbsp; prikazane dvije gomile i to na jednoj gomila pijeska od 30 m3, a na drugoj gomila šljunka od 10 m3.<br>
	&nbsp;<br>
	Sud je u potpunosti prihvatio iskaz svjedoka da je u mjestu P. u blizini DOO "I.i." iz P. zatekao oko 30 m3 pijeska, kao i 10 m3 šljunka na pomenutom mjestu, koje je fotografisao i koje su zabilježene na fotografiji br. 4, a i iz istog je utvrđeno da u poslednjih osam godina pravnim licima godišnjim konkursima se izdaju koncesije za eksploatisanje šljunka i pijeska sa određenih lokacija u koritu rijeke Lim. Sud je posebno cijenio to da je svjedok okrivljenog opominjao da ne vrši eksploataciju pijeska, jer je ista zabranjena.<br>
	&nbsp;<br>
	Iz iskaza svjedoka <strong>Č. R., </strong>se vidi da je tokom prošle godine njegov brat Č. L., materijal koji je ručno vadio iz vodotoka rijeke Lim i traktorom lagerisao blizu asfaltne baze DOO "I. I. Iz P., a koji se nalazi u mjestu P., D.R., te da je to uradio jer nigdje ne radi, da je lošeg zdravstvenog i imovnog stanja, pa je prinuđen da kupi pijesak pored Lima kako bi kupovao ljekove i porodici obezbijedio egzistenciju. Da se sav taj pijesak nalazi na pomenutom mjestu još od prošle godine, a pored tog pijeska koji je lagerisao njegov brat Č.L. postoji još nekoliko gomila pijeska, za koje ne zna čije su. Na glavnom pretresu od 20.06.2011. godine, je istakao da je spreman da pomogne bratu da nadoknadi štetu koju je eventualno pričinio Ministarstvu svojim radnjama.<br>
	&nbsp;<br>
	Sud je u potpunosti prihvatio iskaz svjedoka, jer je iz istog nesporno utvrđeno da je okrivljeni vadio pijesak iz vodotoka rijeke Lim ručno i isti traktorom prevezao do lica mjesta. Sud je posebno cijenio to da je iskaz ovog svjedoka u skladu sa dijelom odbrane okrivljenog, koji je sud prihvatio.<br>
	&nbsp;<br>
	Iz nalaza i mišljenja vještaka ekonomske struke dipl. ecc. S. O. od 05.06.2011. godine, kao i uvidom u foto-dokumentaciju inspektora za vode PJ B. se vidi da je vrijednost oduzetog pijeska i šljunka selektovano po fotografijama i to: fotograifija br.1. - 20m3 pijeska, vrijednosti 200,00 eura, fotograifija br.2. - 20m3 pijeska, vrijednosti 200,00 eura, fotograifija br.3. - 20m3 pijeska, vrijednosti 200,00 eura, fotograifija br.4. - 30m3 pijeska, vrijednosti 300,00 eura i takođe fotografija br.4. 10m3 šljunka vrijednosti 60,00eura. Što ukupno čini količinu od 100m3 deponovanog materijala, ukupne vrijednosti 960,00 eura.<br>
	&nbsp;<br>
	Sud je prihvatio navedeni nalaz i mišljenje u dijelu koji se odnosi na količinu i vrijednost eksploatisanog materijala zabilježenog na fotografiji br.4, a koji se odnosi na 30m3 pijeska i 10m3 šljunka u ukupnoj vrijednosti od 360,00 eura. Dok u ostalom dijelu nalaz i mišljenje je za sud irelevantan.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrdjenog činjeničnog stanja sud je našao da su se u opisanim radnjama okrivljenog Č. L., stekla sva bitna obeležja bića krivičnog djela krađe iz čl.239. st.1. Krivičnog zakonika. U toku krivičnog postupka svim izvedenim dokazima nesporno je utvrđeno da je okrivljeni Č. L. neutvrđenog dana, krajem 2010. godine, u selu D. R., Opština B., u namjeri da sebi pribavi protivpravnu imovinsku korist, oduzeo 30 m3 pijeska i 10 m3 šljunka, vlasništvo oštećenog M. P. i r. R.C. G., u ukupnoj vrijednosti od 360 €, do takvog zaključka sud je došao prvenstveno na osnovu dijela odbrane okrivljenog u kojem je naveo da je tačno da je tokom 2010. godine vadio pijesak ručno i isti traktorom prevozio do sela D. R., mjesto zv. P., koje se nalazi u blizini firme "I.i." P., kao i da je gomila pijeska i gomila šljunka na fotografiji br. 4 njegova. Sve naprijed navedeno je upotpunjeno i iskazom svjedoka Č. R., koji je takođe potvrdio da je okrivljeni u spornom periodu eksploatisao predmetni materijal na lice mjesta. A sve to je nesporno potvrđeno iskazom svjedoka D. Š., koji je istakao da je prethodno opominjao okrivljenog da ne vrši eksplotaciju pijeska i da u momentu kontrole od nadležnog organa nije bilo izdatih rješenja za eksploataciju šljunka i pijeska na teritoriji koja je u njegovoj nadležnosti,&nbsp; te za sud nema dileme da je okrivljeni znao da je vađenje pijeska zabranjeno. Djelujući na opisani način okrivljeni je postupao sa umišljajem, svjestan da oduzima pijesak iz korita rijeke Lim, koji je državna svojina, sa namjerom da prisvajanjem oduzetog pijeska sebi pribavi protivpravnu imovinsku korist, pa je i pored takve svijesti htio izvršenje, tj. postizanje zabranjene posledice.<br>
	&nbsp;<br>
	Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom Č. L. za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog Č. L., sud cijenio i uzeo u obzir da se radi o nezaposlenom licu, siromašnog i lošeg zdravstvenog stanja,&nbsp; ocu dvoje maloljetne djece, koji do sada nije osuđivan kao počinilac krivičnih djela. Otežavajućih okolnosti na strani okrivljenog nije bilo, pa mu je sud primjenom čl.53. i 54. KZ CG, izrekao uslovnu osudu&nbsp; kojom mu je utvrdio kaznu zatvora u trajanju od 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom&nbsp; kao mjerom upozorenja u okviru opšte svrhe izricanja krivičnih sankcija predviđenih čl.4. st.2. KZ CG, postići svrhe uslovne osude iz čl.52. istog Zakona, jer se osnovano može očekivati da će&nbsp; i uslovna osuda, kao mjera upozorenja uz prijetnju kaznom, dovoljno uticati na okrivljenog, da u buduće ne čini krivična djela.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka u iznosu od 49,50 eura /četrdesetdeveteura i pedesetcenti/, zasnovana je na odredbi čl. 202. st. 3. ZKP-a, a predstavlja izdatke koje je sud imao kao naknadu vještaku finansijske struke za dati nalaz i mišljenje, &nbsp;dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog, shodno čl. 199. ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva nije bilo<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
	&nbsp;</div>
<div style="text-align: center; ">
	&nbsp;</div>
<div style="text-align: center; ">
	<strong>OSNOVNI SUD U BERANAMA,</strong><br>
	<strong>Dana 20.06.2011. godine </strong></div>
&nbsp;<br>
&nbsp;<br>
<strong>Zapisničar,</strong><strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; PREDSJEDNIK SUDA-SUDIJA,</strong><br>
<strong>Mirjana Čukić &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Dragan Dašić</strong><br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 /osam/ dana<br>
od dana prijema iste presude i to Višem<br>
sudu u Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>

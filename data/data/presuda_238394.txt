<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
.span3{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K. br. 559/15</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1"></span>
</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv okrivljenog B. R., zbog krivičnog djela laka tjelesna povreda iz čl. 152 st. 2 u vezi st. 1 Krivičnog </span><span class="span1">zakonika </span><span class="span1">Crne Gore, nakon održanog javnog glavnog pretresa dana 14.06.2016. godine, u prisustvu zastupnice optužbe državne tužiteljke R. V., okrivljenog i zakonskog zastupnika maloljetne oštećene L. E., njenog oca N. E., dana 17.06.2016. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: </span>
</p>
<p>
<span class="span2">B. R.</span><span class="span1">, JMB </span><span class="span1">.............</span><span class="span1">,</span><span class="span2"> od oca S. i majke S., rođene D., rođen .. ..19.. godine u Pg, sa prebivalištem u Pg – ul. B. R. br. ., </span><span class="span1">državljanin Crne Gore, razumije crnogorski jezik, koji je i njegov jezik, zaposlen, oženjen, otac jednog djeteta, pismen, završio srednju školu, dobrog imovnog stanja,</span><span class="span3"> </span><span class="span1">ranije osuđivan </span><span class="span1">presudom Osnovnog suda u Podgorici K. br. 10738/98 od 21.03.2006. godine zbog krivičnog djela teška tjelesna povreda iz čl. 36 KZ RCG (</span><span class="span1">uslovna osuda</span><span class="span1">)</span><span class="span1">, presudom Višeg suda u Podgorici K. br. 177/01 od 29.05.2002. godine zbog krivičnog djela teški slučajevi razbojništva i razbojničke krađe iz čl. 148 st. 1 u vezi čl. 146 st. 2 u vezi st. 1 KZ RCG (</span><span class="span1">kazna zatvora 3 godine i 6 mjeseci</span><span class="span1">),</span><span class="span1"> presudom Višeg suda u Podgorici K. br. 115/00 od 08.07.2000. godine zbog krivičnog djela omogućavanje uživanja opojnih droga iz čl. 246 st. 1 KZ SRJ (uslovna osuda), protiv kojeg se ne vodi postupak za drugo krivično djelo.</span>
</p>
<p style="text-align:center;">
<span class="span2">&nbsp;</span>
</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span2">Što je:</span>
</p>
<p>
<span class="span1">Dana 29.09.2014. godine, oko 21 čas, ispred marketa HD L., u naselju K., u Pg, svjestan svog djela čije je izvršenje htio znajući da je njegovo djelo zabranjeno, drugog lako tjelesno povrijedio na način što je, oštećenu maloljetnu E. L. udario prutom - sredstvom podobnim da tijelo teško povrijedi ili zdravlje teško naruši, u predjelu noge, nanoseći joj tako laku tjelesnu povredu u vidu otoka, crvenila i krvnog podliva u predjelu desne butine. </span>
</p>
<p>&nbsp;</p>
<p>
<span class="span2">- čime je </span><span class="span1">izvršio </span><span class="span2">krivično djelo</span><span class="span1"> laka tjelesna povreda iz čl. 152 st. 2 u vezi st. 1 Krivičnog </span><span class="span1">Zakonika Crne Gore.</span><span class="span2"> </span>
</p>
<p>&nbsp;</p>
<p>
<span class="span2">&nbsp;</span><span class="span1">Pa ga sud na osnovu čl. 4 st. 2, čl. 32, čl. 36 i čl. 42 st. 1 Krivičnog Zakonika Crne Gore, te čl. 226, 229 i 374 Zakonikao krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dva) mjeseca.</span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 154,50 €, u roku od 15 dana po pravosnažnosti presude, pod prijetnjom prinudnog izvršenja</span><span class="span1">.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 770/15 od 02.09.2015. godine, okrivljenom R. B. stavljeno je na teret da je izvršio  </span><span class="span1">krivično djelo laka tjelesna povreda iz čl. 152 st. 2 u vezi st. 1 Krivičnog </span><span class="span1">Zakonika Crne Gore. </span><span class="span1">Zastupnica optužbe je na glavnom pretresu izmjenila činjenični opis dispozitiva optužnog predloga na način što je optuženom stavila na teret da je </span><span class="span1">dana 29.09.2014. godine, oko 21 čas, ispred marketa HD L., u naselju K., u P., svjestan svog djela čije je izvršenje htio znajući da je njegovo djelo zabranjeno, opasnim oruđem</span><span class="span3"> </span><span class="span1">drugog lako tjelesno povrijedio na način što je, oštećenu maloljetnu E. L. udario prutom - sredstvom podobnim da tijelo teško povrijedi ili zdravlje teško naruši, u predjelu noge, nanoseći joj tako laku tjelesnu povredu u vidu otoka, crvenila i krvnog podliva u predjelu desne butine.</span><span class="span1"> U završnoj riječi je ostala pri tako izmijenjenom činjeničnom opisu, i predložila sudu da okrivljenog oglasi krivim i osudi po zakonu u granicama propisanim za predmetno krivično djelo.  </span>
</p>
<p>
<span class="span1">Okrivljeni je u odbrani datoj u prethodnom postupku i na glavnom pretresu saglasno naveo da radi u marketu "L." na K.u kao radnik unutrašnjeg obezbjeđenja. Prosjačenje djece im predstavlja izuzetno veliki problem sa kojim ne mogu da se izbore. Oštećenu poznaje likom, zna njenu majku i oca, ali ne zna kako se zovu i prezivaju. Mldb. oštećena je jedno mjesec dana prije kritičnog događaja svakodnevno bila prisutna ispred marketa "L.", nekad je bila u grupi sa nekoliko djece, a nekada se pojavljivala  i sama. Uvijek kada joj je govorio da se makne i da ne uznemirava mušterije, ona bi se za trenutak udaljila, ali se odmah vraćala i nastavljala da prosi. Toga dana u popodnevnim časovima u market je ušlo nekoliko djece sa kojima je bila i ta djevojčica. Bilo ih je 4-5, stajali su na izlaznim vratima i ometali kupce koji nijesu mogli od njih da izađu. Kada je došao upozorio ih je i opomenuo da napuste to mjesto i da ne smetaju. Dvoje ili troje njih je napustilo objekat i poslušalo, a ta djevojčica je ostala i rekla mu: "Ko si ti da me tjeraš, hoću da prosim ovdje, jer ne smijem poći kući ako ne zaradim novac". Pokušao je da je udalji, ali bez korišćenja bilo kakve fizičke sile, jer je to malo dijete, jedino što je ponekad radio je to da je svojim nogama lupao o beton, kao da će da potrči, ne bi li je uplašio, ali je ničim nije udarao. Negdje oko 21,00 čas, kada je izašao na izlazna vrata magacina koji je u sklopu marketa, u društvu kolege R. M., primijetio je da ista djevojčica stoji i dalje na vratima marketa. Od mušterija koje su izlazile iz marketa je sa ispruženom rukom vjerovatno tražila novac. Sa kolegom M. se uputio u njenom pravcu, pa kada ih je vidjela trčeći je pobjegla preko ulice ka Ulici Š. b. Ni tada je ničim nije udarao, kao ni R., i nema govora da je uzimao bilo kakvu letvu. Nikakvog fizičkog kontakta sa njegove i Rajkove strane nije bilo prema djevojčici. Te večeri je završio svoju smjenu u 22,30 časova, a do tada niko od njene porodice nije dolazio da se žali na njih, kao ni do trenutka zatvaranja radnje u 23,00 časa. I sjutradan je takođe bio druga smjena kada mu je šefica S. D. rekla da je otac djevojčice dolazio prije podne da se žali, ali da nije htio da pogleda kameru od prethodne večeri, iako mu je nuđeno da se premota video zapis. Niko od nadležnih nije tražio na uvid zapis sa nadzorne kamere, jer bi ga odmah dali na raspolaganje, i tada bi se sve utvrdilo. Iz policije je tek poslije četrnaest dana dobio poziv da dođe radi davanja izjave, a video zapis se čuva sedam dana. Da je znao da ga je taj čovjek prijavio ili bi sačuvali zapis ili bi ga dali policiji i tako bi se utvrdilo ko govori istinu. U završnoj riječi je </span><span class="span1">izjavio da nije kriv za krivično djelo koje mu se stavlja na teret, nije nikog udarao i misli da je jedini razlog zbog kojeg se nalazi pred sudom taj što je toj djevojčici branio da prosi ispred marketa. Upravo iz tog razoga, kako je kazao, nije dao pristanak na bilo koju drugu odluku suda osim oslobađajuće presude. </span>
</p>
<p>
<span class="span1">Sud je u dokaznom postupku saslušao svjedoka - oštećenu mldb. L. E. u prisustvu njenog zakonskog zastupnika - oca N. E. i stručnog lica - psihologa stručne službe Višeg suda u Podgorici N. T., saslušao je svjedoke N. E., R. M., S. D. i V. S., pročitao medicinsku dokumentaciju JZU Zavoda za hitnu medicinsku pomoć CG Podgorica i to: izvještaj ljekara jedinice za HMP U od 30.09.2014. godine na ime oštećene mldb. L. E. i uvjerenje JZU Zavoda za hitnu medicinsku pomoć Podgorica br. 4808 od 10.05.2016. godine, na saglasan predlog stranaka pročitan je nalaz i mišljenje vještaka sudske medicine dr N. R. od 09.07.2015 godine, a isti vještak je i neposredno saslušan na glavnom pretresu, pročitan je dopis UP CB Podgorica 59 br. 03-050/16-10945/1 od 13.05.2016. godine i izvod iz registra kaznenih evidencija Ministarstva pravde KE 477/2016 od 15.03.2016. godine. </span>
</p>
<p>
<span class="span1">Svjedok - oštećena mldb. L. E. je na glavnom pretresu, u prisustvu svog zakonskog zastupnika - oca N. E. i stručnog lica - psihologa N. T., koja je na osnovu prethodnog razgovora sa mldb. oštećenom procijenila da je ista sposobna i spremna da sudu dâ svjedočki iskaz, kao i da razumije svoja prava u postupku, izjavila da se sjeća da je te večeri otišla sa svojom drugaricom J. u market "L." koji se nalazi na K.u. Dok je bila ispred tog marketa, vidjela je jednu ženu koja je gurala kolica u kojima su bile namjernice koje je kupila u prodavnici. Htjela je toj ženi da pomogne, pa joj je gurala kolica, nakon čega joj je ta žena dala jedan euro. U tom trenutku je vidjela B. za kojeg zna da radi u marketu "L." koji joj je prišao i rekao joj: "Šta radiš tu", a ona mu na to nije odgovorila. Te večeri je sa B. bio još jedan radnik koji se zove V. i taj V. je nakon toga uhvatio, a B. joj je prišao sa prutom i sa prutom je udario. Objasnila je da je B. udario prutom u predjelu desne butine, s tim što se nije mogla sjetiti koliko je puta udario. Taj prut nije bio debeo. B. je nije udario drvenim štapom nego prutom. Jedino se sjeća da joj je sve bilo modro na mjestu gdje je udario. Nakon tog udarca je plakala i otišla kući i rekla roditeljima šta se desilo. </span>
</p>
<p>
<span class="span1">Svjedok N. E. je u iskazu datom u predhodnom postupku i na glavnom pretresu saglasno u bitnom naveo da je kritičnom prilikom njegova ćerka napadnuta od strane radnika marketa "L." na K., da nije bio prisutan kada se desio predmetni događaj, već da mu je ćerka kada je došla kući ispričala šta se desilo i da je tada imala vidljivu povredu u vidu modrice, koliko se sjeća na desnoj nozi. Toga dana njegova ćerka L. pošla je sa drugaricom njenog godišta u taj market gdje je pri izlasku iz marketa pomogla jednoj mušteriji da odgura kolica do njenog auta i da joj pomogne da utovari robu, nakon čega joj je ta osoba dala jedan euro. Tada je jedan radnik prodavnice "L." uhvatio za ruku i drvenom letvom udario u predjelu noge. Nakon što mu je to ispričala, pošao je sa ćerkom u market "L." na K.u kako bi vidio šta je bilo i zašto je njihov radnik udario njegovu ćerku. U marketu je tražio nekog od šefova, pa se sreo sa jednom gospođom koja mu se predstavila kao šef. Pitao je imaju li radnika koji se zove B. i da li je taj radnik udario njegovu ćerku. Prije nego što je ušao u market pitao je nepoznatog momaka ispred marketa kako se zove radnik obezbjeđenja, a on mu je odgovorio da se zove B.. Žena koja mu se predstavila kao šef mu je rekla da je B. dobar radnik i da ne može da vjeruje da je on udario njegovu ćerku. U toku razgovora došla je radnica koja je rekla da nije tačno da je njegovu ćerku udarao B., nego da je možda pala i povrijedila se. Naljutio se i rekao da postoji kamera, da postoji policija i tražio da se policija uvjeri i vidi tu kameru i utvrdi šta je od svega istina. Tada je šefica pokušala da ga vrati u prodavnicu da pričaju, i da se dogovore, što je odbio, nakon čega je napustio prodavnicu. Nakon toga je pošao u </span><span class="span1">stanicu policije na K. gdje je zatekao jednog od dežurnih službenika kojem je ispričao šta mu se desilo, a isti ga je uputio u bolnicu kako bi se njegovoj ćerki ukazala pomoć, što je i uradio. Ćerku je poveo na pregled gdje je dobila ljekarski izvještaj. Nakon toga je pošao u CB Podgorica, ali je zbog neažurnosti policajaca odustao od dalje komunikacije kod policije na K.u i pošao u Osnovni sud da podnese prijavu. Na glavnom pretesu je pojasnio da je na pretresu čuo da je njegova ćerka rekla da je te večeri radnik B. udario prutom po nozi, ali imajući u vidu koliko je vremena prošlo od tada, te da se ni on kao odrastao čovjek ne može sjetiti svih detalja, a kamoli dijete, istakao je da je njegova ćerka njemu te večeri rekla da je taj radnik udario drvenim štapom, a ne prutom. Šefica objekta mu predmetnom prilikom nije rekla da je kontaktirala okrivljenog i da je okrivljeni tražio da ga on sačeka da dođe i da je za to prvi put čuo na glavnom pretresu. Šefici objekta je rekao da su kamere zabilježile čitav događaj i da se na istima sve dobro vidi, a šefica objekta mu nije predložila da uđe u kancelariju i pogleda snimak. U ime oštećene, pridružio se krivičnom gonjenju, ali nije postavio imovinsko pravni zahtjev, obrazlažući da oni od okrivljenog ne žele nikakvu naknadu štete. U završnoj riječi izjavio da zahtijeva da se okrivljeni najstrožije kazni, jer je podigao ruku na tuđe dijete.</span>
</p>
<p>
<span class="span1">Svjedok R. M. je u iskazu datom u prethodnom postupku i na glavnom pretresu saglasno u bitnom naveo da je zaposlen kao magacioner u marketu "L." na K. Poznata mu je prijava oca djevojčice i predmetni događaj mu je jako dobro poznat. Ništa od navoda prijave nije tačno. Dobro zna tu grupu djece, uglavnom se radilo o njih 4-5, među njima je bilo i dječaka i djevojčica i svi su romske nacionalnosti. U okviru grupe svakodnevno je sa njima dolazila i djevojčica koju je znao po nadimku N. Toliko su bili uporni u traženju novca od mušterija prilikom izlaska i ulaska u market da je to baš postao problem i stalno su im se mušterije žalile na to. Njegov reon rada većim dijelom obuhvata spoljni dio marketa, gdje je i magacin, tako da zna o kojim se osobama radi, među njima i tu djevojčicu. Kritičnog dana je radio smjenu od 14,30 do 22,30 časova. Negdje oko 21,00 čas, kod njega je došao kolega iz obezbjeđenja B. R. i požalio mu se da ima problem po ko zna koji put sa tom grupom djece, da ista ponovo prose ispred marketa i u hodniku i da uznemiravaju potrošače. Zbog toga je zajedno sa B. R. došao do ulaznih vrata marketa gdje su zatekli upravo tu djevojčicu koja je od jedne mušterije tražila da joj da novac. To je bila upravo ta N., a on i B. su je samo „zaćerali“ i par puta su joj rekli: "Mrš, mrš". Nikakve udarce ni on, ni R. joj nijesu zadavali, samo su joj rekli te riječi tjeranja kako bi je makli i udaljili da ne smeta mušterijama. Ona se malo udaljila, prešla preko ulice i otišla prema Ul. Š. b. Netačno je da su bilo on, bilo B. R. ili neko treći, te večeri tu djevojčicu bilo čim udarali, pa ni drvenom letvom, nikakvim prutom ili nečim sličnim. O tome da li je i kada dolazio njen otac da se žali na njih, nije mogao da se izjasni. Svi su imali mogućnost i otac djevojčice i policija da vide zapis sa sigurnosne kamere od te večeri, ali im se niko nije obraćao. Misli da je i šefica Dedić molila oca djevojčice da pogleda video zapis, ali da on to nije htio, rekao je navodno da ga to ne interesuje.</span>
</p>
<p>
<span class="span1">Svjedok S. D. je u iskazu datom na glavnom pretresu navela da se sjeća da je N. E. dolazio u objekat marketa "L." na K. u kojem ona radi kao šef i da joj se požalio da je radnik obezbjeđenja nanio povrede njegovoj ćerki. To je bilo prije otprilike godinu i po dana i sjeća se da je on došao jednog jutra i rekao joj da se taj događaj desio prethodne večeri. Sa istim je razgovarala ispred objekta i to na prostoru na kojem zaposleni koriste pauzu, tako da je tu pored njih dvoje bilo prisutno više koleginica koje su mogle čuti njihov razgovor. Jedna od koleginica je odreagovala i rekla da je nemoguće da je B. udario njegovu ćerku i da joj to ne liči na njega, a da na njegov rad do tada nijesu imali nikakvu pritužbu. Nakon toga je N. E. burno reagovao i rekao da pošto mu ne vjeruju da će on preduzeti dalje korake. Ponudila mu je da zajedno odgledaju video snimak sa </span><span class="span1">nadzornih kamera, ali on to nije želio već je otišao. Nakon toga je odgledala snimak od prethodne večeri i nije mogla da primijeti da je bilo ko od obezbjeđenja imao bilo kakav fizički kontakt sa djecom koja su bila ispred ulaza i koja su prosila. O pritužbi N. E. obavijestila je šefa obezbeđenja svih marketa "L.", a to je M. B., nakon čega je i on pregledao snimke video nadzora i zajednički su utvrdili da nije došlo do nikakvog fizičkog kontakta između okrivljenog i mldb. oštećene. Koliko se mogla sjetiti N. E. je kritičnog jutra u objekat došao oko 10,00 časova, a to vrijeme je opredjelila po tome što je kako je već navela bilo radnika na pauzi ispred objekta, a oni pauzu počinju da koriste od 08,30 ili 09,00 časova. Misli da N. nije došao u ranim jutarnjim časovima, oko 06,00-07,00 časova, jer koliko se sjeća to je bilo nakon što je počela pauza. Isti je došao sa zahtjevom da popriča sa radnikom koji mu je povrijedio ćerku i kada mu je rekla da je taj radnik radio prethodne večeri i da treba da ga pozove i da će on doći, N. nije želio da čeka, već se demonstrativno okrenuo i otišao sa lica mjesta nakon što mu se jedna koleginica obratila sa riječima da ne vjeruje da je B. udario njegovu ćerku. </span>
</p>
<p>
<span class="span1">Svjedok V. S. je u iskazu datom na glavnom pretresu naveo da nije prisustvovao kritičnom događaju i o istom zna samo ono što je čuo od kolega koji su bili u sudu. Stalno radi prvu smjenu, tako da u večernjim časovima nije mogao biti prisutan na poslu. Osim njega, ne zna da se bilo koji zaposleni u marketu "L." na K. zove V., s tim da ga slabo ko u firmi tako zove, jer mu je pravo ime V. i svi ga zovu punim imenom. U njihovu firmu je dolazilo jedno lice koje se žalilo da mu je neko od zaposlenih udario dijete nekim štapom, a toga se sjeća jer radi u kancelariji u kojoj su smješteni svi iz menadžmenta i ista se nalazi odmah do hodnika u koji dolaze stranke. Tada nije vidio to lice i nije se mogao izjasniti kako izgleda, jer nije izlazio iz kancelarije, ali je čuo razgovor tog lica i šefice, jer su bila otvorena vrata, a nijesu stajali na velikoj udaljenosti od mjesta na kojem se on nalazio. Tom prilikom je čuo šeficu S. D. da je pozvala lice koje se žalilo da pogledaju snimak sa sigurnosnih kamera, a čuo je i da je to lice odbilo da uđe u kancelariju i da pogleda snimak. Takođe, je bio prisutan kada je šefica nakon toga ušla u kancelariju i na računaru gledala snimak kamera od prethodne večeri u čemu joj se pridružio i zajedno su vidjeli da na kamerama nije zabilježeno da je bilo ko ispred ulaznih vrata u market udario nekoga od tu prisutne djece. Sjeća se da je šefica o tome obavijestila i šefa obezbeđenja koji je takođe pogledao snimak i konstatovao da se na istom ne vidi da je B. R.udarao djevojčicu. </span>
</p>
<p>
<span class="span1">Iz dopisa UP CB Podgorica 59 br. 03-050/16-10945/1 od 13.05.2016. godine, proizilazi da je dežurni policijski službenik u Jedinici policije K. M. O. u dnevniku događaja za dan 30.09.2014. godine konstatovao: Dana 30.09.2014. godine u 08,00 časova pristupi E. N. sa svojom maloljetnom kćerkom L. starom osam godina, nastanjen u ul. 1. maja br. 78 i isti izjavi da je njegovu kćerku L. udario po nogama štapom radnik obezbedjenja kod marketa "L.". U rubrici "preduzete mjere i radnje" u dnevniku događaja, a vezano za navedenu prijavu je konstatovano: Lice upućeno u HMP radi ukazivanja pomoći jer je imala vidnu povredu, a zatim u CB Podgorica radi podnošenja prijave.  </span>
</p>
<p>
<span class="span1">U medicinskoj dokumentaciju JZU Zavoda za hitnu medicinsku pomoć CG Podgorica, odnosno izvještaju ljekara jedinice za HMP U od 30.09.2014. godine koji je izdat na ime oštećene mldb. L. E. anamneza i klinički nalaz, terapija i dijagnoza su ispisane nečitkim rukopisom, dok je u uvjerenju JZU Zavoda za hitnu medicinsku pomoć Podgorica br. 4808 od 10.05.2016. godine konstatovano da se mldb. E. L. javila na pregled u tu ustanovu dana 30.09.2014. godine u 08:30 časova, da je pregledala dežurni ljekar Slađana Šipčić koja je konstatovala promjenu na desnoj butini promjera 5 x 2 cm, crvenilo i otok, dala uput pedijatru i postavila dijagnozu koja je data na latinskom jeziku.</span>
</p>
<p>
<span class="span1">Iz nalaza i mišljenja vještaka sudske medicine dr N. R. od 09.07.2015. godine, koji je vještak dao samo na osnovu izvještaja ljekara jedinice za HMP U od 30.09.2014. </span><span class="span1">godine, proizilazi da je oštećena E. L. pregledana dana 30.09.2014. godine od strane ljekara Hitne medicinske pomoći u Podgorici, kojom prilikom su kod iste dijagnostifikovane sledeće tjelesne povrede i to: otok, crvenilo i krvni podliv u predjelu desne butine i desnog koljena. Navedene povrede posledice su dejstva tupine mehaničke sile i iste su mogle nastati usled dvokratnog direktnog dejstva aktivno zamahnutog mehaničkog orudja - dva udarca, moguće i drvenom letvom ili za to nekim drugim pogodnim oruđem. U vrijeme nanošenja zadobijene povrede pojedinačno i zbirno se kvalifikuju kao laka tjelesna povreda. </span>
</p>
<p>
<span class="span1">Na glavnom pretresu održanom dana 14.06.2016. godine, pojašnjavajući pisano izrađeni nalaz i mišljenje, vještak medicinske struke dr N. R. je izjavio, a </span><span class="span1">nakon što se upoznao sa uvjerenjem Zavoda za HMP Podgorica br. 4808 od 10.05.2016. godine, da su i istom konstatovane dijagnoze na latinskom jeziku koje u prevodu znače krvni podliv desne butine i nagnječenje desne butine, pri čemu je u daljem tekstu opisana promjena promjera 5 x 2 cm u vidu crvenila i otoka. U izvještaju na osnovu koga je izradio pisani nalaz i mišljenje od 09.07.2015. godine, dijagnoze koje su rukom pisane u izvještaju je protumačio na način da se na tijelu nalazilo nagnječenje u predjelu desne butine i krvni podliv desnog koljena, jer mu je riječ koja je prekrivena pečatom više imponovala na latinsku riječ genus što znači koljeno, nego femoralis što znači butina. Imajući u vidu uvjerenje od 10.05.2016. godine koje mu je dostaviljeno na uvid nesumnjivo je da je oštećena L. E. zadobila povredu u vidu crvenila i otoka u predjelu desne butine i ista je posljedica najmanje jednog udarca, moguće drvenom letvom ili nekim drugim pogodnim oruđem. Na način kako je povreda opisana u medicinskoj dokumentaciji radilo se o nagnječenju, otoku i crvenilu dimenzija 5 x 2 cm, odnosno radilo se o jednoj povredi desne butine koja je mogla nastati dejstvom jako zamahnutog pruta, odnosno tanje savitljive drvene grane. S medicinskog aspekta, u slučaju teoretski najjačeg mogućeg zamaha drvenim prutom od strane odrasle osobe i udarca tim prutom u butinu djeteta moguće je teoretski izazvati i tešku tjelesnu povredu npr. rascjep mišića, prekid tetive nekog mišića, koštane veze ili slično, a što bi teoretski bile teške tjelesne povrede. Na način kako je opisana povreda u medicinskoj dokumentaciji nije moguće razgraničiti da li se radilo o udarcu drvenim prutom ili drvenom letvom, jer su oba ova mehanička oruđa pogodna za nanošenje opisane tjelesne povrede. Na osnovu opisa povrede u medicinskoj dokumentaciji moguće da je opisana povreda nastala u kritičnom događaju, odnosno veče prije pregleda, s obzirom na to da u medicinskom dokumentu nije opisana boja nagnječenja, pa se prilikom medicinskog vještačenja starosti povrede uzima da je povreda bila svježa, odnosno da je mogla nastati na dan pregleda ili dan ranije. </span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da</span><span class="span1"> je okrivljeni d</span><span class="span1">ana 29.09.2014. godine, oko 21 čas, ispred marketa HD L., u naselju K., u Podgorici, drugog lako tjelesno povrijedio na način što je, oštećenu maloljetnu L. E.udario prutom - sredstvom podobnim da tijelo teško povrijedi ili zdravlje teško naruši, u predjelu noge, nanoseći joj tako laku tjelesnu povredu u vidu otoka, crvenila i krvnog podliva u predjelu desne butine</span><span class="span1">.</span><span class="span2"> </span><span class="span1"></span><span class="span2"> </span>
</p>
<p>
<span class="span2">Činjenično stanje utvrđeno je prije svega iz iskaza svjedoka - oštećene mldb. L. E. koja je navela da je u kritičnoj prilici bila ispred marketa "L." na K.u, i da je pomogla jednoj ženi u nošenju namjernica, nakon čega joj je ta žena dala jedan euro. U tom trenutku je vidjela B., za kojeg je znala da radi u marketu"L." koji joj je prišao i pitao: "Šta radiš tu?", ali da mu nije odgovorila, nakon čega joj je B. prišao i udario je sa prutom. Takođe, oštećena je jasno i decidirano navela da je okrivljeni udario prutom u predjelu desne butine, da prut nije bio debeo, da je okrivljeni nije udario drvenim štapom nego sa prutom. Ovakav iskaz svjedoka maloljetne oštećene, koji je dat u prisustvu stručnog lica </span><span class="span2">koja je prethodno dala pozitivno mišljenje po pitanju spremnosti i pouzdanosti svjedoka za davanje iskaza, sud je u potpunosti prihvatio, jer je ista na vrlo jasan i precizan način objasnila sudu šta se predmetnom prilikom dešavalo ispred marketa "L." i na koji način je zadobila povrede od strane okrivljenog. Osim toga, iskaz mldb. svjedoka oštećene je potvrđen i iskazom svjedoka N. E., koji je naveo da mu je kritične večeri ćerka ispričala da je napadnuta ispred marketa "L." na K.u, odnosno da je jedan radnik prodavnice "L." udario u predjelu noge, te da je ista imala vidljivu povredu u vidu modrice na desnoj nozi kada je došla kući, zbog čega je sledećeg jutra otišao do marketa „L.“ kako bi utvrdio ko mu je udario ćerku, nakon čega je događaj prijavio policiji odakle su ga uputili da se sa ćerkom javi u Hitnu pomoć. Sud je prihvatio iskaz svjedoka N. E., jer je isti potvrđen dopisom UP CB Podgorica 59 broj 03-050/16-10945/1 od 13.05.2016. godine iz kojeg je utvrđeno da je svjedok N. E. d</span><span class="span1">ana 30.09.2014. godine u 08:00 časova pristupio sa svojom maloljetnom kćerkom L. starom osam godina u Jedinicu policije K., te da je prijavio da je njegova ćerka L. udarena po nogama od strane radnika obezbjeđenja marketa "L.", nakon čega je svjedok od strane dežurnog policijskog službenika upućen u HMP radi ukazivanja pomoći jer je njegova ćerka imala vidnu povredu, a zatim u CB Podgorica radi podnošenja prijave. Iskazi navedenih svjedoka su potvrđeni i medicinskom dokumentacijom koja je pročitana na glavnom pretresu, a izdata je na ime mldb. oštećene, kao i </span><span class="span2">nalazom i mišljenjem vještaka medicinske struke, odnosno pojašnjenjem koje je vještak dao na glavnom pretresu, na osnovu kojih je utvrđeno da je maloljetna oštećena u kritičnom događaju zadobila laku tjelesnu povredu. Naime, vještak medicinske struke je na glavnom pretresu na osnovu navedene medicinske dokumentacije naveo da je oštećena maloljetna L. E. u kritičnom događaju zadobila laku tjelesnu povredu u vidu nagnječenja, otoka i crvenila desne butine, dimenzija 2 x 5 cm, koja je posledica najmanje jednog udarca, moguće drvenom letvom ili nekim drugim pogodnim oruđem, a koja je mogla nastati i dejstvom jako zamahnutog pruta, odnosno tanje savitljive drvene grane, koja povreda je mogla nastati u kritičnom događaju, odnosno veče prije pregleda, s obzirom na to da u medicinskom dokumentu nije opisana boja nagnječenja, pa se prilikom medicinskog vještačenja starosti povrede uzima da je povreda bila svježa, odnosno da je mogla nastati na dan pregleda ili dan ranije. Ovako pojašnjen konačan nalaz i mišljenje vještaka medicinske struke sud je u cijelosti prihvatio, nalazeći da je isti potpun, jasan, logičan i u svemu dat shodno pravilima medicinske struke, za razliku od pisanog nalaza i mišljenja od 09.07.2015. godine prilikom čije izrade vještak nije imao na uvid cjelokupnu medicinsku dokumentaciju, odnosno koji je dao samo na osnovu izvještaja ljekara HMP od 30.09.2014. godine koji je ispisan prilično nečitkim rukopisom, a za koji je i sam vještak na glavnom pretresu naveo da ga je tumačio prilikom čitanja dijagnoze.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je isti bio svjestan da svojim radnjom, odnosno udaranjem maloljetne oštećene u predjelu butine, i to prutom kao sredstvom podobnim da odrastao čovjek tijelo dijeteta teško povrijedi ili mu zdravlje teško naruši, povređuje tjelesni integritet maloljetne oštećene, a što je u konkretnom slučaju iz utvrđenog činjeničnog stanja nesumnjivo i htio, čime je postupao sa direktnim umišljajem kao oblikom vinosti, pa su se u njegovim ranjama, pored objektivnih, stekli i subjektivni elementi bića krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span class="span2">Sud je cijenio navode odbrane okrivljenog da predmetnom prilikom nije udario oštećenu, da je pokušao da je udalji, ali bez korišćenja bilo kakve fizičke sile, da je jedino što je ponekad radio to da je svojim nogama lupao o beton kao da će da potrči ne bi li je uplašio, ali je ničim nije udarao, te da je jedini razlog zbog kojeg se našao pred sudom taj što je djevojčici branio da prosi ispred marketa, pa je našao da je ovakva odbrana </span><span class="span2">okrivljenog sračunato data u cilju izbjegavanja krivice, iz kojih razloga istu nije mogao prihvatiti. Naime, osim što je odbrana okrivljenog opovrgnuta iskazom mldb. svjedoka oštećene i medicinskom dokumentacijom u kojoj su konstatovane povrede kod iste, i iz same odbrane okrivljenog proizilazi da kao radnik obezbjeđenja </span><span class="span1">u marketu "L." nije mogao da se izbori sa prosjačenjem djece koje im predstavlja izuzetno veliki problem, i da je upravo maloljetna oštećena jedna od te djece koja svakodnevno prose ispred marketa, te da joj je više puta govorio da se makne i da ne uznemirava mušterije, ali da je i pored toga ona uvijek nastavljala da prosi, te da je tako bilo i kritičnog dana kada se oštećena oglušila o njegovu opomenu da napusti prostor ispred prodavnice i da ne smeta kupcima govoreći mu: "Ko si ti da me tjeraš, hoću da prosim ovdje...", pa sud nalazi da je upravo ovakvo ponašanje oštećene okrivljenog motivisalo da nakon više bezuspješnih verbalnih opomena primjeni i fizičku silu prema istoj, i na taj način pokuša da je spriječi da ubuduće ne traži novac od mušterija marketa. </span>
</p>
<p>
<span class="span2">Takođe, sud je cijenio i iskaze svjedoka R. M., S. D. i V. S., zaposlenih u marketu "L.". Naime, svjedok R. M. je naveo da mu se kolega iz obezbedjenja B. R. kritične večeri oko 21,00 čas, požalio da ima problem po ko zna koji put, sa grupom djece među kojima je bila i oštećena koju je poznavao od ranije zbog prosjačenja ispred marketa, da su je on i okrivljeni samo "zaćerali" i da su joj par puta rekli "mrš, mrš". Bio je katergoričan u tome da joj nikakve udarce ni on, ni R. nisu zadali. Svedok S. D., kojoj je okrivljeni ne samo kolega sa posla, već i brat od tetke, je navela da je svjedoku N. E. ponudila da zajedno odgledaju video snimak od prethodne večeri, da on to nije želio, nego da je demonstartivno otišao, a da je nakon toga ona odgledala snimak i na istom nije mogla primijetiti da je bilo ko od obezbjeđenja imao bilo kakav fizički kontakt sa djecom koja su bila ispred ulaza i koja su prosila, dok je svjedok V. S. naveo da nije prisustvovao kritičnom događaju, ali da je čuo šeficu S. D. kada je pozvala lice koje se žalilo da mu je neko od zaposlenih udario ćerku nekim štapom da pogledaju snimak sa sigurnosnih kamera i da je čuo da je to lice odbilo da uđe i pogleda snimak, nakon čega je on zajedno sa šeficom pregledao snimak od prethodne večeri i primjetio da na kamerama nije zabilježeno da je bilo ko ispred ulaznih vrata u market udario nekoga od prisutne djece. Međutim, sud iskaze navedenih svjedoka nije prihvatio, nalazeći da su isti pristrasni, te da su svjedoci svojim iskazima željeli pomoći okrivljenom, koji je njihov kolega, da izbjegne krivicu. Osim toga, iskaze svjedoka S. D. i V. S. u dijelu da su odgledali snimak video nadzora i da nisu primjetili da je okrivljeni udario oštećenu, sud nije mogao prihvatiti kao istinite, već ih je ocijenio kao nelogične i neubjedljive. Naime, nije logično da svjedok S. D. nakon što je saslušala pritužbu N. E., za koga je i sama navela da je demonstrativno napustio lice mjesta govoreći da će preduzeti dalje korake, o istoj obavjesti šefa obezbjeđenja i da sa njim zajedno odgleda snimak sa sigurnosnih kamera, iz čega očigledno proizilazi da je predmetnu pritužbu shvatila kao ozbiljnu, a da zatim ako su već utvrdili da okrivljeni nije udarao oštećenu ne naprave kopiju tog snimka koji bi bio čvrst i neoboriv materijalni dokaz da okrivljeni nije fizički povrijedio oštećenu, posebno kod činjenice da je svjedok S. D. bila upoznata sa namjerom N. E. da preduzme dalje korake, odnosno da nadležnim organima prijavi okrivljenog. Po nalaženju ovog suda nisu logični ni navodi svjedoka S. D. da svjedok N. E., a kod činjenice da je došao da razgovara sa odgovornim licima marketa „L.“ i utvrdi kako je njegova ćerka povrijeđena, nije želio da prihvati njen poziv da zajedno odgledaju snimak video nadzora.</span>
</p>
<p>
<span class="span2">Sud je cijenio i dio iskaza svjedoka N. E. da mu je ćerka rekla da je okrivljeni u kritičnoj prilici povrijedio drvenom letvom, ali je našao da taj dio njegovog iskaza, koji predstavlja njegovo posredno saznanje, ne utiče na činjenicu koja je utvrđena iz iskaza maloljetne oštećene koja je na glavnom pretresu više puta jasno ponovila da je okrivljeni udario prutom, a ne bilo kakvim drugim drvenim predmetom. Takođe, po nalaženju suda </span><span class="span2">ovaj dio iskaza ne utiče na vjerodostojnost iskaza ovog svjedoka u preostalom dijelu, niti je svjedok imao za cilj da pogorša položaj okrivljenom u krivičnom postupku, posebno ako se ima u vidu da isti nije postavio imovinsko pravni zahtjev prema okrivljenom. Isto tako, njegova tvrdnja da mu je oštećena nakon kritičnog događaja ispričala da je udarena drvenom letvom, po nalaženju ovog suda ne utiče na vjerodostojnost iskaza maloljetne oštećene koji je dat na glavnom pretresu, a koji je sud prihvatio kao istinit, kako je to već obrazloženo.  </span>
</p>
<p>
<span class="span2">Sud je imao u vidu i da je maloljetna oštećena u svom iskazu navela da je kritičnom događaju prisustvovalo još jedno muško lice, takođe radnik marketa "L." po imenu V.. Međutim, imajući u vidu uzrast maloljetne oštećene, odnosno da je ista rođena 2005. godine, te da se kritični događaj desio 29.09.2014. godine, kao i činjenicu da je predmetnom događaju pored okrivljenog prisustvovao i svjedok R. M. koji je zaposlen u navedenom marketu, te da su ostali zaposleni naveli da osim V. S., koji se te večeri nije nalazio u smjeni, nema drugog zaposlenog koji se zove V., za ovaj sud je nesumnjivo da je maloljetna oštećena permutovala ime lica koje je osim nje i okrivljenog bilo prisutno na licu mjesta, ali je nije ponovo saslušavao na te okolnosti. Ovo iz razloga što sud nalazi da se ne radi o odlučnoj činjenici za postojanje predmetnog krivičnog djela i krivice okrivljenog, niti da takva permutacija utiče na vjerodostojnost iskaza maloljetne oštećene u pogledu toga ko joj je i na koji način nanio laku tjelesnu povredu kritičnom prilikom. </span>
</p>
<p>
<span class="span2">Imajući u vidu utvrđeno činjenično stanje sud je precizirao činjenični opis izreke presude, na način što je u činjeničnom opisu izostavio riječi "opasnim oruđem".  Pritom je sud vodio računa da ne naruši identitet presude i optužbe u smislu čl. 446 u vezi čl. 369 st. 1 Zakonikao krivičnom postupku. Naime, shodno utvrđenom činjeničnom stanju da je maloljetnoj oštećenoj predmetna laka tjelesna povreda nanijeta prutom, koji se po nalaženju suda ne može smatrati opasnim oruđem, u koje bi spadalo sjekira, kosa, vile i slična oruđa, već samo sredstvom koje je podobno da tijelo teško povrijedi ili zdravlje teško naruši, posebno ako se kao u konkretnom slučaju upotrijebi od strane odrasle muške osobe prema djetetu, sud nalazi da se izostavljanjem riječi "opasnim oruđem" samo precizira činjenični opis djela koje je predmet optužbe u skladu sa utvrđenim činjenicama, čime je izreka presude učinjena razumljivom, a okrivljenom na teret nije stavljeno više kriminalne aktivnosti u odnosu na optužbu. </span>
</p>
<p>
<span class="span1">Prilikom odmjeravanja kazne, a imaju</span><span class="span1">ći u vidu svrhu kažnjavanja, sud je u smislu čl. 42  st. 1 Krivičnog Zakonika Crne Gore, cijenio sve okolnosti koje su od uticaja da kazna bude manja ili veća</span><span class="span1"> (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične prilike, odnosno da je oženjen i otac jednog djeteta, a od otežavajućih njegovu raniju osuđivanost za krivična djela navedena u izreci presude, između ostalog i za istorodno krivično djelo, a što je sud utvrdio iz </span><span class="span1">izvoda iz registra kaznenih evidencija Ministarstva pravde KE 477/2016 od 15.03.2016. godine</span><span class="span1">, pa kod činjenice da okrivljeni nije pristao da mu se izrekne kazna rada u javnom interesu, sud je istog osudio na kaznu zatvora u trajanju od dva mjeseca, nalazeći da će se sa ovako odmjerenom kaznom zatvora postići svrha kažnjavanja iz čl. 32 Krivičnog Zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog Zakonika Crne Gore, i u svemu ostvariti ciljevi specijalne i generalne prevencije, te da će se na okrivljenog u dovoljnoj mjeri uticati da ubuduće ne čini krivična djela.</span><span class="span1"></span>
</p>
<p>
<span class="span1">Shodno čl. 226 i čl. 229 Zakona o krivičnom postupku okrivljeni je obavezan da na ime troškova krivičnog postupka plati iznos od 154,50 €, i to 104,50 € na ime troškova sudsko medicinskog vještačenja i 50,00 € na ime paušala kao dijela troškova krivičnog postupka, koji je određen shodno dužini trajanja postupka, složenosti predmeta i </span><span class="span1">imovinskim prilikama okrivljenog</span><span class="span1">, koje troškove je dužan platiti u roku od 15 dana po pravosnažnosti presude.</span>
</p>
<p>
<span class="span1">Na osnovu čl. 374 </span><span class="span1">Zakonika </span><span class="span1">o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 17.06.2016. godine</span>
</p>
<p>&nbsp;</p>
<p style="text-align:center;">
<span class="span1">ZAPISNIČAR                                                                                        S U D I J A </span>
</p>
<p>
<span class="span1">      Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                    PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">              žalba  u  roku od 8 dana od dana </span>
</p>
<p style="text-align:center;">
<span class="span1">              prijema prepisa iste, Višem sudu</span>
</p>
<p style="text-align:center;">
<span class="span1">             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 22/16                                                                                                                                                                                        </span>
</p>
<p style="text-align:center;">
<span></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, sudija Željka Jovović uz učešće Rajković Danijele kao zapisničara, u krivičnom predmetu protiv okrivljenog R</span><span class="span1">. P.</span><span class="span1"> iz Podgorice, zbog krivičnog djela </span><span class="span1">ugrožavanje javnog saobraćaja iz čl. 339 st. 1 Krivičnog zakonika Crne Gore, </span><span class="span1">rješavajući </span><span class="span1">po optužnom predlogu ODT Podgorica Kt. br. 1317/15 od 20. 01. 2016. godine, nakon održanog glavnog i javnog pretresa u prisustvu zastupnika optužbe Vukasa Radonjića, državnog tužioca u ODT Podgorica i okrivljenog dana 28. 03. 2016. godine, donio je i istog dana  javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R</span><span class="span1">.</span><span class="span1"> P</span><span class="span1">.</span><span class="span1">,</span><span class="span1"> JMB 0404966210242, od oca V</span><span class="span1">.</span><span class="span1"> i majke V</span><span class="span1">.</span><span class="span1">, rođene S</span><span class="span1">.</span><span class="span1">, rođen </span><span class="span1">xxxxxx</span><span class="span1">. godine u Podgorici, sa prebivalištem u mjestu rođenja Ul. Radosava Burića br. </span><span class="span1">xx</span><span class="span1">, državljanin Crne Gore, završio osnovnu školu, razveden, otac dvoje mldb. djece, zaposlen, lošeg imovnog stanja, osuđivan presudama Višeg suda u Podgorici K. br. 124/98 od 09. 11. 2000. godine, zbog krivičnog djela iz čl. 146 st. 1 KZ - 1 (jedna) godina i 6 (šest) mjeseci zatvora i Osnovnog suda u Podgorici K. br. 500/93 od 13. 04. 1994. godine, zbog krivičnog djela iz čl. 172 st. 2 u vezi st. 1 KZ - 3 (tri) mjeseca zatvora uslovno na 2 (dvije) godine.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 13. maja 2015. godine, oko 08:00 časova, u Podgorici, na raskrsnici Ulice Radosava Burića i njenog dijela, ne  pridržavajući se saobraćajnog propisa iz čl. 136 st. 3 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod nekog lica nastupila laka tjelesna povreda, iako je bio svjestan da svojom radnjom može učiniti djelo i njegove zabranjenosti, pa je na to pristao, na način što se, upravljajući putničkim vozilom marke "Opel Astra", registarskih oznaka PG AB </span><span class="span1">xxx</span><span class="span1">, dijelom pomenute ulice, iz pravca Ulice Kralja Nikole, u pravcu Ulice </span><span class="span1">xx</span><span class="span1">, nailaskom na pomenutu rasksnicu, nije pridržavao obaveze izražene pomoću postavljenog saobraćajnog znaka izričite naredbe obaveznog zaustavljanja - "STOP", već je nastavio kretanje kroz raskrsnicu, a da nije propustio bicikl, kojim se Ulicom Radosava Burića, kretao oštećeni Z</span><span class="span1">. P.</span><span class="span1">, pa je došlo do udara prednjeg čeonog dijela vozila u prednji točak bicikla, usljed čega je oštećeni pao na kolovoz i zadobio laku tjelesnu povredu u vidu rane razderine u lijevom tjemenom predjelu, </span>
</p>
<p>
<span class="span1">- čime je izvršio krivično djelo ugrožavanje javnog saobraćja iz čl. 339 st. 1 Krivičnog zakonika Crne Gore.</span>
</p>
<p>
<span class="span1">Pa mu Sud za navedeno krivi</span><span class="span1">čno djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229</span><span class="span1">, 239</span><span class="span1"> i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što mu utvr</span><span class="span1">đuje </span><span class="span1">kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od </span><span class="span2">173,00 </span><span class="span1">eura, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Oštećeni Z</span><span class="span1">.</span><span class="span1"> P</span><span class="span1">.</span><span class="span1"> se radi ostvarivanja imovinsko pravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span1">                                                 O b r a z l o ž e nj e </span>
</p>
<p>&nbsp;</p>
<p>
<span class="span1">Optužnim predlogom ODT Podgorica </span><span class="span1">Kt. br. 1317/15 od 20. 01. 2016. godine, stavljeno je na teret okrivljenom P</span><span class="span1">.</span><span class="span1"> R</span><span class="span1">.</span><span class="span1"> izvršenje </span><span class="span1">krivičnog djela ugrožavanje javnog saobraćja iz čl. 339 st. 1 Krivičnog zakonika Crne Gore.</span>
</p>
<p>
<span class="span1">Zastupnik optužbe Vukas Radonjić je</span><span class="span3"> </span><span class="span1">u završnoj riječi naveo da  smatra da je optužni akt dokazan pred sudom izvedenim dokazima. Naime, iz iskaza oštećenog koji je u saglasnosti sa nalazom i mišljenjem vještaka saobraćajne struke je utvrđeno da se kretao ulicom koja ima pravo prvenstva prolaza u odnosu na onu kojom se kretao okrivljeni i da okrivljeni nije ispoštovao izričitu naredbu obaveznog zaustavljanja o kojoj je bio informisan vidnim saobraćajnim znakom. Time se i osporava njegova odbrana da se zaustavio pred raskrsnicu. Međutim, sve i da je tako po stavu državnog tužioca suština tog znaka, odnosno odgovarajuće odredbe ZOBS-a, nije da učesnici u saobraćaju se zaustave, a zatim ponovo krenu i uključe se u raskrsnicu, već da se zaustave pred raskrsnicu i ustupe prednost svim drugim učesnicima koji se kreću putem na koji su naišli, jer svako drugo tumačenje ove odredbe i značenje tog znaka bi obesmišljavalo njeno postojanje. U svakom slučaju, po stavu državnog tužioca okrivljeni je kriv, ali smatra da prilikom odmjeravanja vrste i visine krivične sankcije treba posebno uzeti u obzir kao olakšavajuće okolnosti stav oštećenog o pridruživanju krivičnom gonjenju i držanje okrivljenog poslije učinjenog krivičnog djela koje se manifestuje kroz činjenicu da se interesovao za njegovo zdravlje, posjećivao ga i pružao mu pomoć u zadovoljenju odgovarajućih obaveza i životnih potreba, dok raniju osuđivanost okrivljenog, odnosno njen otežavajući karakter, relativizuje to što se osude odnose na krivična djela učinjena prije više od deset godina u kom periodu se okrivljeni dobro vladao. Smatra da se i mjerom upozorenja može ostvariti svrha kažnjavanja. </span>
</p>
<p>
<span class="span1">Okrivljeni je u svojoj odbrani u predhodnom postupku na zapisniku o saslušanju osumnjičenog Kt br. 706/15 od 20.08.2015. godine, izjavio da je dana 13. 05. 2015. godine, oko 08:00 časova, upravljao vozilom marke "Opel astra" reg.oznaka PG AB </span><span class="span1">xxx</span><span class="span1">. Kretao se dijelom Ulice Radosava Burića koja vodi iz pravca Ulice Kralja Nikole. Dolaskom na raskrsnicu sa dijelom Ulice Radosava Burića, skrenuo je lijevo u pravcu Ulice </span><span class="span1">xx</span><span class="span1"> u namjeri da ide u pravcu Kineske ambasade. Dolaskom na označenu raskrsnicu, za njegov smjer kretanja je bio znak - "STOP", propisno se zaustavio i propustio jedno vozilo. Kada se skoro uključio u raskrsnicu, sa namjerom da ide u pravcu ambasade, samo je čuo kako neko viče, pogledao desno i vidio biciklistu koji </span><span class="span1">se kretao iz pravca ulice Bracana Bracanovića, odnosno od pravca klinike "Codra". Objasnio je da je odmah zaustavio svoje vozilo a biciklista je udario biciklom u prednji branik njegovog vozila, tačnije ispod desnog fara. Od tog udara biciklista je pao. Odmah je izašao iz vozila, pomogao mu da ustane, pozvao Hitnu pomoć i policiju i čekao na licu mjesta. Na glavnom pretresu je, ponavljajući odbranu, pojasnio da kada se zaustavio na znak "STOP" nije imao dobru preglednost puta iz pravca odakle je naišao biciklista, tako da ga nije ni mogao uočiti. Sa njegove desne strane su bila parkirana vozila koja su onemogućavala vidik a u trenutku kada je ušao u raskrsnicu bicikliste nije bilo. Već je bio ušao u pola raskrsnice a da prethodno nije vidio biciklistu. U jednom trenutku je čuo kada je neko zavikao i momentalno zakočio, ali je do kontakta došlo, jer je biciklista uletio i došlo je do kontakta između prednjeg točka bicikla i prednje desne strane njegovog vozila. U završnoj riječi je izjavio da mu  je žao što je došlo do predmetne nezgode i što je oštećeni zadobio povrede. Vozač je više od 30 godina i ovo je prvi put da ima nezgodu. Posjećivao je oštećenog i pomagao mu za vrijeme dok on nije mogao da radi usljed povrede. </span>
</p>
<p>
<span class="span1">Sud je u dokaznom postupku saslušao svjedoka oštećenog P</span><span class="span1">.</span><span class="span1"> Z</span><span class="span1">.</span><span class="span1">, pročitao zapisnik o uvuđaju saobraćajne nezgode Uprave policije - CB Podgorica br. 604/2015 od 13. 05. 2015. godine, izvršio uvid u medicinsku dokumentaciju na ime oštećenog, po salgasnom predlogu stranaka pročitani su nalazi i mišljenje sudskog vještaka medicinske struke dr Dragane Čukić od 26. 09. 2015. godine i nalaz i mišljenje sudskog vještaka saobraćajne struke doc. dr Gorana Čarapića od 09. 12. 2015. godine, pročitano je uvjerenje iz kaznene evidencije na ime okrivljenog R</span><span class="span1">.</span><span class="span1"> P</span><span class="span1">.</span><span class="span1"> od 25. 01. 2016. godine i izvršen uvid u skicu lica mjesta saobraćajne nezgode od 13. 05. 2015. godine.</span>
</p>
<p>
<span class="span1">Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude, pa ga je sud oglasio krivim i izrekao mu sankciju kao u izreci presude iz sledećih razloga: </span>
</p>
<p>
<span class="span1">Svjedok - oštećeni P</span><span class="span1">.</span><span class="span1"> Z</span><span class="span1">.</span><span class="span1"> je u svom iskazu u pretnodom postupku na zapisniku o saslušanju svjedoka pred ODT Podgorica Kt.br. 706/15 od 20. 08. 2015. godine, izjavio da je dana 13. 05. 2015. godine oko 08:00 časova upravljao biciklom Ul. Radosava Burića i to uz desnu ivicu kolovoza. Kretao se iz pravca klinike "Codra" u pravcu Kineske ambasade. Nailaskom na jednu raskrsnicu sa ulicom koja je bila sa njegove lijeve strane, gledano iz njegovog smjera kretanja, iz iste je izašlo vozilo koje je po njegovoj procjeni moglo da skrene ulijevo, gdje je i imalo namjeru, bez ikakvih problema ali ga je to vozilo iz njemu nepoznatih razloga udarilo, od kog udara je pao na zemlju. Medicinska pomoć mu je ukazana u Hitnoj pomoći i Urgentnom centru. Izjavio je da se pridružuje krivičnom gonjenju protiv okrivljenog i postavio imovinsko pravni zahtjev koji će precizirati tokom postupka. Na glavnom pretresu je, ponavljajući svoj iskaz, dodao da je vidio vozilo kojim je opravljao okrivljeni i mislio da je i on vidio njega, jer je mogao da ga vidi pošto se radilo o širokoj preglednoj raskrsnici. Na kraju je izjavio, da ne može precizirati imovinsko pravni zahtjev i da se ne pridružuje krivičnom gonjenju protiv okrivljenog jer ga je okrivljeni nakon nezgode posjećivao i korektno se ponašao. </span>
</p>
<p>
<span class="span1">Iz zapisnika o uviđaju i skice lica mjesta saobraćajne nezgode Uprave policije CB Podgorica br. 604/2015 od 13. 05. 2015. godine, utvrđeno je da je lice mjesta saobraćajne nezgode na raskrsnici Ulice Radosava Burića, sa dijelom iste. Kolovozni zastor ulice Radosava Burića je asfaltni, jedinstven, namijenjen za odvijanje saobraćaja u oba smjera. Kolovozni zastor dijela istoimene ulice je asfaltni, </span><span class="span1">jedinstven, namijenjen za odvijanje saobraćaja u oba smjera. Navedena raskrsnica regulisana je vertikalnom saobraćajnom signalizaciom. Sa desne strane dijela Ulice Radosava Burića neposredno prije raskrsnice sa Ulicom Radosava Burića, a gledano iz pravca ulice Kralja Nikole vidno je postavljen vertikalni saobraćajni znak obavezno zaustavljanje "Stop". Vozilo PG AB </span><span class="span1">xxx</span><span class="span1">, zatečeno je na kolovozu sa desne strane Ulice Radosava Burića iskošeno u desnu stranu, prednjim dijelom okrenuto u pravcu ulice </span><span class="span1">xx</span><span class="span1"> marta, gdedano iz pravca ulice B. Bracanovića. Biciklo je zatečno sa desne strane kolovoza Ulice Radosava Burića na zemljanoj površini prevrnuto na lijevu stranu, prednjim dijelom okrenuto u pravcu Ulice </span><span class="span1">xx</span><span class="span1"> Marta a gledano iz pravca Ulice B. Bracanovića. Od materijalnih tragova na licu mjesta zatečeni su tragovi krvi. </span>
</p>
<p>
<span class="span1">Iz nalaza i mišljenja vještaka medicinske struke prof. dr Dragane Čukić utvrđeno je da je oštećeni P</span><span class="span1">.</span><span class="span1"> Z</span><span class="span1">.</span><span class="span1"> u predmetnom događaju zadobio povredu ranu razderinu u lijevom tjemenom predjelu dužine 2 cm. Navedena povreda nastala je djelovanjem tupine mehaničkog oruđa, najverovatnije dok se oštećeni nalazio u svojstvu vozača bicikla kada je došlo do sudara sa vozilom a potom i pada na tvrdu podlogu. U vrijeme nanošenja kvalifikuje se kao laka tjelesna povreda. </span>
</p>
<p>
<span class="span1">Ovako dati nalazi i mišljenje vještaka medicinske struke sud je u potpunosti prihvatio kao stručan, jasan, precizan i zasnovan na pravilima struke. </span>
</p>
<p>
<span class="span1">Iz nalaza i mišljenja vještaka saobraćajne struke utvrđeno je da je brzina vozila "Opel", kojom je voženo neposredno prije i u trenutku kontakta bila oko 18,82 km/h, dok se biciklista starosti 37 godina mogao kretati u normalnoj vožnji brzinom od 15,00 km/h. Mjesto sudara izeđu vozila "Opel" i bicikla nalazi se u zoni konfliktne raskrsnice, odnosno po pravcu desne polovine kolovoza smjera kretanja bicikla. U poprečnom smislu ono je udaljeno lijevo od desne ivice kolovoza, smjera kretanja bicikla, za oko 1,00 m ili u podužnom smislu, na oko 1,00 m od orjentacione tačke, duž orjentacione prave. Nijedan od vazača učesnika nezgode na uočenu opasnost nije intenzivno kočio. Vrijeme reagovanja vozača i odziva kočionog sistema automobila, do pojave maksimalne sile kočenja ili blokade točkova iznosi 1,1 s. Za to vrijeme vozilo koje se kreće brzinom od oko 19,00 km/h, pređe put od 5,75 m, a za isto vrijeme biciklo koje se kreće brzinom oko 15,00 km/h pređe put od 4,60 m. Potreban zaustavni put vozila "Opel" po suvom kolovozu bio bi 7,09 m za vrijeme od 1,70 s, a potreban zaustavni put bicikla, po suvom kolovozu bio bi 5,67 m za vrijeme od 1,56 s. Od trenutka ulaska u raskrsnicu do mjesta sudara Opel je prešao put od oko 4,00 m za vrijeme od 0,76 s. Da bi se vozač vozila "Opel" zaustavio prije mjesta sudara sa biciklom bilo je potrebno da bude vožen brzinom ne većom od 11,00 km/h. Od trenutka ulaska u raskrsnicu do mjesta sudara biciklista je prešao put od oko 4,00 m za vrijeme od 0,96 s. Da bi se vozač bicikla zaustavio prije mjesta sudara sa vozilom "Opel" bilo je potrebno da bude vožen brznom ne većom od 11,00 km/h. Vozač vozila "Opel" je ulaskom u raskrsnicu i presijecanjem ul. Radosava Burića koja ima prvenstvo prolaza, bez zaustavljanja, na što ga je obavezivao vidno postavljen znak "STOP" dospio na mjesto sudara brznom od oko 19,00 km/h. On je neadekvatnom radnjom, ne propustivši biciklo koje se kretalo tom ulicom a koja ima prvenstvno prolaza u odnosu na dio ulice Radosava Burića kojom se kretalo vozilo "Opel", postao iznenadna prepreka biciklisti koji sa posjedovanom brznom nije imao mogućnosti izbjegavanje nezgode. Vozač vozila "Opel" bio je u obavezi da prilikom ulaska u raskrsnicu na znak "STOP" zaustavi svoje vozilo i propusti vozila koja su nailazila sa njegove lijeve i desne strane, a što nije učinio. Vještak zaključuje da je predmetna saobraćajna nezgoda nastupila kao posljedica propusta i nedovoljne pažnje od strane vozila vozača "Opel" koji ulaskom u raskrsnicu i presijecanjem ulice Radosava Burića koja ima prvenstvno prolaza, bez zaustavljanja, na što ga je </span><span class="span1">obavezivao vidno postavljen znak STOP nije propustio bicikl koji je dolazio sa njegove desne strane i na konfliktnoj raskrsnici imao namjeru da zadrži pravac kretanja. Biciklista sa posjedovanom brzinom nije imao mogućnosti izbjegavanja nezgode, vozio je svoje biciklo pravilno, svojom desnom polovinom kolovoza i na strani bicikliste nema propusta, niti doprinosa, za nastanak predmetne saobraćajne nezgode.</span>
</p>
<p>
<span class="span1">Ovako dati nalaz i mišljenje vještaka saobraćajne struke sud je u potpunosti prizvatio kao stručan, jasan i zasnovan na pravilima struke. </span>
</p>
<p>
<span class="span1">Na osnovu naprijed izloženog, sud je na nesumnjiv način utvrdio da je okrivljeni dana 13. maja 2015. godine, oko 08:00 časova, u Podgorici, na raskrsnici Ulice Radosava Burića i njenog dijela, nepridržavajući se saobraćajnog propisa iz čl. 136 st. 3 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod nekog lica nastupila laka tjelesna povreda, iako je bio svjestan da svojom radnjom može učiniti djelo i njegove zabranjenosti, pa je na to pristao, na način što se, upravljajući putničkim vozilom marke "Opel Astra", registarskih oznaka PG AB </span><span class="span1">xxx</span><span class="span1">, dijelom pomenute ulice, iz pravca Ulice Kralja Nikole, u pravcu Ulice </span><span class="span1">xx</span><span class="span1"> Marta, nailaskom na pomenutu rasksnicu, nije pridržavao obaveze izražene pomoću postavljenog saobraćajnog znaka izričite naredbe obaveznog zaustavljanja - "STOP", već je nastavio kretanje kroz raskrsnicu, a da nije propustio bicikl, kojim se, Ulicom Radosava Burića, kretao oštećeni Z</span><span class="span1">.</span><span class="span1"> P</span><span class="span1">.</span><span class="span1">, pa je došlo do udara prednjeg čeonog dijela vozila u prednji točak bicikla, usljed čega je oštećeni pao na kolovoz i zadobio laku tjelesnu povredu u vidu rane razderine u lijevom tjemenom predjelu, čime su se u radnjama okrivljenog stekli svi bitni objektivni i subjektivni elementi bića krivičnog djela ugrožavanje javnog saobraćja iz čl. 339 st. 1 Krivičnog zakonika Crne Gore.</span>
</p>
<p>
<span class="span1">Činjenično stanje utvrđeno je iz svih provedenih dokaza na glavnom pretresu, prije svega iskazom svjedoka oštećenog koji je u svom iskazu, kako u prethodnom postupku, tako i na glavnom pretresu, objasnio da je nailaskom na jednu raskrsnicu sa ulicom koja je bila sa njegove lijeve strane, gledano iz njegovog smjera kretanja, iz iste izašlo vozilo koje je po njegovoj procjeni moglo da skrene ulijevo, gdje je i imalo namjeru, bez ikakvih problema, ali ga je to vozilo iz njemu nepoznatih razloga udarilo, zatim iz zapisnika o uviđaju i skice lica mjesta saobraćajne nezgode Uprave policije CB Podgorica br. 604/2015 od 13.05.2015. godine, dok je iz nalaza i mišljenja vještaka saobraćajne struke utvrđeno da je predmetna saobraćajna nezgoda nastupila kao posljedica propusta i nedovoljne pažnje od strane vozila vozača "Opel" koji ulaskom u raskrsnicu i presijecanjem ulice Radosava Burića koja ima prvenstvno prolaza, bez zaustavljanja, na što ga je obavezivao vidno postavljen znak STOP nije propustio bicikl koji je dolazio sa njegove desne strane i na konfliktnoj raskrsnici imao namjeru da zadrži pravac kretanja. Biciklista sa posjedovanom brzinom nije imao mogućnosti izbjegavanja nezgode, vozio je svoje biciklo pravilno, svojom desnom polovinom kolovoza i na strani bicikliste nema propusta niti doprinosa za nastanak predmetne saobraćajne nezgode. Vrstu i težinu tjelesnih povreda kod oštećenog sud je utvrdio iz nalaza i mišljenja vještaka medicinske struke.</span>
</p>
<p>
<span class="span1">Dakle, okrivljeni se kritičnom prilikom nije pridržavao saobraćajnog propisa iz čl. 156 st. 3 Zakona o bezbjedonosti saobraćaja na putevima, koji ga je obavezivao na to da znakovi izričitih naredbi učesnicima u saobraćaju na putu stavljaju do znanja zabrane, ograničenja i obaveze kojih se moraju pridržavati, pri čemu je morao biti svjestan, da upravljajući vozilom na naprijed opisani način može ugroziti saobraćaj i dovesti u opasnost život i tijelo ljudi, pa je na to pristao i doveo sebe u situaciju da </span><span class="span1">krećući se vozilom dijelom ulice Radosava Burića iz pravca ulice Kralja Nikole u pravcu Ulice </span><span class="span1">xx</span><span class="span1"> marta, nailaskom na raskrsnicu ulice Radosava Burića i njenog dijela nije zaustavio svoje vozilo na znak "STOP", već je nastavio kretanje kroz raskrsnicu, ne propustivši biciklo kojim se Ulicom Radosava Burića kretao oštećeni, usljed čega je došlo do udara prednjeg čeonog dijela vozila u prednji točak bicikla i tjelesnog povređivanja oštećenog. </span>
</p>
<p>
<span class="span1">Okrivljeni je u odnosu na osnovno krivično djelo stavljeno mu na teret postupao s eventualnim umišljajem, dok je u odnosu na posledicu djela - laku tjelesnu povredu kod oštećenog P</span><span class="span1">.</span><span class="span1"> Z</span><span class="span1">.</span><span class="span1"> postupao nehatno. </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća, pa je, od olakšavajućih okolnosti na strani okrivljenog cijenio da je otac dvoje mldb.djece, lošeg imovnog stanja, ponašanje nakon izvršenja djela u smislu da se interesovao za zdravlje oštećenog, te s tim u vezi stav oštećenog koji se nije pridružio krivičnom gonjenju, dok je kao otežavajuću okolnost sud cijenio raniju osuđivanost okrivljenog, koju je sud utvrdio iz izvoda iz kaznene evidencije na ime okrivljenog, imajući u vidu  protek vremena od ranije osuđivanosti u kom periodu se okrivljeni dobro ponašao i nije osuđivan, pa je okrivljenom shodno čl. 53 i 54 Krivičnog zakonika Crne Gore izrekao uslovnu osudu kao u izreci presude, nalazeći da će se i sa prijetnjom izvršenja kazne zatvora u trajanju od 4 (četiri) mjeseca i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika Crne Gore u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 173,00 eura od čega na ime troškova medicinskog vještačenja iznos od 60,50 eura, na ime troškova saobraćajnog vještačenja iznos od 82,50 eura i na ime sudskog paušala iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog, koje je dužan platiti u roku od 15 dana po pravosnažnosti presude.</span>
</p>
<p>
<span class="span1">Na osnovu </span><span class="span1">čl. 239 Zakonika o krivičnom postupku, sud je </span><span class="span1">oštećenog P</span><span class="span1">.</span><span class="span1">Z</span><span class="span1">.</span><span class="span1">radi ostvarivanja imovinsko pravnog zahtjeva uputio na parnični postupak.</span>
</p>
<p>
<span class="span1">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 28. 03. 2016. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">           DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom, </span>
</p>
<p>
<span class="span1">- Oštećenom po pravosnažnosti, </span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO: Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
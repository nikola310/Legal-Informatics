<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-family:'Arial'}
.span4{;font-size:12pt;font-family:'Arial';font-style:italic }
.span5{;font-size:12pt;font-family:'Arial';font-weight:800;font-style:italic }
.sup1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br. K. 2/2018</span>
</li>
<p>&nbsp;</p>
<li style="text-align:center;">
<span class="span1"></span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog Đ. Đ., iz C., zbog krivičnog djela krađa iz člana 239. stav 1. Krivičnog zakonika Crne Gore, rješavajući po Optužnom predlogu ODT-a u Cetinju Kt.br. 180/16  od 30.03.2017. godine,  nakon održanog glavnog i javnog pretresa, dana 07.03.2018. godine, u prisustvu Državnog tužioca ODT-a u Cetinju Padalica Katarine i branioca okrivljenog Đ. Đ., M. M., adv. iz P., ovlašćenog predstavnika oštećenog „C. e. s.“ d.o.o. P., dipl.pravnika A. R., a u odsustvu uredno pozvanog okrivljenog Đ. Đ., donio je dana 12.03.2018. godine i javno objavio</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">Đ. Đ., JMBG .., od oca B. i majke M., rođene S., rođen dana .. godine u C., gdje i prebiva, državljanin C. G., po zanimanju penzioner, pismen, sa završenom Višom građevinskom školom, oženjen, otac četvoro punoljetne djece, srednjeg imovnog stanja, neosuđivan,</span>
</li>
<p>&nbsp;</p>
<li>
<span class="span1">Na osnovu člana 373. tačka 2. Zakonika o krivičnom postupku Crne Gore,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSLOBAĐA SE OD OPTUŽBE</span>
</li>
<p>&nbsp;</p>
<li>
<span class="span1">Kojom je predstavljeno:</span>
</li>
<p>&nbsp;</p>
<li>
<span class="span1">da je u vremenskom periodu od 07. jula 2016. godine do 16. septembra 2016. godine, u svom stambenom objektu koji se nalazi u C., svjestan svog djela, čije je izvršenje htio i svjestan da je ovo djelo zabranjeno, u namjeri da sebi pribavi protivpravnu imovinsku korist u iznosu od preko 150,00 eura, protivpravno oduzeo i prisvojio električnu energiju, vlasništvo oštećenog „C. e. s.“, u količini od 18955.2 KWh, ukupne novčane vrijednosti od 1.053,52 eura, na način što je na električnom brojilu marke „Iskra“ broj 63117065, upotrebom improvizovane alatke isključio dva naponska mosta, tako da se utrošena električna energija preko istih nije mogla registrovati na mjernom uređaju, što su utvrdila ovlašćena službena lica „C. e. s.“ dana, 16.09.2016. godine, prilikom kontrole tog mjernog mjesta,</span>
</li>
<p>&nbsp;</p>
<li>
<span class="span1">- čime bi izvršio krivično djelo krađa iz člana 239. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Troškovi krivičnog postupka u iznosu od 279,00 eura, kao i troškovi branioca okrivljenog, o kojima će sud odlučiti posebnim rješenjem,po pravosnažnosti presude padaju na teret Budžetskih sredstava suda, na osnovu člana 230. ZKP-a.</span>
</li>
<p>&nbsp;</p>
<li>
<span class="span1">Oštećeni „C. e. s.“ d.o.o. P. se radi ostvarenja postavljenog  imovinskopravnog zahtjeva upućuje na redovnu parnicu, na osnovu člana 239. stav 3. ZKP-a.   </span>
</li>
<li>
<span class="span1">           </span>
</li>
<li>
<span class="span1">   </span>
</li>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Osnovno državno tužilaštvo u Cetinju, podnijelo je ovom sudu Optužni predlog Kt.br. 180/16 od 30.03.2017. godine, protiv okrivljenog Đ. Đ., zbog krivičnog djela krađa  iz člana 239. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Prvostepena presuda u datoj krivičnopravnoj stvari je ukinuta odlukom Višeg suda u Podgorici Kž.br.1047/17 od 25.12.2017. godine i predmet je vraćen ovom sudu na ponovni postupak i odlučivanje, pa je shodno ukidnim razlozima sadržanim u odluci Višeg suda zakazan glavni pretres, na kojem je zastupnica optužbe u završnoj riječi ostala u cjelosti pri podnijetom optužnom predlogu i predložila sudu da okrivljenog oglasi krivim i osudi po zakonu jer smatra da je provedenim dokazima nesumnjvo utvrđeno postojanje krivice okrivljenog za počinjeno krivično djelo ,posebno uzimajući u obzir obrazovanje okrivljenog, te njegovo radno iskustvo kako je to objasnio u odbrani, uz činjenicu da iz iskaza svjedoka L. M. i P. D. i zapisnika od 07.07.2016. godine jasno proizilazi da su nakon izvršenih radnji na montaži brojila isto ostavili u ispravnom stanju, odnosno sa priključena sva tri naponska mosta, a da je prilikom kontrole izvršene 16.09.2016. godine utvrđeno da su dva naponska mosta raskačena, tako da se utrošena električna energija preko njih nije mogla registrvati na mjernom uređaju. Navedeno ukazuje da je upravo okrivljeni taj koji je preduzeo radnju izvršenja krivičnog djela na način kako je to predstavljeno optužnim aktom.</span>
</li>
<p>&nbsp;</p>
<li>
<span class="span1">Branilac okrivljenog Đ. Đ., M. M., adv. iz P., je u završnoj riječi istakao da odbrana okrivljenog da nije preduzeo ni jednu radnju na spornom brojilu tokom postupka ničim nije opovrgnuta. Činjenični navodi iz optužnog predloga kada se dovedu u vezu sa iskazima saslušanih svjedoka i drugim provedenim dokazima u tolikoj mjeri su kontradiktorni i zasnovani na pretpostavkama da ne pružaju oslonca za utvrđivanje krivično pravne odgovornosti okrivljenog. U suštini samo je nesporno u ovom postupku utvrđeno da su radnici oštećenog – svjedoci D. P. i M. L., koji su vršili plombiranje brojila 07.07.2016. godine otkinuli poklopac od brojila, a koja radnja je od strane vještaka okarakterisana kao primarna odgovornost svjedoka A. K. i O. M., koji su bili prisutni prilikom kontrole 16.09.2016. godine. Na zapisniku su konstatovali da je plomba na poklopcu brojila bila oštećena, dok su pred sudom decidni bili u tvrdnji da je na brojilu u vrijeme kontrole bila oštećena dok su pred sudom decidni bili u tvrdnji da je na brojilu u vrijeme kontrole postojala neoštećena plomba. Prednje je od značaja jer su ovi svjedoci ostali pri navodima iz zapisnika iako su pred sudom tvrdili suprotno. U kojoj mjeri su kontradiktorni iskazi svjedoka govori i kazivanje svjedoka B. B. i M. A., koji su istakli da je neposrednu kontrolu brojila vršio svjedok O. M. Međutim, ovaj svjedok negira te navode budući da je on stajao leđima okrenut u </span><span class="span1">vrijeme kontrole i da je „zapisnik samo potpisao“. Dakle, sve je nejasno, kontradiktorno i jedno sa drugim ne može da egzistira. Usaglašeni nalaz vještaka elektrostruke je bez uticaja na krivično pravnu odgovornost okrivljenog. Naime, vještaci samo ukazuju na mogućnost isključenja srednjeg i desnog naponskog mosta bez oštećenja plombe prikazujući način na koji je to moguće izvršiti. Međutim, optužba nema ni jedan dokaz da je tu radnju očigledno veoma zahtjevnu i stručnu, uradio okrivljeni, imajući u vidu da su radnici oštećenog odrezali donji dio poklopca, pa ne treba isključiti mogućnost da je usljed takvih nestručnih radnji radnika oštećene moglo doći do promjene na naponskim mostovima. Po mišljenju odbrane za sud je bitna i činjenica da se brojilo nalazilo van zgrade na listri objekta, a to dalje znači da je bilo dostupno bilo kome licu, pogotovo takvo oštećeno. U kojoj mjeri se radi o neprovjerenim tvrdnjama optužbe najbolje govori činjenica da se u predlogu navodi da se sporno brojilo nalazi „u objektu okrivljenog“ koja činjenica ne stoji, budući da je isto smješteno na zidu objekta koji je okrenut prema izuzetno prometnoj ulici. Takođe, u predlogu se kao datum prisvajanja energije navodi period od 07.07. do 16.09.2016. godine, a imajući u vidu činjenicu da je brojilo ugrađeno upravo 07.07.2016. godine, to bi proizilazilo da je okrivljeni navodno istog dana preduzeo sve radnje iz optužnog predloga koja činjenica ne stoji jer nije ni logična ,niti je potkrijepljena bilo kakvim pouzdanim dokazima. Pođe li se od pretpostavke da je uistinu do promjene na brojilu došlo upravo 07.07. onda je više nego jasno da je do te promjene došlo usljed nestručnih radnji radnika oštećene. S obzirom na izloženo, smatra da je sud na osnovu prednjeg mogao svjedočiti da nema dokaza da je njegov branjenik počinio krivično djelo koje mu je stavljeno na teret. Ostao je i pri navodima žalbe od 06.11.2017. godine, te u završnoj riječi predložio da sud okrivljenog oslobodi od optužbe.</span>
</li>
<p>&nbsp;</p>
<li>
<span class="span1">Okrivljeni Đ. Đ., je u svojoj odbrani istakao da ne priznaje krivično djelo stavljeno mu na teret, obzirom da ni u jednom zapisniku o kontroli njegovog brojnog mjesta nije učestvovao kao vlasnik brojila, niti je ijedan od tih zapisnika on potpisao. On je sa „C.-om“, potpisao jedan ugovor dana 08.08.2016. godine, o izmirenju duga na rate – u ratama od oko 120,00 eura, što smatra neprimjernim, gdje je jednu ili dvije rate od tih uplato, dok je drugi ugovor potpisao 28.09.2016. godine sa E. C., gdje je E. prihvatila to brojno mjesto. Ističe da je u glavnom ulazu njegovog objekta – porodična kuća sa dva ulaza postojalo zajedničko brojilo za oba stana, te kada je E. počela sa ugradnjom novih brojila na fasadama, krajem 2014. godine, on je ljude koji su ugrađivali taj sat pitao da li je moguće razdvojiti ta dva brojila, obzirom da je to bilo tehnički moguće. Njemu su ti ljudi rekli da je tehnički moguće, ali su ga uputili na E. C., gdje su mu rukovodioci – direktor firme D. D. i glavni operativac L. P. usmeno to odobrili, nakon čega je kupio sat i to brojilo je neko ugradio od tih električara, s tim da ne zna ko, odnosno da li je neko iz E. ili „C.-a“ s tim da je to bilo instalirano unutar njegove kuće, tačnije unutar garaže. Istakao je da su radnici očitavali to stanje na brojilu i za isto su stizali računi, ali mu ga nijesu htjeli legalizovati obzirom da se nalazi unutar objekta. Navedeno brojilo je atestirala firma iz C. „R. R.“, vlasništvo ing. R. R., nakon čega su ljudi, s tim da ne zna ko, odnosno da li je bio neko iz E. ili „C.-a“ navedeno brojilo premjestili na fasadu, s tim što se ne sjeća tačnog datuma, pretpostavlja negdje u maju ili junu 2016. godine. Dana, 07.07.2016. godine došla je kontrola radnika E. u sastavu L. M. i P. D., koji su došli da izvrše prijem ovog brojila i tom prilikom su konstatovali da sat na desnoj strani nije imao pombu, dok je na lijevoj imao plombu. Kako radnici nijesu mogli da zatvore vratašca na satu, oni su od njegovog sina Đ. A., koji je tada naišao, a njemu kasnije rekao, tražili makaze ili </span><span class="span1">elektrorezač, kako bi potkratili ta vrata i zatvorili ih. Tada su sačinili zapisnik koji je potpisao njegov sin Đ. A., i isti su fotografisali taj sat, s tim što oni te fotografije nikada nijesu dobili. Dana, 08.08.2016. godine, pozvan je u sjedište „C.-a“ u P., da potpiše ugovor o njegovom dugovanju u iznosu od 597,21 euro, od kojih rata je platio možda jednu ili dvije, a navedeni ugovor je potpisao zbog sina koji živi sa njim u istom ulazu, a koji ima troje maloljetne djece. Dana, 16.09.2016. godine, došla je kontrola iz „C.-a“ nenajavljeno i bez obavještenja njegovih ukućana, kontrolisala to stanje na brojilu, o kojoj kontroli ga je obavijestila njegova supruga, obzirom da se on nalazio u P. Zapisnik o kontroli je potpisao njegov sin Đ. A., koji je od prisutnog inženjera K., tražio da mu potvrdi da su oni samoinicijativno otvorili taj sat. Odgovorno tvrdi da ni on, ni niko od njegovih ukućana, nijesu prepravljali brojilo, niti na koji način uticali da isti pogrešno prikazuje. Ima sačuvane račune za utrošenu električnu energiju za 2015. i 2016. godinu, te smatra nemogućim da je jedna petočlana porodica mogla da utroši toliko struje koliko se navodi u prijavi, a posebno što ima račune za energiju, te je u avgustu 2016. godine, potpisao ugovor na dug od 597,21 eura, a prostom matematikom se može shvatiti da je za toliki period nemoguće napraviti toliku razliku u potrošenoj energiji, obzirom da ni on, ni njegov sin ne posjeduju proizvode ili druge mašine, koje bi crpile toliko električne energije. U prilogu je dostavio tužilaštvu fotokopiju navedenih ugovora. Nije učestvovao ni u jednoj radnji koja mu se optužnim aktom stavlja na teret. Njegovo porodično domaćinstvo u vremenskom periodu od 07.07. do 16.09.2016. godine sačinjavali su: njegov sin A., supruga M., supruga njegovog sina S. i njihovo troje maloljetne djece od kojih je najstarije osam godina.</span>
</li>
<p>&nbsp;</p>
<li>
<span class="span1">Ovlašćeni predstavnik „C.-a“ d.o.o. P., dipl.pravnik A. R., je u završnoj riječi izjavila da ostaje da u svemu pri navodima državnog tužioca. Pridružila se krivičnom gonjenju i postavila imovinsko pravni zahtjev od 3.495,76 € shodno obračunu za neovlašćenu utrošenu električnu energiju.</span>
</li>
<p>&nbsp;</p>
<li>
<span class="span1">Radi rasvjetljenja ove krivičnopravne stvari Sud je u dokaznom postupku proveo sljedeće dokaze: saslušao ovlašćenog predstavnika oštećenog „C.-a“ A. R., svjedoke Đ. A., Đ. M., Đ. S., P. D. i L. M., te na saglasan predlog stranaka umjesto neposrednog saslušanja pročitao iskaze svjedoka K. A.,iznijet na zapisnicima od 16.12.2016.godine,08.03.2017.godine i 18.05.2017.godine, M. O.,iznijet na zapisnicima od 16.12.2016.godinei 1.05.2017.godine,</span><span class="span1"> B. B.,iznijet na zapisniku od 13.09.2017.godine</span><span class="span1"> M. A.,iznijet na zapisniku od 13.09.2017.godine , pročitao nalaz i mišljenje vještaka elektro struke M. B. od 03.02.2017. godine i dopunu datog nalaza od 23.02.2017. godine, i pojašnjenja  vještaka elektrotehničke struke M. B. iznijeta na zapisniku od 08.06.2017.godine, pročitao nalaz i mišljenje vještaka elektro struke Ć. B. od 23.03.2017. godine,te pojašnjenja ovog  vještaka iznijeta na zapisniku od 08.06.2017.godine, pročitao usaglašeni nalaz i mišljenje vještaka elektrotehničke i elektrostruke dipl.ing. M. B. od 03.02.2017. godine i mr.sci.Ć. B., dat na zapisniku kod ODT-a u Cetinju  dana 23.03.2017. godine, pročitao zapisnik o kontroli mjernog mjesta „C.-a“ broj 3 od 07.07.2016. godine, pročitao dopis „C.-a“ broj 40-00-16100 od 27.03.2017. godine, izvršio uvid u električno brojilo marke "Iskra" broj 63117065 koje se nalazi na stambenom objektu okr. Đ. Đ. i pročitao izvod iz registra kaznenih evidencija Ministarstva pravde Crne Gore KE.br. 189/17 za od 13.09.2017. godine za okrivljenog Đ. Đ., te izvršio uvid u CD sa video snimkom demonstracije prethodnog plombiranja spornog brojila elektrodistributivnom plombom, te mogućnosti isključenja naponskih mostova bez oštećenja navedene plombe obavljene dana 08.03.2017. </span><span class="span1">godine u prostorijama ODT-a od strane svjedoka K. A., dipl.ing.elektrotehnike, zaposlenog u oštećenom „C. e. s.“ i fotografije priložene tom prilikom od strane istog svjedoka.</span>
</li>
<p>&nbsp;</p>
<li>
<span class="span1">Iz iskaza ovlašćenog predstavnika oštećenog „C.-a“ d.o.o. P., A. R., proizilazi da je kontrolom kod prijavljenog potrošača Đ. Đ. dana, 16.09.2016. godine, utvrđeno oštećenje distributivne plombe na poklopcu brojila br. 63117065, a na displeju trofaznog brojila takođe je utvrđeno da se utrošak električne energije registrovao samo preko jedne faze oznake L1, zato što su bila isključena dva naponska mosta, tako da se utrošena energija preko istih nije mogla registrovati na mjernom uređaju. Izvršenje ovog djela otkrili su radinici „C.-a“ d.o.o. P. region 2: K. A., M. O., B. B. i M. A., što su konstatovali zapisnikom br. 001506 od 16.09.2016. godine. Kao ovlašćeni predstavnik oštećenog pridružila se krivičnom gonjenju protiv okrivljenog Đ. Đ. i postavila imovinskopravni zahtjev u ukupnom iznosu od 3.495,76 eura,a shodno obračunu za neovlašćeno utrošenu električnu energiju.</span>
</li>
<p>&nbsp;</p>
<li>
<span class="span1">Svjedok K. A.je u svom iskazu, naveo da je zaposlen u „C.-u“ u svojstvu dipl.ing. elektotehnike. Dana, 16.09.2016. godine, zajedno je sa kolegama: M., B. i M., vršio kontrolu brojila potrošača Đ. Đ., te su prilikom kontrole jednog brojila koje su tada uočili utvrdili da iz istog ide još jedan kabl u nepoznatom smjeru, pa su gospođu koja je tu bila prisutna u kući, a još im je rekla da je supruga Đ. Đ.,  pitali da li zna gdje dalje ide taj kabl, te ih je ona uputila na drugi ormarić, koji se nalazio na fasadi drugog ulaza - cjeline kuće. Kada su otvorili taj drugi ormarić, zatekli su "Iskrino" digitalno brojilo, te kako je brojilo pokazivalo prisustvo samo jedne faze, provjerili su na prvom ormaru da li su tamo prisutne sve tri faze. Kako je tamo sve bilo uredu, posumnjali su da su na drugom brojilu raskačeni mjerno - naponski mostovi. Njegov kolega M. O. mu je tada sugerisao da ponovo pozovu gospođu Đ., koja je tada već bila ušla u kuću, kako bi prisustvovala, obzirom da su morali da skinu plombu. Gospođa je bila prisutna dok su skidali plombu, te su po skidanju plombe uočili  nepravilnosti, odnosno da su raskačeni navedeni mjerno - naponski mostovi, nakon čega su to pokazali gospođi i rekli joj da brojilo nije uredu. On je tada kontaktirano sa njihovom centralom, te mu je rečeno da je vlasnik tog brojila Đ. Đ., muž gospođe, te da je to brojilo bilo u fazi prijema u sklopu akcije legalizacije prijema nelegalnih potrošača. Tada su tražili od gospođe da dođe njen suprug, ali on nije došao, ne zna iz kog razloga. Kada su sastavili zapisnik pojavio se sin Đ. Đ., koji je potpisao zapisnik. Isti mu je tada tražio da posvjedoči da je na brojilu bila prisutna plomba, što je zaista i nesporno, međutim, plastični poklopac od brojila sa donje strane bio je izrezan, tako da se odšrafljivanjem drugog šarafa i povlačenjem - natezanjem poklopca ka sebi, moglo doći do tih mjernih mostova, a da se ne ošteti navedena plomba. Navodi i to da je na lijevoj strani poklopca, tačnije na lijevom šarafu, stajala elektrodistributivna kodirana plomba, da na drugom desnom šarafu nije bilo navedene plombe, i da je s obzirom da je taj poklopac od brojila bio skraćen, a izrađen je od plastične materije, te samim tim i savitljiv, moguće je da se otpuštanjem desnog šarafa isti oslobodi povlačenjem prema sebi, tako da se ostvari mogućnost da se šrafcigerom ili nekim drugim podesnim predmetom uđe i dopre do unutrašnjosti brojila ispod poklopca, tj. do naponskih mostova koji se povlačenjem plastičnih kontakata u vidu klizača prema gore lako isključuju, tj. onesposobljavaju se za mjerenje utrošene električne energije u toj fazi, a da elektrodistributivna plomba koja se nalazi na lijevoj strani poklopca ostane neoštećena, s tim što su u konkretnom slučaju dvije faze bile razmošćene. Dalje je  naveo da </span><span class="span1">što se tiče samog brojila isto </span><span class="span1">nije mnogo komplikovano jer se sastoji od jednog plastičnog poklopca i isti se može pomjerati šrafcigerom, tim prije što je plastika na ovom brojilu bila razrezana sa donje strane, a nije mu poznato ko je to uradio, misli da su to njihovi radnici uradili, obzirom da su kontakti jaki pa da ih nebi prorezali, ali što je u svakom slučaju omogućilo lakši kontakt jer sa jednom plombom se lako pomjeri, a da se plomba ne ošteti. Plomba nije bila oštećena i uredno je stajala i nikakve naznake nije bilo da je neko manipulisao sa plombom. Evidentirali su sve što su zatekli, a svaku nepravilnost su dužni da unesu u zapisnik, plomba nije bila oštećena. Insistirao je da se u zapisniku unese činjenica, tj. da pravilno urade zapisnik jer nije svojeručno pisao, ali evidentiran je broj plombe i niko drugi nije insistirao da se unesu podaci o stanju plombe. Nakon izvršenog  uvida u zapisnik o kontroli mjernog mjesta C.-a broj 001506 od 16.09.2016. godine u kojem je konstatovano da je ʺ...primijećeno na poklopcu brojila oštećena distributivna plomba....</span><span> </span><span class="span1">ʺ, naveo je da je tačno stanje koje je konstatovano u samom zapisniku. Bio je prisutan kad je zapisnik sačinjavan, kada je pročitan sinu okrivljenog Đ. A., greška je u imenu jer je u zapisniku navedeno ʺA.</span><span> </span><span class="span1">ʺ tako da je ostao pri onome što je konstatovano u samom zapisniku, te njegove tvrdnje da je plomba bila ispravna su iz razloga što je protek vremena učinio da zaboravi tu činjenicu. Sve ono što se tog dana desilo je unijeto u zapisnik i to je tačno i to je činjenica iza koje može da stoji. Što se tiče sina okrivljenog njemu je pročitana sadržina zapisnika i isti je potpisao zapisnik tako da se saglasio sa onim što je u zapisniku navedeno. Isti ga je tog dana pitao da li će o onome što je konstatovano u zapisniku posvjedočiti pred sudom što je potvrdio. Isti je bio iznenađen sa zatečenim stanjem na brojilu i tvrdio je da o tome ne zna ništa i da je to neko dugi napravio. U konačnom je istakao je da ostaje pri iskazu koji je dao  pred sudom i koji je u saglasnosti sa zapisnikom od 16.09.2016. godine. </span><span class="span1">Dana, 08.03.2017. godine, u prostorijama Osnovnog državnog tužilaštva u Cetinju  prikazao je i demonstrirao, prethodno izvršivši plombiranje spornog brojila elektrodistributivnom plombom, navedeni postupak isključenja naponskih mostova bez oštećenja navedene plombe, što se vidi na CD-u sa video snimkom, te priloženim fotografijama na kojima se jasno da uočiti zatečeno stanje na brojilu okrivljenog dana, 16.09.2016. godine, odnosno iz istih se jasno vidi da su isključena dva naponska mosta, tj. da je na displeju samo oznaka L1. Iz priloženih fotografija vidi se da se brojilo nalazi na stambenom objektu koji koristi okrivljeni.</span>
</li>
<p>&nbsp;</p>
<li>
<span class="span1">Svjedok M. O. je u svom iskazu naveo da je zaposlen u „C.-u“ u svojstvu električara i da je zajedno sa kolegama: K., B. i M. dana, 16.09.2016. godine, vršio kontrolu brojila potrošača Đ. Đ., te da su prilikom kontrole jednog brojila uočili da iz istog ide još jedan kabl u nepoznatom smjeru, pa su gospođu, koja je tu bila prisutna u kući, a još im je rekla da je supruga Đ. Đ., pitali da li zna gdje dalje ide taj kabl, te ih je ona uputila na drugi ormarić koji se nalazio na fasadi drugog ulaza - cjeline kuće. Kada su otvorili taj drugi ormarić, zatekli su "Iskrino", digitalno brojilo, te kako je brojilo pokazivalo prisustvo samo jedne faze, provjerili su na prvom ormaru da li su tamo prisutne sve tri faze. Kako je tamo sve bilo u redu, posumnjali su da su na drugom brojilu raskačeni mjerno - naponski mostovi. On je tada sugerisao svom pretpostavljenom K. A. da ponovo pozovu gospođu Đ., koja je tad već bila ušla u kuću, dok skidaju plombu, te su po skidanju plombe uočili nepravilnosti, odnosno da su raskačeni navedeni mjerno - naponski mostovi, nakon čega su to pokazali gospođi i rekli joj da brojilo nije uredu. Oni su sastavili zapisnik i fotografisali navedeno brojilo i taj zapisnik je potpisao momak koji je došao kada su oni to već sve završili, a koji im je rekao da je sin Đ. Đ. Istakao je da je na navedenom brojilu plomba bila </span><span class="span1">postavljena, ali da je plastični poklopac od brojila bio isječen, tako da se pomjeranjem jednog šarafa taj jedan dio mogao odvojiti i vratiti bez da se plomba ošteti, te su se na taj način šrafcigerom mogli raskačiti navedeni mjerno - naponski mostovi. </span><span class="span1">Navodi da je kod tužioca tog dana rekao to isto ,te da se ne sjeća kontrole i da ostaje pri onome što je konstatovano u sačinjenom zapisniku o toj kontroli od 16.09.2016. godine. Nakon što mu je predočen zapisnik o kontroli mjernog mjesta C.-a broj 001506 od 16.09.2016. godine, istakao je da je saglasan sa stanjem konstatovanim u sačinjenom zapisniku o kontroli mjernog mjesta. Zapisnik o kontroli mjernog mjesta, je potpisao, a isti je koliko mu se čini pisao B. B. i nije ga pročitao jer je slušao što je pisao. Istakao je i to da se ne sjeća sina okrivljenog koji je potpisao zapisnik prilikom kontrole, zna da je neko potpisao, a bila je i neka žena.</span>
</li>
<p>&nbsp;</p>
<li>
<span class="span1">Svjedok M. A. je u svom iskazu, naveo da se </span><span class="span1">sjeća kontrole koja je bila u stanu okrivljenog dana, 16.09.2016. godine i da je prisustvovao istoj sa više svojih kolega. Tu su bili: K., M. O., B. B., a bilo je još nekih lica za koje nije bilo prostora da se potpišu na zapisniku pa zato nijesu ni evidentirani, a ne sjeća se sve ko je još i bio. Kolega M. je kontrolisao brojilo dok su oni bili pored njega. Kada su otvorili ormar pozvali su žensku osobu koja se predstavila kao majka i pozvali su je da prisustvuje kontroli. Plomba na brojilu je bila oštećena, te su oni zatim skinuli plombu, tačnije skinuo je kolega M. O. Nakon toga je skinuo poklopac i utvrđeno je da su ispod poklopca bile skinute dvije naponske kleme - mosta i utrošak električne energije se nije mjerio. Ova žena koju je pomenuo je bila ispred kuće, te je nakon završetka kontrole zvala sina kojeg su čekali nekoliko minuta dok je došao i istom pokazali zatečeno stanje. To lice se predstavilo ali se sada ne sjeća kako se zove. Objašnjeno mu je od strane kolege M. o čemu se radi, a isti je rekao da o tome ne zna ništa. Ne može se sjetiti da li je taj čovjek lice koje je potpisalo zapisnik. Nije se sjećao ni na koji način je plomba oštećena, tj. ne zna kako bi pojasnio način oštećenja plombe. Iz oznake vidi da se radi o plastičnoj kodiranoj plombi, ali se nije mogao sjetiti na koji način je bila oštećena. Takođe ova ekipa imala je glavnog šefa, a to je K. A., a zapisnik je sačinjavao M. O.</span>
</li>
<p>&nbsp;</p>
<li>
<span class="span1">Svjedok B. B. je u svom iskazu, naveo da se sjeća kontrole koja je vršena na mjernom mjestu potrošača Đ. Đ. Samim dolaskom na lice mjesta utvrdili su da na displeju ima samo jedna faza, a radi se o ʺIskrinomʺ bijelom brojilu. Kontroli nije prisustvovao sami potrošač već jedna žena koja se predstavila kao majka. Kontrolu samog brojila je vršio M. O., a tu je bio i inženjer K. A., on i M. i još kolega, ali kako ih je bilo dosta tako se jedan dio njihovih kolega povukao i nije pratio kontrolu. Plomba na poklopcu je bila malo oštećena, ali ne i prekinuta. Međutim, pojašnjava da su ta brojila jako specifična, odnosno da se može desiti da je plomba zdrava, a da se priđe brojilu na način što se poklopac povuče na jednu stranu, s tim što se ne mogu skinuti sve tri naponske kleme. Iz tog razloga on lično praktikuje da plombira brojilo na način što žice provuče kroz plombu, tako da se poklopac ne može uopšte pomjeriti, dakle na poklopcu brojila se nalaze dva šarafa na dva različita kraja, na jednom kraju se nalazi plomba i kada se se druge strane pristupa brojilu upravo se dešava oštećenje na plombi, što je po njegovom  mišljenju i u ovom predmetu slučaj jer kada su skinuli poklopac utvrdili su da su dvije naponske kleme skinute. Potrošač je kasnije došao i kada mu je pojašnjeno što se dešava sa brojilom isti je izgledao iznenađen. O. M. je sačinjavao zapisnik. Bio je prisutan svo vrijeme vršenja kontrole i vidio je sve ove nepravilnosti na samom brojilu. Sami objekat je bio zaključan i u njega nijesu ulazili, ali nije bilo potrebe ni da ulaze jer se zna što se dešava kad su otkačene naponske </span><span class="span1">kleme. Objašnjavajući da je plomba malo oštećena mislio je kao da je stiskana – utučena i na zapisniku su napisali da je plomba oštećena. Navodi i to da zapisnik nije on sačinjavao i sve jedno mu je da li je plomba malo ili puno oštećena.  </span>
</li>
<p>&nbsp;</p>
<li>
<span class="span1">Svjedok L. M. je u svom iskazu, naveo da je </span><span class="span1">zaposlen u „C.-u“ u svojstvu električara i dana, 07.07.2016. godine, sa kolegom P. D. bio je na objektu Đ. Đ., iz C., kada su kontrolisali tzv. „ožičenje“ i plombirali brojilo. Sjeća se da su tada šlajfericom otkinuli, tj. skratili poklopac od brojila u donjem dijelu, zbog dovodnog i odvodnog ožičenja. Kada su završili slikali su navedeno brojilo i isto je imalo sve tri faze, što je jasan dokaz da su svi naponski mostovi bili uključeni i isto je bilo uredno plombirano na jednoj strani brojila. Navedeni zapisnik potpisao je Đ. Đ. Istakao je da se navedeno brojilo nalazi na fasadi kuće oko 1,70m - 1,80m visine i nije siguran da li je moguće nategnuti brojilo i šrafcigerom isključiti jedan naponski most, a da se ne ošteti plomba. Dodao je i to da nije </span><span class="span1">prisustvovao kontroli mjernog mjesta okrivljenog, već je sa kolegom P. D. vršio ugradnju, odnosno izmiještanje brojila. Nijesu isključili dva naponska mosta na brojilu i o tome postoji fotografija koja potvrđuje da su mjerno mjesto ostavili ispravno. Kidanje poklopca su izvršili radi odvodnih i dovodnih kablova. Brojilo je ostalo plombirano nakon što su završili svoj dio posla.</span>
</li>
<p>&nbsp;</p>
<li>
<span class="span1">Svjedok P. D. je u svom iskazu naveo da je </span><span class="span1">zaposlen u „C.-u“ u svojstvu električara i da je na ljeto 2016. godine, dva puta dolazio do objekta Đ. Đ. u C., i to prvi put 27.06.2016. godine, kada je bio u kontroli sa kolegom L. V. kada je brojilo bilo unutar objekta, zbog čega nije bilo po tehničkom propisu, već je potrošaču dat rok da brojilo izmjesti van objekta. O tome je priložio zapisnik u fotokopiji. Drugi put je bio sa kolegom L. M. dana, 07.07.2016. godine, kada je utvrđeno da je Đ. Đ. otklonio nepravilnost, tj. brojilo izmjestio na fasadu objekta, što je bilo po tehničkom propisu. Njegov kolega i on su tada kontrolisali tzv „ožičenje“ i plombirali brojilo. Sjeća se da su tada šlajfericom otkinuli, tj. skratili poklopac od brojila u donjem dijelu, zbog dovodnog i odvodnog ožičenja. Kada su završili slikali su navedeno brojilo i isto je imalo sve tri faze, što je jasan dokaz da su svi naponski mostovi bili uključeni i isto je bilo uredno plombirano na jednoj strani brojila. Navedeni zapisnik potpisao je Đ. Đ.. Istakao je da se navedeno brojilo nalazi na fasadi kuće oko 1,70m - 1,80m visine i nije siguran da li je moguće nategnuti brojilo i šrafcigerom isključiti jedan naponski most, bez da se ošteti plomba. Takođe je </span><span class="span1">pojasnio da je skraćenje poklopca od brojila u donjem dijelu moralo biti izvršeno kako bi se omogućilo plombiranje brojila i on je  mjerno mjesto ostavio u ispravnom stanju. U nastavku postupka istakao je da nijesu isklju</span><span class="span1">čii </span><span class="span1">dva naponska mosta na brojilu i da o tome postoji fotografija koja potvrđuje da su mjerno mjesto ostavili ispravno plombirano, priključeno na elektrodistribuivnu mrežu pod naponom što se vidi na brojilu: L1, L2, L3, nakon čega je i sam predstavnik potrošača potpisao zapisnik, a misli na sina okrivljenog Đ. Đ. Dovod i odvod kablova se nije mogao uredno dovesti bez da se poklopac odreže, a to je zajedno radio sa L. M. i predstavnikom potrošača odnosno sinom okrivljenog Đ. Đ. To su izvršili radi odvodnih i dovodnih kablova. Nemoguće je napraviti da se manipuliše, tj. da se maknu naponske kleme. Brojilo je ostalo plombirano nakon što su završili svoj dio posla. On i L. M. su donijeli odluku da se brojilo reže jer na drugačiji način se nije moglo omogućiti uredno snabdijevanje električne energije.</span>
</li>
<p>&nbsp;</p>
<li>
<span class="span1">Svjedoci Đ. A., sin okrivljenog, Đ. M., supruga okrivljenog i Đ. S., snaha okrivljenog su se koristili svojim zakonskim pravom predviđenim članom 109. stav 1. tačka 1. i 2. ZKP-a i nijesu svjedočili u postupku koji se vodi protiv okrivljenog Dj. Đ.</span>
</li>
<p>&nbsp;</p>
<li>
<span class="span1">Iz nalaza i mišljenja vještaka elektro struke ing. M. B. od 03.02.2017. godine  proizilazi da distributivna plomba koja nosi oznaku isporučioca električne energije se postavlja na zaštitnom poklopcu električnog brojila i kako sama riječ kaže štiti mjerni uređaj od nepoželjnih intervencija. Plombiranje brojila vrše radnici isporučioca električne energije koji su zaduženi za svoje organizacije specijalnim kliještima za plombiranje prilikom registracije novih potrošača koji se uvode u bazu podataka. U ovom slučaju je zatečena plomba na zaštitnom poklopcu, a nakon njenog uklanjanja radnici su ustanovili da su pomjerena dva naponska mosta. Ne isključuje se mogućnost da je radnik isporučioca električne energije zaboravio da provjeri naponske mostove prije nego je izvršio plombiranje. Komisija isporučioca je na zapisniku o saslušanju svjedoka dana 16.12.2016. godine priznala da je prilikom kontrole na poklopcu brojila zatekla urednu distributivnu plombu. To definitivno znači da okrivljeni nije mogao onesposobiti brojilo. Za slučaj da se utvrdi odgovornost okrivljenog tada bi se obračunska snaga utvrđivala na osnovu nominalne vrijednosti struje brojila i nominalnog napona što bi dalo za rezultat 39,4 Kw. Ako brojilo nije registrovalo ukupno preuzetu elektičnu energiju, obračun se vrši tako što se obračunska snaga množi sa 360 mjesečnih radnih sati što za rezultat daje 1.4216,4 Kw na mjesečnom nivou čiji je novčani ekvivalent 790,14 eura sa PDV-om. Za period od 07.07.2016. godine i sa 16.09.2016. godine osumnjičeni je mogao nelegalno oduzeti iz mreže isporučioca 18.955,2 Kw električne energije čiji bi novčani ekvivalent iznosio 10.53,52 eura sa PDV-om. Iz dopune datog nalaza i mišljenja od 23.02.2017. godine proizilazi da pri činjenici da je na zaštitnom poklopcu zatečena ED plomba ne postoji mogućnost djelovanja na naponske mostove, neovisno na obrezivanje donjeg dijela zaštitnog poklopca, natezanjem poklopca ka sebi ili kojim drugim načinom. Mogućnost djelovanja na naponske mostove mogla se dogoditi prilikom izmještanja brojila iz prostorije na fasadu objekta za koji vremenski interval nedostaju podaci o eventualnoj neregularnosti naponskih mostova. Pojasnio je svoj stav prilikom usaglašavanja nalaza i mišljenja sa vještakom elektro struke Ć. B., ističući da su to  dva pitanja na koje su dali istovjetan odgovor, a upravo se radi o mogućnostima mjerenja utrošene elekrtične energije preko predmetnog električnog brojila, da li se električna energija mogla oduzimati nelegalno pod uslovom da je na zaštitnom poklopcu postojala elektrodistributivna plomba i da je taj poklopac bio znatno skraćen od strane radnika isporučioca električne energije. Postoje dva tipa mjernog uređaja tog proizvođača kod kojih se naponski mostovi mogu pomjerati klizanjem u horizontalnom položaju i u vertikalnom položaju. Svakako je povoljnija situacija za nelegalno oduzimanje energije ako je predmetno brojilo opremljeno sa vertikalnim klizačima što je u predmetnom slučaju i bio slučaj. Njegova opažanja nakon izuzimanja iz mjerne grupe E. jednog tipa takvog brojila dovela su do konstatacije da se natezanjem poklopca iznad mjernih mostova može djelovati samo na jedan most i time učinjeti nelegalnom potrošnja po jednoj fazi, dočim je kolega Ć. uz slični napor došao do zaključka da se tako može djelovati na dva naponska mosta. Međutim, pošto je elektrodistributivna plomba zaštitinik od bilo kakvog djelovanja nepoželjnog na električnom brojilu njegov zaključak je da se u uslovima neoštećenog zaštitnog poklopca nije mogla događati nelegalna potrošnja. Pravo je čudo kako su radnici isporučioca električne energije na licu mjesta kratili zaštitni poklopac što je primijetio iz spisa predmeta i opisao, a u brojilo mogu da uđu presjeci i do 35 mm</span><sup class="sup1">2</sup><span class="span1">, pa cijeni da sama ta radnja ne može abolirati odgovornost radnika elektroprivrede za učinjeni čin. Ono što je bio još predmet njihovog sučeljavanja je i način obračuna preuzete energije. I dalje će među vještacima to biti sporno iz prostog razloga što isporučilac </span><span class="span1">električne energije u istinu u skladu sa Pravilnikom uspostavlja račune, ali njegov prilaz - gubici na računima je nešto drugačiji nego kod nekog broja njegovih kolega iz prostog razloga što gubici u njihovim mrežama iznose do 18%, dok u evropskim mrežama teško da prelaze 8% i konačno on obračunava u svojim nalazima uvjek očitanu i preuzetu električnu eneregiju u skladu sa metodologijom za obračunavanje na koju dodaje gubitke od 8% i svakako PDV, to je za njega konačna cijena koju potrošač treba da plati i spreman je da je brani na svakom mjestu, a naročito iz razloga što je Zakonom o energetici precizirana granica isporuke električne eneregije između potrošača i isporučioca i upravo je to mjerno mjesto. Sve ovo je utvrđeno i uvidom u sami predmet vještačenja.</span>
</li>
<li>
<span class="span1"></span>
</li>
<li>
<span class="span1">Vještak</span><span class="span2"> </span><span class="span1">elektrotehničke struke Ć. B. u svom iskazu navodi da je zahvat koji je izveden na brojilu nepotreban i nedozvoljen. Nepotreban je, jer su kleme brojila takvih dimenzija da ako žila provodnika može da uđe u klemu izolacija te žile može da stane u kućište, znači nema potrebe modifikovati brojilo. Zašto je nedozvoljena - brojilo je mjerna sprava koju nije dopušteno modifikovati. Poklopac brojila ima jasno određenu svrhu da spriječi manipulaciju sa djelovima brojila, u tu svrhu poklopac je profilisan – dekapiran, modifikacija koja je izvedena na poklopcu je poništila efekat dekapiranja i poklopac je postao savitljiv tako da je moguće natezanjem poklopca pristupiti naponskim mostovima bez uklanjanja distributivne plombe. Što se tiče mjernog metoda obračuna utrošene električne energije smatra da se treba koristiti odredbama Pravilnika. Takođe, usaglasio se sa kolegom iz razloga što je Pravilnik po malo u koliziji sa praksom, analizom na osnovu iskustava u dosadašnjem radu, da se zaključiti da je Pravilnik malo prejako postavljen, odnosno da se dobijaju rezultati koji se mogu teško u praksi ostvariti, to je bio razlog za usaglašavanje. Sve ovo je utvrđeno uvidom u sami predmet vještačenja. Pojasnio je da je lakše raditi sa brojilom koje je fiksirano na zidu, jer nema potrebe da se okreće, pristup mostovima je samo iz jednog pravca. Ovo se nije moglo desiti potezanjem kabla jer je isti krut, a mostovi su iznad kabla, dakle nije fizički moguće potezanjem kabla djelovati na most, a što je potvrdio i vještak M. B. </span>
</li>
<p>&nbsp;</p>
<li>
<span class="span1">Iz nalaza i mišljenja vještaka elektro struke Ć. B. od 23.03.2017. godine proizilazi da su mu na uvid stavljeni svi kompletni spisi predmeta Osnovnog državnog tužilaštva u Cetinju Kt.br. 180/16, kao i sporno brojilo br. 63117065, koje je bilo montirano na objektu osumnjičenog Đ. Đ., iz C., na kojem se nalazi neoštećena plomba br.EDPGAB24997 postavljena od strane K. A., radi demonstracije, te da je nakon pregleda spisa predmeta, ispitao u radionici predmetno brojilo, te tako dao mišljenje da donji dio poklopca klembera je odrezan kako je navedeno u spisima predmeta. Navedena intervencija je protivna propisima, jer je omogućila onemogućavanje registrovanja utrošene električne energije. Odgovornost za ovaj akt leži na osobi koja je izvršila rezanje poklopca i plombiranje brojila. Nakon toga je testirao da li se može odšrafljivanjem - pomjeranjem desnog šarafa i povlačenjem - natezanjem poklopca ka sebi, mjerno-naponski mostovi isključiti uz pomoć šrafcigera bez oštećenja plombe, te je takođe izvršio testiranje, pri čemu je uz odšrafljivanje desnog šarafa, uz pomoć improvizovane alatke-žice od 3 mm sastavljene na vrhu od 90 stepeni uspio da isključi srednji i desni naponski most, bez oštećenja navedene plombe. Napominje da je isto bilo moguće, upravo zbog rezanja donjeg dijela poklopca, obzirom da je taj isječeni dio poklopca davao mehaničku krutost, koja poslije rezanja više nije postojala. Dakle, da je poklopac bio čitav - ispravan tu radnju ne bi bilo moguće izvesti bez oštećenja plombe. Njemu kao stručnjaku je nejasno zašto je uopšte taj </span><span class="span1">poklopac kraćen, obzirom da redna klema-klember je dovoljnog otvora da primi kablove do 35 mm</span><sup class="sup1">2</sup><span class="span1">, tako da izolacija kablova nije prevelika, a nigdje u praksi se kućni priključak ne izvodi sa kablovima debljim od 16 m</span><sup class="sup1">2</sup><span class="span1">, tako da smatra da nije postojala potreba da se vrši skraćivanje. Za određivanje količine bespravno preuzete električne energije nalazi da je obračun br. 167/22/16 od strane stručne službe C.-a izrađen, u skladu sa Zakonom o energetici, Metodologijom za obračun i naplatu neovlašćeno preuzete električne energije i Odlukama o cijeni Regulatorne agencije koje važe u periodu izvršenja djela. Navedeni obračun glasi na iznos od 3.459,76 eura, sa uključenim porezima i dažbinama. Metodologija kojom se služio obračunavač uzima u obzir za obračunsku snagu struju brojila koja je 60 ampera, napon brojila koji je 400 volti, tako da obračunska snaga iznosi 39,49 kilovati, broj radnih sati u mjesecu prema metodologiji je 360, što na dnevnom nivou čini 12 sati, period oduzimanja energije je prema zadatku vještaka 71 dan. Međutim, u realnom životu navedene brojke su pretjerane, te bi usljed toga za obračun faktički utrošene električne energije prihvatio metodologiju obračuna koju je primijenio vještak M. B., te je sa istim u potpunosti saglasan. </span>
</li>
<li>
<span class="span1"> </span>
</li>
<li>
<span class="span1">Iz usaglašenog nalaza i mišljenja vještaka elektrotehničke i elektrostruke dipl.ing.     M. B. od 03.02.2017. godine i mr.sci. Ć. B. proizilazi da je donji dio poklopca klembera odrezan kako je to navedeno u spisima predmeta. Navedena intervencija je suprotna propisima jer je omogućila onemogućenje registrovanja utrošene električne energije. Odgovornost za ovaj akt leži na osobi koja je izvršila rezanje poklopca i plombiranje brojila nakon toga. Smatraju da se uz pomoć improvizovane alatke može isključiti srednji i desni naponski most, bez oštećenja navedene plombe. Napomenuli su da je isto bilo moguće, upravo zbog rezanja donjeg dijela poklopca, obzirom da je taj isječeni dio poklopca davao mehaničku krutost koja poslije rezanja više nije postojala. Dakle, da je poklopac bio čitav – ispravan, ovu radnju ne bi bilo moguće izvesti bez oštećenja plombe. Nejasno je zašto je uopšte ovaj poklopac kraćen, obzirom da redna klema – klember je dovoljnog otvora da primi kablove do 35 mm</span><sup class="sup1">2</sup><span class="span1">, tako da izolacija kablova nije prevelika, a nigdje u praksi se kućni priključak ne izvodi sa kablovima debljim od 16 mm</span><sup class="sup1">2</sup><span class="span1">, odnosno smatraju da nije postojala potreba da se vrši skraćivanje. U pogledu vrijednosti utrošene električne energije obračun br. 167/22/16 izrađen od strane stručne službe C.-a je u skladu sa Zakonom o energetici, Metodologijom za obračun i naplatu neovlašćeno preuzete električne energije i Odlukama o cijeni Regulatorne agencije koje važe u periodu izvršenja djela Navedeni obračun glasi na iznos od  3.495,76 eura sa uključenim porezima i dažbinama. Metodologija kojom se služio obračunivač uzima u obzir za obračunsku snagu struju brojila koja je 60 ampera, napon brojila koji je 400 volti, tako da obračunska snaga iznosi 39,49 kilovati, broj radnih sati u mjeseci prema metologiji je 360, što na dnevnom nivou čini 12 sati, period oduzimanja energije je bio 71 dan. Međutim, u realnom životu navedene brojke su pretjerane, te bi uslijed toga za obračun faktički utrošene električne energije, a obzirom na prosječnu potrošnju srednje imućnog domaćinstva i na broj električnih uređaja u stanju, te provedeno vrijeme korišćenja, realna potrošnja iznosila 1.053,52 eura sa PDV-om.</span>
</li>
<p>&nbsp;</p>
<li>
<span class="span1">Iz zapisnika o kontroli mjernog mjesta „C.-a“ broj 3 od 07.07.2016. godine, proizilazi da je navedenog dana vršena kontrola kod potrošača Đ. Đ. te da su u zapisnik uneseni podaci o mjernom mjestu. Takođe u opisu stanja zatečenog kod potrošača je navedeno da je isti oduzimao električnu energiju na način što je svoj objekat priključio na elektrodistributivnu mrežu bez elektroenergetske saglasnosti. Potrošač </span><span class="span1">je dužan postaviti „C.“ - GEGIOM 2 potrebnu dokumentaciju - dokaz o izmirenju za neovlašćeno preuzetu energiju ili potpisan protokol o dinamici plaćanja, ATEST o ispravnosti el. instalacija objekta sa šemom bilansa snaga. Krajnji rok za dostavu dokumentacije je najkasnije do 17.07.2016. godine. Potrošač je takođe otklonio nepravilnost, tj. brojilo iz objekta je izmjestio na fasadu objekta - po tehničkom propisu. Potrošač ne dozvoljava isključenje. Drugi dio i polovina objekta brojila su dostupni za očitavanje i kontrolu. Kontrolu su izvršili P. D. i L. M. Za predstavnika potrošača zapisnik je potpisao Đ. Đ. </span>
</li>
<li>
<span class="span1"> </span>
</li>
<li>
<span class="span1">Iz zapisnika o kontroli mjernog mjesta „C.-a“ broj 001506 od 16.09.2016. godine, proizilazi da je navedenog dana vršena kontrola kod potrošača Đ. Đ. u C. Navedeno je da je na poklopcu brojila primijećena oštećena distributivna plomba a na displeju trofaznog brojila samo jedna faza L1. Potrošač je oduzimao neovlašćeno električnu energiju jer je isključio dva naponska mosta, tako da se ta utrošena energija preko ove dvije faze – naponska mosta nije mogla registrovati. Mjerno mjesto je dovedeno u ispravno stanje. Potrošač je isključen i plombiran. Brojilo ponovo rasplombirano i dovedeno u ispravno stanje - plombirano na oba kraja sa kliještima 2001/26. Potrošač koristi od uređaja: klimu, električni šporet, bojler, kućne aparate. Zapisnik su uredno potpisala lica koja su kontrolu izvršila: K. A., M. O., B. B. i M. A., kao i predstavnik potrošača Đ. A. Nijesu konstatovane primjedbe na zapisnik. Sve navedeno je u skladu sa priloženim fotografijama sačinjenim naznačenom prilikom.</span>
</li>
<p>&nbsp;</p>
<li>
<span class="span1">Iz dopisa C.-a broj 40-00-16100 od 27.03.2017. godine proizilazi da demontiranje spornog brojila niko nije tražio, brojilo se nalazilo na spisku tradicionalnih brojila na AMM traforeonu. U cilju kompletiranja AMM traforeona sačinjen je spisak tradicionalnih brojila na tom traforeonu među kojima je bilo to sporno brojilo. Kako je postojala obračunata neovlašćena potrošnja na spornom brojilu saglasnost da se ugradi daljinsko brojilo a nakon toga isključi dao je šef centra za mjerenje V. I. L. V. i P. B. su izvršili demontažu starog i ugradnju novog brojila, a u prilogu je zapisnik o zamjeni brojila iz kojeg se vidi da su naznačene radnje preduzete dana, 23.12.2016. godine.</span>
</li>
<p>&nbsp;</p>
<li>
<span class="span1">Nakon izvršenog uvida u električno brojilo marke ʺIskraʺ broj 63117065 koje se nalazilo na stambenom objektu okrivljenog Đ. Đ. proizilazi da se radi o brojilu koje je koristio okrivljeni i na kojem su zatečena isključena dva naponska mosta, a na istom je uočljivo da je poklopac od brojila u donjem dijelu otkinut, to jeste skraćen. </span>
</li>
<p>&nbsp;</p>
<li>
<span class="span1">Iz izvoda iz registra Kaznenih evidencija Ministarstva pravde Crne Gore KE.br. 189/17 od 13.09.2017. godine proizilazi da okrivljeni Đ. Đ. ranije nije osuđivan. </span>
</li>
<p>&nbsp;</p>
<li>
<span class="span1">Sud je nakon ocjene navoda optužnog predloga, odbrane okrivljenog, te ostalih provedenih dokaza, kako pojedinačno, tako i u njihovoj međusobnoj ukupnosti, stanovišta da nije dokazano da je okrivljeni Đ. Đ. učinio krivično djelo stavljeno mu na teret.</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva na Cetinju Kt.br. 180/16 od 30.03.2017. godine stavljeno je na teret okrivljenom da je u vremenskom periodu od 07. jula 2016. godine do 16.septembra 2016. godine, u svom stambenom objektu koji se nalazi u C., svjestan svog djela, čije je izvršenje htio i svjestan da je ovo djelo zabranjeno, u namjeri da sebi pribavi protivpravnu imovinsku korist u iznosu od preko </span><span class="span1">150,00 eura, protivpravno oduzeo i prisvojio električnu energiju, vlasništvo oštećenog C. e. s., u količini od 18955.2 KWh, ukupne novčane vrijednosti od 1.053,52 eura, na način što je na električnom brojilu marke „Iskra“, broj 63117065, upotrebom improvizovane alatke isključio dva naponska mosta, tako da se utrošena električna energija preko istih nije mogla registrovati na mjernom uređaju, što su utvrdila ovlašćena službena lica C. e. s. dana, 16.09.2016. godine, prilikom kontrole tog mjernog mjesta, čime bi izvršio krivično djelo krađa iz člana 239. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Krivično djelo krađa iz člana 239. stav 1. Krivičnog zakonika Crne Gore, čini onaj ko tuđu pokretnu stvar oduzme u namjeri da njenim prisvajanjem sebi ili drugom pribavi protivpravnu imovinsku korist. Krađa je oduzimanje tuđe pokretne stvari od drugog u namjeri da njenim prisvajanjem učinilac za sebe ili drugog pribavi protivpravnu imovinsku korist u iznosu od preko 150,00 eura. Osnovna obilježja ovog krivičnog djela su. radnja – oduzimanje, objekat djela – tuđa pokretna stvar i namjera učinioca da za sebe ili drugog pribavi, prisvajanjem pokretnih stvari protivpravnu imovinsku korist u iznosu od preko 150,00 eura. Pri tome, kada se pravno tumači objekat krađe, polazi se od toga da se radi o tuđoj pokretnoj stvari, koja u svom širokom dijapazonu pojmova obuhvata i krađu proizvedene ili skupljene energije, u namjeri da se za sebe ili drugog pribavi protvpravna imovinska korist u iznosu od preko 150,00 eura, a u vezi sa time i krađu električne energije.</span>
</li>
<p>&nbsp;</p>
<li>
<span class="span1">Naime, sud je na osnovu provedenih personalnih dokaza, naročito iskaza radnika oštećenog, K. A., M. O.,B. B., M. A. utvrdio da su isti prilikom kontrole mjernog mjesta potrošača – okrivljenog Đ. Đ., u C., uočili da je poklopac od predmetnog brojila bio izrezan, koja činjenica je utvrđena i uvidom u brojilo marke „Iskra“. Iz iskaza svjedoka K. A., sud zaključuje da su rezanje predmetnog brojila izvršili radnici „C. e. s.“ d.o.o. P., koju činjenicu nijesu osporili ni saslušani svjedoci O. M., koji je naveo da je plomba postojala na brojilu ,ali da je poklopac bio isječen, kao ni svjedoci L. M. i P. D., koji su naveli da su dana, 07.07.2016. godine, kontrolisali tzv. „ožičenje“ brojila potrošača Đ. Đ., te plombirali isto. Svjedok L. M. je u svom svjedočkom iskazu predočio sudu i da su on i P. D. šlajfericom otkinuli, tj. skratili poklopac od brojila u donjem dijelu, zbog dovodnog i odvodnog ožičenja, da je sa kolegom P. D. vršio ugradnju, odnosno izmiještanje brojila, prilikom čega oni nijesu isključili dva naponska mosta na brojilu i o tome postoji fotografija koja potvrđuje da su mjerno mjesto ostavili ispravno, a da su kidanje poklopca izvršili radi odvodnih i dovodnih kablova, te da je brojilo ostalo plombirano nakon što su završili svoj dio posla. Ovo potvrđuje i saslušani svjedok P. D., koji ističe da se sjeća da su tada šlajfericom otkinuli, tj. skratili poklopac od brojila u donjem dijelu, zbog dovodnog i odvodnog ožičenja; da su po završetku posla slikali navedeno brojilo i da je isto imalo sve tri faze, što je jasan dokaz da su svi naponski mostovi bili uključeni i isto je bilo uredno plombirano na jednoj strani brojila. Iz njegovog iskaza je utvrđeno da isti nijesu isključii dva naponska mosta na brojilu i da o tome postoji fotografija koja potvrđuje da su mjerno mjesto ostavili ispravno plombirano, priključeno na elektrodistribuivnu mrežu pod naponom što se vidi na brojilu: L1, L2, L3, nakon čega je i sam predstavnik potrošača potpisao zapisnik, a misli na sina okrivljenog Đ. Đ. Takođe je utvrđeno da su P. D. i L. M. donijeli odluku da se brojilo reže jer su smatrali da se na drugačiji način nije moglo omogućiti uredno snabdijevanje električne energije, te da se dovod i odvod kablova nije mogao uredno dovesti ,a da se poklopac ne odreže, te da su ovo zajedno radili sa L. M. i predstavnikom potrošača ,odnosno sinom </span><span class="span1">okrivljenog Đ. Đ., te da je nemoguće ovo napraviti da se manipuliše, tj. da se maknu naponske kleme. Međutim, ovakvo postupanje radnika oštećenog, nije bilo izvršeno u skladu sa pravilima struke, što je sud utvrdio iz nalaza i mišljenja vještaka elektrotehničke struke B. M. i B. Ć., kao i njihovog usaglašenog nalaza i mišljenja, koji su sudu predločili da je bio odrezan donji dio poklopca brojila – klembera, koja intervencija je suprotna propisima, te da je odgovornost za navedeni propust, odnosno onemogućavanje registrovanja električne energije, na strani lica koja su izvršila rezanje poklopca na brojilu i plombiranje istog. Za slučaj da poklopac nije bio izrezan, odnosno da je bio ostavljen u ispravnom stanju, predmetna radnja ne bi mogla biti izvršena bez oštećenja plombe brojila. Kako je ova radnja oštećenih bila suprotna propisima struke, to se ne samo okrivljenom, nego i svakom drugom licu, obzirom da se brojilo nalazi na fasadi kuće okrivljenog, omogućilo da protivpravno interveniše na brojilu i tako onemogući registrovanje utroška električne energije, jer se ta intervencija može izvršiti samo sa spoljašnje strane kuće, koja je svojom listrom okrenuta prema „I“ ulici. To znači da se ova intervencija mogla učiniti u svako doba i to od strane kako okrivljenog Đ. Đ., tako i ostalih članova njegovog domaćinstva, ili čak, nekog trećeg podstreknutog lica koje bi im ovom radnjom pribavilo imovinsku korist ili im sa druge strane namjerno prouzrokovalo kako materijalnu, tako i nematerijalnu štetu. Znači ova radnja se mogla učiniti i bez znanja vlasnika stambenog objekta, jer intervencija na brojilu nije izvršena sa unutrašnje strane, već sa spoljašnje strane objekta – na fasadi.Na osnovu provedenih dokaza, a obzirom na činjenicu da su se svjedoci: Đ. A., Đ. S. i Đ. M., članovi domaćinstva okrivljenog Đ. Đ., koristili zakonskim pravom i da su oslobođeni dužnosti svjedočenja, to je ostalo dubiozno sudu da li je upravo okrivljeni Đ. Đ. preduzeo radnju isključenja dva naponska mosta na električnom brojilu, na način predstavljen dispozitivom optužnog predloga i tako onemogućio registrovanje utroška električne energije, čime bi izvršio krivično djelo koje mu se optužbom Državnog tužilaštva stavlja na teret. Kako sud ne može sa dovoljnim stepenom vjerovatnoće utvrditi da je upravo okrivljeni Đ. Đ. izvršio krivično djelo predstavljeno dispozitivom optužnog predloga, jer u tom pravcu nema dovoljno izvjesnosti u utvrđenim činjenicama,a uz to kada se uzmu u obzir medjusobno kontradiktorne izjave svjedoka – radnika oštećene K. A., M. O.,</span><span class="span1"> B. B. i</span><span class="span1"> M. A., o zatečenom stanju na brojilu okrivljenog ,odn.da kod takvih</span><span class="span3"> </span><span class="span1">iskaza radnika oštećene zapisnik o kontroli mjernog mjesta od 16.09.2016.godine ne predstavlja pouzdan dokaz  da sadržina istog odgovara</span><span class="span3"> stvarno zatečenom</span><span class="span1"> stanju brojila okrivljenog  ,to je u nedostatku dovoljnog stepena uvjerljivosti ,</span><span class="span1">odnosno kod činjenice da ne postoje dokazi čije bi provođenje rezultiralo donošenjem drugačije odluke o krivici okrivljenog </span><span class="span1">Sud vezan načelom procesnog prava (</span><span class="span4">in dubio pro reo) </span><span class="span1">koje je definisano odredbom člana 3. stav 3. ZKP-a</span><span class="span3"> ,</span><span class="span3">te</span><span class="span3"> </span><span class="span3">je oslobodio</span><span class="span3"> okrivljenog</span><span class="span3"> od optužbe osnovom čl. 373. tačka 2. ZKP-a.</span>
</li>
<p>&nbsp;</p>
<li>
<span class="span1">Sud je cijenio i ostale provedene materijalne i personalne dokaze, ali je smatrao da isti nijesu od uticaja za drugačije presuđenje suda u ovoj krivično pravnoj stvari, pa je u konačnom odlučio kao u izreci presude.</span>
</li>
<p>&nbsp;</p>
<li>
<span class="span1">Oštećeni „C. e. s.“ d.o.o. P. je radi ostvarenja postavljenog imovinskopravnog zahtjeva upućen na redovnu parnicu primjenom člana 239. stav 3. ZKP-a. </span>
</li>
<p>&nbsp;</p>
<li>
<span class="span1">Shodno odredbama člana 230. Zakonika o krivičnom postupku troškovi krivičnog postupka u iznosu od 279,00 eura, koji se odnose na: troškove vještačenja po sudskom vještaku elektrotehničke struke dipl.ing B. M. u iznosu od 95,50 eura, koji </span><span class="span1">su odmjereni rješenjem Osnovnog državnog tužilaštva Kt.br. 180/16 od 30.03.2017. godine; na troškove sudskom vještaku elektrotehničke struke Ć. B. u iznosu od 83,50 eura, koji su odmjereni rješenjem Osnovnog državnog tužilaštva u Cetinju Kt.br. 180/16 od 30.03.2017. godine; na troškove sudskom vještaku elektrotehničke struke Ć. B. u iznosu od 50,00 eura, koji su odmjereni rješenjem ovog suda K.br. 24/17 od 09.06.2017. godine; troškove vještačenja po sudskom vještaku elektrotehničke struke dipl.ing B. M. u iznosu od 50,00 eura koji su odmjereni rješenjem ovog suda K.br. 24/17 od 09.06.2017. godine; kao i troškovi na ime angažovanja branioca okrivljenog Đ. Đ., M. M., adv. iz P., o kojima će biti donijeto posebno rješenje suda,po pravosnažnosti presude padaju na teret budžetskih sredstava suda.</span>
</li>
<p>&nbsp;</p>
<li style="text-align:center;">
<span class="span1">Shodno članu 373. tačka 2. Zakonika o krivičnom postupku, sud je odlučio kao u izreci.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">Dana, 12.03.2018. godine</span>
</li>
<p>&nbsp;</p>
<li style="text-align:center;">
<span class="span1"> Zapisničar,</span><span class="span2"> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                                     </span><span class="span1">S U D I J A</span>
</li>
<li>
<span class="span1">Martinović Aleksandra</span><span class="span5"></span><span class="span5">   </span><span class="span5"></span><span class="span5"></span><span class="span5">                                            </span><span class="span1">                                                                                      </span>
</li>
<li style="text-align:center;">
<span class="span1">                                                                                                                 Marija Ćupić</span>
</li>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba</span>
</li>
<li>
<span class="span1">u roku od 8 dana od dana prijema ovjerenog</span>
</li>
<li>
<span class="span1">prepisa iste, Višem sudu u Podgorici, a preko ovog suda.</span>
</li>
</div>
</div>


</body>
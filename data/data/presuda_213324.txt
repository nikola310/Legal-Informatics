<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
.span3{color:#000000;font-size:12pt;font-family:'Arial'}
.span4{color:#000000;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 201/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1"></span><span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span2">kao prvostepeni krivični, sudija Tamara Spasojević, kao sudija pojedinac, sa zapisničarom Zoricom Ivanović u krivičnom predmetu optuženog K. A., zbog krivičnog djela ugrožavanje sigurnosti iz čl.168 st.1 Krivičnog zakonika Crne Gore, po optužnom predlogu Osnovnog državnog tužilaštva Kt.br.336/16 od 06.10.2016.godine, nakon održanog glavnog, javnog pretresa dana 08.11.2016.godine u prisustvu zastupnika optužbe savjetnika kod Osnovnog državnog tužilaštva Đikanović Predraga, optuženog i njegovog branioca po službenoj dužnosti I. J., advokata iz B., donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi,</span>
</p>
<p>&nbsp;</p>
<p>
<span class="span1">K. A. (JMBG ...)</span><span class="span2"> od oca V. i majke R., rođene P., rođen ... godine u V., stalno nastanjen u B., državljanin Crne Gore, razveden, otac jednog djeteta, osuđivan presudom Osnovnog suda u Baru K.br.176/07 od 24.07.2009.godine zbog krivičnog djelo – teška krađa iz čl.240 st.1 tač.3 Krivičnog zakonika, u vezi čl.49 KZ na kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko optuženi u roku od 2 (dvije) godine ne izvrši novo krivično djelo, presudom Osnovnog suda u Baru K.br.721/07 od 08.05.2009.godine zbog produženog krivičnog djela teška krađa iz čl.240 st.1 tač.3 Krivičnog zakonika, u vezi čl.49 KZ na kaznu  zatvora u trajanju od po 3 (tri) mjeseca i istovremeno odredio da se kazna neće izvršiti ukoliko okrivljeni u roku od  2 (dvije) godine ne izvrši novo krivično djelo </span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span2">Dana ... godine, oko 12 časova, na terasi kafe-bara „C.“ u naselju u B., svejstan svog djela i htio je njegovo izvršenje iako je znao da je njegovo djelo zabranjeno, ugrozio sigurnost oštećenog Dž. O., ozbiljnom prijetnjom da će napasti na njegov život i tijelo, na način, nakon što je vidio da oštećeni hoće da sjedne u baštu kafe-bara „C.“, isti ustaje i kreće u njegovom pravcu govoreći povišenim tonom: „Ti ne možeš da sjediš u ovaj lokal. Izlazi odavde“, tada između njih staju gosti, koji se nalaze na terasi lokala, koji su onemogućavali okrivljenog da napadne oštećenog, a nakon toga okrivljeni napušta lokal i vraća se nakon par minuta, držeći u obije ruke sjekiru podignutu iznad glave, a zatim se uputio u pravcu stola za kojim je sjedio oštećeni Dž. O. upućujući mu riječi prijetnje „Vidjećeš ti sad koga si udario! Platićes mi!“, a lica koja su se nalazila na terasi lokala su stala između njih, uspjeli su da </span><span class="span2">uzmu sjekiru iz ruku okrivljenog K. A., koji odlazeći upućuje riječi prijetnje oštećenom Dž.: „Platićeš mi! Vidjećeš ti koga si udario! Odoh za pištolj“, a zatim je ušao u vozilo „F. P.“ i udaljio se u nepoznatom pravcu,</span>
</p>
<p>&nbsp;</p>
<p>
<span class="span2">-čime je izvršio krivično djelo ugrožavanje sigurnosti iz čl.168 st.1 Krivičnog zakonika, </span>
</p>
<p>&nbsp;</p>
<p>
<span class="span2">Pa ga sud primjenom citiranog zakonskog propisa, te čl. 4, 5, 13, 15, 32, 36, 42 i 51 Krivičnog zakonika, te čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 37 (trideset sedam) dana, u koju kaznu mu se uračunava vrijeme provedeno u pritvoru od 05.10.2016.godine do 08.11.2016.godine.</span>
</p>
<p>&nbsp;</p>
<p>
<span class="span2">Optuženi je dužan da plati troškove krivičnog postupka u iznosu od 60,00 eura, kao i na ime sudskog paušala u iznosu od 30,00 eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva u Baru Kt.br.336/16 od 06.10.2016.godine, stavljeno je na teret optuženom izvršenje krivičnog djela ugrožavanje sigurnosti iz čl.168 st.1 Krivičnog zakonika bliže opisanog u izreci presude.</span>
</p>
<p>&nbsp;</p>
<p>
<span class="span2">Optuženi je u svojoj odbrani u prethodnom postupku naveo da je dana ...godine, negdje oko 10,00 časova došao u kafe bar „C.“ i sjeo na terasi lokala, kao i da je bio jako iznerviran jer je prethodno imao svađu sa svojom djevojkom. Naručio je piće, popio je kafu i rakiju i dok je sam sjedio za stolom primjetio je da je na terasu došao inspektor Dž. O.. Tog inspektora poznaje jer je prije deset godina postupao u jednom predmetu gdje je on bio prijavljeno lice. Tom prilikom ga je taj inspektor prilikom ispitivanja udario nogom u predjelu grudi. Kada ga je primjetio rekao mu je: „Ne možes da sjediš pored mene“, O. mu je na tu odgovorio: „Nećeš ti ovdje sjedjeti više“ i tada je O. uhvatio rukama stolicu, a on je ustao. Kada je vidio gazda lokala D. Š. da se njih dvojica raspravljaju, stao je između njih. Nakon toga je napustio lice mjesta i otišao je svojim pmv „F. P.“ do svoje kuće, u ul., uzeo sjekiru, vratio se to lokala „C.“ došao do terase, i kad su ga gazda lokala D. Š. i njegov otac D. Š. vidjeli da drži sjekiru u rukama, prišli su mu i iz ruke su mu oduzeli sjekiru. Parkirao je prethodno auto u blizini terase lokala „C.“, izašao je iz vozila držeći sjekiru u rukama, a došao je sa sjekirom jer se prisjetio svega što se desilo prije deset godina. Nakon toga ušao je u auto i otišao kod drugarice D. u  naselje, parkirao je auto, pokucao je na njena vrata, ona nije otvarala, a zatim je stao na stepenište u jednoj zgradi u ulici i od muke je zaplakao. Vidjeo je da je policija parkirala vozilo ispred njegovog vozila i izašao je ispred zgrade. Na glavnom pretresu dana 08.11.2016.godine dodao je da se kaje zbog svog postupanja toga dana, upućujući i izvinjenje oštećenom Dž. O. zbog neprijatnosti koje mu je tog dana priredio. On je njega zadnjih godina redovno sretao u gradu i nikada ga nije ni mrko pogledao, ali toga dana zbog alkohola koji je </span><span class="span2">konzumirao uz terapiju koju inače pije zbog srca, kao i za smirenje, te činjenica da je navedenog dana imao određenih nesporazuma sa svojom djevojkom zbog čega je i bio iznerviran i odlučio da konzumira alkohol, tako da nije u potpunosti vladao svojim postupcima tog dana. Takođe dodaje da je ranije konzumirao narkotike, ali da je 2006.godine bio u R. na terapiji od odvikavanja i od tada pa do danas više nikada nije konzumirao narkotike. U sklopu tog odvikavanja ima i medicinsku terapiju koju svakodnevno pije. Potvrdio je da se događaj desio upravo tako kako je svjedok oštećeni opisao, u krajnjem oštećeni je bio trijezan i sigurno se čitavnog događaja mnogo jasnije sjeća od njega. Jedino čega se ne može sjetiti to je da je on po navodima oštećenog izgovorio da ide po pištolj, pištolj nema i ne sjeća se da je izgovorio takvu rečenicu, ali takođe ne može ni osporiti da postoji mogućnost da je to izgovorio upravo zbog stanja i uznemirenosti u kom se tog dana nalazio.</span>
</p>
<p>&nbsp;</p>
<p>
<span class="span2">U dokaznom postupku sud je izveo sledeće dokaze: na saglasn predlog stranaka pročitan je iskaz svjedoka oštećenog Dž. O. dat pred ODT iz Bara dana 05.10.2016.godine, iskaz svjedoka R. D. dat pred ODT iz Bara dana 03.10.2016.godine, iskaz svjedoka Š. D. dat pred ODT iz Bara dana 03.10.2016.godine, pročitan je zapisnik o izvršenoj kontroli prisustva alkohola u organizmu br.062109 dostavljen od strane CB B. od ...godine a izdat na ime K. A., saslušana je neposredno vještak psihijatar dr B. P. na glavnom pretresu od 08.11.2016.godine, pročitana je presuda Osnovnog suda u Baru K.br.176/07 od 24.07.2009.godine i izvršen je uvid u spise predmeta Osnovnog suda u Baru K.br.721/07.</span>
</p>
<p>&nbsp;</p>
<p>
<span class="span2">Iz iskaza svjedoka oštećenog Dž. O. utvrđeno je da je dana ...godine, negdje oko 12,00 časova, otišao je do kafe – bara „C.“ u naselju sa namjerom da se nađe sa prijateljem R. D.. Dok je prilazio bašti lokala, naime, ispred lokala se nalazi terasa, obratio mu se momak, koji je sjedio sam za stolom i kojeg u tom momentu nije prepoznao riječima: „Ti ne možeš ovdje da sjediš u ovaj lokal, zato što si me prije petnaest godina udario čizmom u grudi.“ Pomislio je da se neko šali, pa je krenuo prema stolu tog lica. To lice je izgovorilo opet iste riječi i ustao je od stola, počeo je da maše prema njemu, i da se kreće prema njemu, govoreći povišenim tonom: „Ti ne možeš da sjediš u ovom lokalu“. Na terasu lokala došao je sam dok je njegov prijatelj R. D. ostao ispred lokala, udaljen nekih desetak metara od terase. Kada je ovo lice ustalo i kada mu se približio, prepoznao je da se radi o licu A. K., kojeg poznaje od ranije i prema kojem je imao postupanja više puta radeći kao inspektor CB B. prije desetak godina, jer je to lice više puta privođeno u svojstvu osumnjičenog. Njegovo kretanje i gestikulacije shvatio je kao namjeru da ga napadne, a sve ovo je izgovorio povišenim tonom, tako da su ga svi gosti mogli čuti. Na udaljenosti od njega možda par metara, na metar i po, za jednim stolom je vidjeo par srednjovječnih ljudi. Odmah je prišao gazda lokala D. Š. između njega i K. A. koji je i dalje gestikulirao rukama, mahao govoreći: „Vidjećeš ti za ovo koga si ti udario!“, tada je između njih stao i R. D., koji je vjerovatno čuo viku. Isti su stali između njega i A. sprečavajući A. da ga napadne. U momentu je bio zatečen situacijom, nije znao šta se dešava, jer nije očekivao ovakvo ponašanje. Š. i R. su uspijeli da spriječe A. da ga napadne, a zatim su ga otpratili do njegovog vozila marke „F.P.“ bijele boje, nakon čega on odlazi u nepoznatom pravcu. Sjeo je u bašti lokala zajedno sa D., bio je okrenut prema lokalu, a D. je bio okrenut prema ulici i imao je preglednost šta se dešava prema ulici. D. mu je, dok je sjedio sa njim za stolom, rekao „Evo ga ovaj, dolazi“, okrenuo se i vidio da A. parkira vozilo na nekih dva metra od lokala gdje su sjedjeli. Vidio je kako izlazi iz </span><span class="span2">kola držeći u rukama sjekiru i zaputio se u njegovom pravcu. Ustao je sa D. od stola, povukao se nekoliko koraka unazad jer je osjetio strah da će odmah sa sjekirom da ga napadne. A. se uputio prema njemu, upućujući mu riječi prijetnje: „Sad ćeš da vidiš koga si ti udarao!“. Sa obije ruke držao je sjekiru dužine metar i to iznad glave i spremao se za napad. Izmakao se i dalje nekoliko koraka unazad, a njegov prijatelj D. R. mu je prišao iza leđa i zajedno sa gazdom lokala Š. D. su uspjeli da mu uzmu sjekiru. Za svo to vrijeme, dok su se oni otimali sa sjekirom, on je upućivao riječi prijetnje: „Zapamtićeš me. Vidjećeš ti koga si udario!“. Nakon što su mu uzeli sjekiru, A. kreće prema svom autu govoreći: „Nismo završili. Vidjećeš ti koga si ti udario. Idem da uzmem pištolj!“, a zatim je ušao u svoje vozilo „F. P.“ i udaljio se u nepoznatom pravcu. Neko je, u međuvremenu, pozvao policiju, jer je vidio ozbiljnost situacije, a da nije niko pozvao policiju pozvao bi je on, jer je osjećao strah za svoj život i za život ljudi koji su bili u njegovoj blizini, jer je isti krenuo sjekirom u njegovom pravcu i mogao je da ugrozi ne samo njega nego i ljude koji bi ga branili. Osjetio je strah za svoj život i za svoju sigurnost zbog prijetnji koje mu je uputio K. A. i zbog napada sjekirom na njega usred bijela dana u lokalu koji se nalazi u jako naseljenom dijelu B.. Prijetnje koje mu je uputio ponovio je više puta i svojim ponašanjem je pokazao upornost da ga napadne i povrijedi, jer sama činjenica da je poslije upućenih prijetnji otišao kući za sjekiru, pretpostavlja da je otišao kući, a nakon što ga je napao sjekirom uputio mu je riječi prijetnje da će poći za pištolj, koje riječi je shvatio vrlo ozbiljno i dalje osjeća ugroženost za svoju bezbjednost i za svoj život. Pridružio se krivičnom gonjenju a nije postavio imovinsko pravni zahtjev.</span>
</p>
<p>&nbsp;</p>
<p>
<span class="span2">Iz iskaza svjedoka R. D. utvrđeno je da se dana ...godine dogovorio sa Dž. O. da se nađu oko 12,00 časova ispred cafe – bara „C.“ u naselju, u B., kako bi popili kafu i odigrali kladionicu. Našli su se desetak metara ispred lokala, a stao je da telefonira dok je Orhan nastavio kretanje prema terasi kafe - bara „C.“. Dok je razgovarao, začuo je viku i galamu iz lokala „C.“, vidio je da su svi gosti ustali i da jedan momak galami, viče i nešto gestikulira prema O.. Prilazići bašti, vidio je da između O., koji je takođe stajao i ovog momka koji je vikao, stoje dvije tri osobe. Prilazeći terasi kafe – bara „C.“, čuo je kako ovaj momak viče: „Ti ne možeš da sjediš ovdje. Izlazi odavde!“. Došao je do tog momka, stao je ispred njega i uspio je da ga izgura i da ga onemugući da napadne O.. On je zatim ušao u vozilo, koje je bilo zaustavljeno ispred terase kafe – bara „C.“, ušao je u vozilo bijele boje marke „F.-B.“ i udaljio se u pravcu grada. Zajedno sa O. je sjeo u bašti kafe – bara „C.“. Naručili su kafu i nakon desetak minuta, dok su sjedjeli na terasi kafe – bara „C.“, vidjeo je, pošto je bio okrenut prema ulici, a O. je bio okrenut licem prema kafiću, tako da je imao preglednost svega što se dešava ispred terase lokala, isto auto bijele boje „F. – B.“, i ovog momka koji je prije toga verbalno napao O. Dž., kako izlazi sa sjekirom u ruci dužine sigurno jedno 80-90 cm. Tada je rekao O.: „Ovaj momak se ponovo vratio sa sjekirom“. Pošao je metar, dva u jednu stranu, a O. je pošao u drugu stranu i bili su razdvojeni možda nekih dva, tri metra, a taj momak je držeći sjekiru u visni svojih grudi sa obje ruke krenuo u pravcu O., gledao je u O. pravcu i kretao se za njim. Kada je ovaj momak prošao pored njega prišao mu je sa leđa, jednom rukom ga je uhvatio za rame, a drugom rukom mu je uspio otrgnuti sjekiru iz ruku. Sjekiru je bacio u stranu i ovog momka je počeo da gura do njegovih kola, rekavši mu: „Jesi li normalan? Šta ovo radiš?“, a on je i dalje počeo da viče „Platićeš mi. Vidjećeš ti koga si udarao!“, jer je valjda kako je kasnije od O. saznao postupao kao službenik CB B. u jednom predmetu u kojem je ovaj momak bio osumnjičeni. Ovaj momak je nastavio da mu prijeti: „Platićeš mi! Vidjećeš ti koga si ti uradio! Odoh za pištolj!“. Bio je u šoku </span><span class="span2">jer ovo nisu uobičajene situacije. Malo je bio i zbunjen ovom situacijom, a sve se dešavalo bez ikakvog razloga jer Dž. O. ničim nije izazvao takvo ponašanje tog momka.</span>
</p>
<p>&nbsp;</p>
<p>
<span class="span2">Iz iskaza svjedoka Š. D. utvrđeno je da je vlasnik lokala „C.“ u naselju u B., te da je dana ...godine radio u svom lokalu, zato što su radnice bile odsutne jer su imale privatnih obaveza. Ispred lokala se nalazi terasa i tu obično sjede gosti. U bašti lokala, negdje oko 10,00 časova, dana ...godine, došao je K. A. i popio je nekoliko rakija, sjedjeo je sam za stolom. Nije mnogo obraćao pažnju jer je svo vrijeme bio za šankom, a povremeno bi izlazio na terasu da usluži goste. U jednom momentu je primjetio da se A. nešto raspravlja sa čovjekom kojeg zna samo iz viđenja, a kasnije je saznao da se zove O.. Čuo je, kada je izašao ispred lokala, da se A. ovom momku obraćao riječima „Udario si me prije deset godina čizmom“, i da je još nešto je govorio, ali ne može da se sjeti tih riječi. U stojećem položaju su bili i A. i lice koje je bilo u društvu sa O., a to lice koje je bilo u društvu sa O. je stalo između njih da ne dođe do sukoba, a takođe je i on došao da kako bi eventualno spriječio fizički kontakt između njih dvojice. Za svo to vrijeme O. se obraćao A.: „Ko si ti?“ jer ga valjda nije prepoznao, a tada mu je A. rekao: „Ja sam A. K.. Udario si me čizmom između grudi“. Na terasi lokala „C.“ su se osim D. R., A. K. i O. Dž. nalazile dvije starije osobe  i dvije mlađe osobe svi njemu nepoznati. D. R. i on su uspjeli da izguraju i povuču A. sa terase, nakon čega, A. odlazi sa pmv „Fiat“ koje je bilo parkirano ispred lokala na parkingu. Vratio se u unutrašnjost kafe – bara „C.“ dok su D. i O. ostali da sjede na terasi, dok je mislio da se A. neće vraćati više. Otišao je da skuva kafu, kako bi njih dvojicu uslužio, a bilo mu je i krivo zašto se sve to desilo u njegovom lokalu. Nakon desetak minuta, dok se nalazio za šankom, čuo je da neko govori: „Nemoj to, nemoj to!“ i opet je vidjeo frku i čuo galamu i vidjeo je K. A. kako u ruci drži sjekiru, držalom dužine 70-80 cm. Kada je došao na terasu vidio je da je D. s leđa prišao A. i već je uspio da ga onemogući da upotrijebi sjekiru. Detalja se tačno ne može sjetiti, ali zna da je sjekiru istrgao A. iz ruke i nakon toga je stavio pored terase a zatim ju je odnio nekoliko metara po strani od lokala. A. je ponovo došao za njim kako bi uzeo sjekiru, tu sjekiru je ponovo uzeo i sklonio je iz sigurnosnih razloga ispred lokala koji se graniči sa njegovim lokalom, ispred obućarske radnje „F.“. Čuo je, kada su uspjeli da ga izguraju sa terase, da ga udalje od O., od mjesta gdje se nalazio O., da je A. počeo da govori: „Sad ću se ja ponovo vratiti!“. Moguće da je spominjao i pištolj, ali je bio pod stresom jer se ovakve stvari dešavaju jednom u životu i ostavljaju posledice na svakog, tako da ne može sa sigurnošću svega da se sjeti, svih detalja i riječi koje je K. uputio toga dana Dž.. A zna da je i Dž. nakon što ga je ovaj napao bio van sebe i on je počeo da viče jer je bez ikakvog razloga Dž. O. bio napadnut od strane Kanjskog A.a jer nije izazvao ničim ovakvo ponašanje, a šta se dešavalo prije deset godina njemu zaista nije poznato. Nakon što je K. A. otišao svojim vozilom, O. Dž. je pozvao policiju koja je odmah stigla na lice mjesta, ali A. nisu tu zatekli.</span>
</p>
<p>&nbsp;</p>
<p>
<span class="span2">Iz zapisnika o izvršenoj kontroli prisustva alkohola u organizmu br.062109 dostavljen od strane CB B. od ...godine a izdat na ime K. A., utvrđeno je da je isti imao 1,95 g/kg alkohola u organizmu.</span>
</p>
<p>&nbsp;</p>
<p>
<span class="span2">Iz izjašnjenja vještaka psihijatara dr. B. P. na glavnom pretresu od 08.11.2016.godine proizilazi da nalaz i mišljenje temelji na podacima iz sudskih spisa uvidom u raspoloživu medicinsku dokumentaciju i neposrednim pregledom </span><span class="span2">optuženog K. A., na pretresu u Osnovnom sudu dana 08.11.2016.godine. Iz sudskih spisa dobijaju se podaci da je optuženi kritičnog dana konzumirao alkohol, kako sam navodi popio je nekoliko rakija, a nakon terapije koju pije za srce i terapije za smirenje. Naveo je da rijetko konzumira alkohol a svoje ponašanje pod uticajem alkohola objašnjava da je primjereno i korektno prema okolini. Sebe ne smatra zavisnikom od alkohola. Optuženi je do unazad devet godina imao problem sa zavisnosti od psihoaktivnih supstanci. Na psihijatrijske kontrole odlazi povremeno. Tokom intervijua se ne uočavaju znaci duševne bolesti niti druge teže duševne poremećenosti, te je A. K. osoba prosječnih intelektualnih sposobnosti i u momentu intervijua je psihički zdrava osoba. U vrijeme kritičnog događaja optuženi se nalazio u stanju akutne intoksikacije srednjeg stepena, te je njegova sposobnost da shvati značaj svog djela i da upravlja svojim postupcima bila bitno smanjena. To cijeni iz dva razloga, a to je uticaj alkohola na nivou akutne intoksikacije srednjeg stepena i afekta i razdraženosti srednjeg inteziteta, uzrokovan uticajem alkohola i pomješanog sa tabletama koje pije. Ne postoje indikacije za primjenu mjera bezbjednosti obaveznog liječenja zavisnika od alkoholizma ili psihoaktivnih supstanci.</span>
</p>
<p>&nbsp;</p>
<p>
<span class="span2">Iz presude Osnovnog suda u Baru K.br.176/07 od 24.07.2009.godine utvrđeno je da je K. A. zajedno sa Č. V. osudjen jer su kao saizvršioci izvršili produženo krivično djelo – teška krađa iz čl.240 st.1 tač.1 u vezi čl.23 Krivičnog zakonika, kojom presudom mu je sud izrekao kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko optuženi u roku od 2 (dvije) godine ne izvrši novo krivično djelo kao i izrekao mjeru bezbjednosti obaveznog liječenja narkomana.</span>
</p>
<p>&nbsp;</p>
<p>
<span class="span2">Iz spisa predmeta Osnovnog suda u Baru K.br.721/07 utvrđeno je da je tom presudom od 09.05.2009. godine  K. A. osudjen zato što je izvršio produženo krivično djelo – teška krađa iz čl.240 st.1 tač.3 Krivičnog zakonika, u vezi čl.49 KZ, a drugookrivljeni Š. N. kao saizvršilac krivično djelo – krađa iz čl.239 st.1 Krivičnog zakonika, u vezi sa čl.23 Krivičnog zakonika, kojom presudom im je sud izrekao kazne zatvora u trajanju od po 3 (tri) mjeseca i istovremeno odredio da se kazne neće izvršiti ukoliko okrivljeni u roku od 2 (dvije) godine ne izvrše novo krivično djelo, a prema okrivljenom K. A. izrekao mjeru bezbjednosti obaveznog liječenja narkomana.</span>
</p>
<p>&nbsp;</p>
<p>
<span class="span2">Sud je donio rješenje da se kao dokaz neće izvoditi čitanje izvoda iz KE za optuženog jer je isti rođen u V., Republika H., a po ocjeni suda pribavljanje navedenog dokaza vodilo bi nepotrebnom odugovlačenju postupka.</span>
</p>
<p>&nbsp;</p>
<p>
<span class="span2">Ocjenom dokaza izvedenih na glavnom pretresu, svakog pojedinačno i u međusobnoj povezanosti, na nesumnjiv način je utvrđeno da je optuženi K. A. izvršio krivično djelo </span><span class="span3">ugrožavanje sigurnosti iz člana 168 st.1</span><span class="span2"> Krivičnog zakonika Crne Gore</span><span class="span2">, na način predstavljen u izreci presude.</span>
</p>
<p>&nbsp;</p>
<p>
<span class="span2">U postupku je utvrđeno da je optuženi učinio krivično djelo koje mu je stavljeno na teret na način predstavljen u dispozitivu. Optuženi je u svojoj odbrani priznao da je učinio krivično djelo, navodeći da je dana ...godine, negdje oko 10,00 časova došao u kafe bar „C.“, da je bio jako iznerviran jer se prethodno posvađao sa svojom djevojkom. Popio je kafu i rakiju, i dok je sjedjeo za stolom primjetio je da je na terasi kafe bara došao Dž. O., kojeg poznaje kao inspektora koji je prije deset godina </span><span class="span2">postupao u jednom predmetu u kojem je optuženi  bio prijavljeno lice i koji ga je tom prilikom udario nogom u prijedjelu grudi. Kada ga je primjetio rekao mu je „Ne možeš da sjediš pored mene“, a da mu je oštećeni O. Dž. na to odgovorio „Nećeš ti ovdje sjedjeti više“, te je naveo da je gazda lokala Š. D. stao između njih, nakon čega je on napustio lice mjesta i otišao svojim vozilom do kuće gdje je uzeo sjekiru i vratio se do lokala „C.“ i došao do terase i kada su ga primjetili gazda lokala i D. Š. i njegov otac D. Š. da drži sjekiru u rukama prišli su mu i istu  iz ruke mu je oduzeli. Sa sjekirom je došao jer se prisjetio svega  što se desilo prije deset godina. U odnosu na navode da je prijetio da će otići za pištolj naveo je da se ne može sa sigurnošću toga sjetiti jer pištolj nema i ne sjeća se da je izgovorio takvu rečenicu, ali takođe ne može ni osporiti da postoji mogućnost da je to izgovorio upravo zbog stanja i uznemirenosti u kom se tog dana nalazio.</span>
</p>
<p>&nbsp;</p>
<p>
<span class="span2">Sud je priznanje optuženog cijenio kao jasno i iskreno, a činjenica da se sa sigurnošću nije mogao izasniti da je prijetio da će donijeti pištolj, a istovremeno ostavljajući mogućnost da to jeste izgovorio ali da se zbog svog stanja u kom se tog dana nalazio i to alkoholisanosti i uzrujanosti ne dovodi u sumnju istinitost njegovog kazivanja, naročito kog nesporne činjenice da je navedenog dana bio u alkoholisanom stanju, što je utvrdjeno i iz zapisnika o izvršenoj kontroli prisustva alkohola u organizmu br.062109 dostavljen od strane CB B. od ...godine iz kog je utvrđeno je da je isti imao 1,95 g/kg alkohola u organizmu. Da se događaj odigrao na način kako je to navedeno u izreci presude, sud je nesporno utvrdio iz jasnih, detaljnih, objektivnih i međusobno saglasnih iskaza svjedoka oštećenog Dž. O. i svjedoka R. D. i Š. D. iz kog razloga im je poklonio punu vjeru. Sva tri svjedoka su saglasno navela da je upravo optuženi K. A. prišao svjedoku oštećenom O. Dž. na terasi kafe bara „C.“ govoreći mu da ne može da sjedi tu jer ga je on prije deset godina udario čizmom, te je svjedok R. D. stao između njih dvojice da ne bi došlo do sukoba, da su svjedoci D. R. i Š. D. uspjeli da izguraju optuženog A. K. sa terase, nakon čega optuženi odlazi sa pmv „F.“ koje je bilo parkirano ispred lokala na parkingu, da bi se kasnije vratio sa sjekirom u rukama i kretao se sa sjekirom u rukama u pravcu oštećenog, koji se decidno izjasnio da je vidio optuženog kako drži u rukama sjekiru i zaputio se u njegovom pravcu, zbog čega je ustao sa D. R. od stola, povukao se nekoliko koraka unazad jer je osjetio strah da će odmah sa sjekirom da ga napadne, da se optuženi uputio prema njemu, upućujući mu riječi prijetnje: „Sad ćeš da vidiš koga si ti udarao!“, pri čemu je sa obije ruke držao sjekiru dužine metar i to iznad glave i spremao se za napad, zbog čega se on izmakao i dalje nekoliko koraka unazad, a svjedok D. R. mu je prišao iza leđa i zajedno sa gazdom lokala Š. D. su uspjeli da mu uzmu sjekiru, da bi i nakon toga optuženi nastavio da prijeti odlazeći prema svom autu i govoreći „Nismo završili. Vidjećeš ti koga si ti udario. Idem da uzmem pištolj!“, nakon čega je slučaj prijavljen policiji.</span>
</p>
<p>&nbsp;</p>
<p>
<span class="span3">Nadalje, nesporno je da su radnje koje je optuženi kritičnom priikom preduzeo kao što je nasrtanje sjekirom u pravcu oštećenog i izgovaranje riječi prijetnje </span><span class="span2">„Vidjećeš ti sad koga si udario! Platićes mi!“ i  „Nismo završili. Vidjećeš ti koga si ti udario. Idem da uzmem pištolj!“ </span><span class="span3">kod oštećenog, kako je to on decidno naveo izazvalo osjećaj ugroženosti  i straha za svoju bezbjednost, zbog čega je slučaj i prijavljen policiji.</span><span class="span2"> </span><span class="span3">Riječi prijetnje koji je optuženi kritične prilike uputio oštećenom i koji pri tom u ruci drži sjekiru su, po nalaženju ovog suda ugrozile sigurnost oštećenog Dž. O., jer navedene riječi imaju značaj prijetnje koja je ozbiljna i ostvarljiva, a koje riječi su kod oštećenog proizvele subjektivni osjećaj straha i ugroženost za njegov život. Naime, </span><span class="span3">pored navedenog, sud je cijenio i to da se radnja izvršenja predmetnog krivičnog djela sastoji u prijetnji koja je ozbiljna, kada je objektivno uzevši podobna da kod onoga kome se prijeti izazove osjećaj straha i lične nesigurnosti za njegov život.</span>
</p>
<p>&nbsp;</p>
<p>
<span class="span3">Optuženi je krivično djelo izvršio sa direktnim umišljajem jer je bio svjestan svog djela i htio je njegovo izvršenje</span><span class="span3">, pa se u njegovim radnjama stiču sva bitna obilježja krivičnog djela ugrožavanje sigurnosti iz čl.168 st.1 Krivičnog zakona. </span>
</p>
<p>&nbsp;</p>
<p>
<span class="span3">Imajući u vidu odbranu optuženog da je navedene večeri  bio u pijanom stanju jer je čitavog dana konzumirao alkohol, sud je donio naredbu da se izvrši neuropsihijatrijski pregled optuženog od strane vještaka psihijatra B. P., koja je nakon toga dala nalaz i mišljenje u kome je navela da su u vrijeme izvršenja krivičnog djela sposobnost shvatanja djela kao i upravljanja svojim postupcima kod optuženog bili bitno smanjeni. Sud je nalaz i mišljenje na koji nije bilo primjedbi prihvatio kao stručan, zbog čega mu je poklonio vjeru.  </span>
</p>
<p>&nbsp;</p>
<p>
<span class="span2">Uslov za postojanje krivice jeste da na strani učinioca postoji uračunljivost i vinost. Krivični zakonik propisuje mogućnost krivice i za učinioca koji je u vrijeme izvršenja krivičnog djela bio neuračunljiv, ali samo pod uslovom da se upotrebom alkohola, droge ili na drugi način, u takvo stanje sam doveo i da je učinjeno djelo, prije nego što se doveo u takvo stanje, bilo obuhvaćeno njegovim umišljajem, ili u odnosu na to djelo kod njega postojao nehat (actiones liberae in causa). U situacijama u kojima se optuženi doveo u stanje bitno smanjene uračunljivosti u pogledu psihičkog odnosa utvrđuje se kakav je on bio u vrijeme kada se učinilac krivičnog djela stavljao u privremeno neuračunljivo stanje, u kojem kasnije vrši djelo, a ne u vrijeme preduzimanja radnje izvršenja krivičnog djela. Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela, i to kako kada su u pitanju učinioci krivičnih djela koji su bili neuračunljivi, tako i kada su bili u stanju bitno smanjene uračunljivosti. U čl.14 st.3 Krivičnog zakonika nije decidno naveden slučaj dovođenja u stanje bitno smanjene uračunljivosti, međutim, logičko tumačenje ove zakonske odredbe upućuje na to da se i prema takvim učiniocima, treba odnositi kao prema uračunljivim učiniocima krivičnih djela, što se može primijeniti na konkretan slučaj za sva krivična djela.</span>
</p>
<p>&nbsp;</p>
<p>
<span class="span2">Sud je optuženog osudio na kaznu zatvora u trajanju od 37 (tridest sedam) dana. Za krivično djelo </span><span class="span3">ugrožavanje sigurnosti iz čl.168 st.1 u vezi st.1 Krivičnog zakona Crne Gore </span><span class="span2">propisana je novčana kazna ili zatvor do jedne godine. </span><span class="span3">Odlučujuči se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl.42 Krivičnog zakonika, pa je od olakšavajućih okolnosti cijenio njegove lične i porodične prilike jer je isti mlađa osoba, otac jednog djeteta, njegove imovinske prilike, jer je lošeg imovnog stanja, njegov odnos prema posledici izražen kroz kajanje i izvinjenje upućeno oštečenom, dok je od otežavajućih okolnosti na strani optuženog cijenio da je isti osuđivan, pri čemu je sud imao u vidu da se ne radi o osudama za isto krivično djelo. </span><span class="span2">Izrečena kazna zatvora po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja iz čl.32 Krivičnog zakonika u okviru opšte svrhe propisivanja izricanja krivičnih sankcija iz čl.4 st.2 Krivičnog zakonika.</span>
</p>
<p>&nbsp;</p>
<p>
<span class="span2">Na osnovu člana 51 KZ CG optuženom je u izrečenu kaznu zatvora u trajanju od trideset sedam dana uračunato vrijeme provedeno u pritvoru </span><span class="span2">od 05.10.2016.godine do 08.11.2016.godine.</span>
</p>
<p>&nbsp;</p>
<p>
<span class="span2">Kako svjedok oštećeni nije postavio imovinsko pravni zahtjev, sud o istom nije ni odlučivao.</span>
</p>
<p>&nbsp;</p>
<p>
<span class="span2">Odluka o troškovima postupka zasniva se na odredbi čl.226 i čl.229 ZKP-a, a ista se odnosi na troškove vještačenja putem vještaka psihijatra dr B. P. u iznosu od 60,00 eura, kao i troškove rada suda u iznosu od 30,00 €, koji paušal je odmjeren shodno složenosti i trajanju postupka i ocjeni imovinskih prilika optuženog, u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Na osnovu izloženog a shodno čl.374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span4">OSNOVNI SUD U BARU</span>
</p>
<p style="text-align:center;">
<span class="span4">Dana 08.11.2016.godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">Zorica Ivanović                                            </span><span class="span1"></span><span class="span1"></span><span class="span1">   Tamara Spasojević</span>
</p>
<p>&nbsp;</p>
<p>
<span class="span2"></span><span class="span2"></span>
</p>
<p>
<span class="span1">PRAVNA POUKA</span><span class="span2">: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
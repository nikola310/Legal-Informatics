<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.25in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:2.0in;text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.124 /12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.144/12. od 31. jula 2012.godine, protiv okrivljenog  H. F. iz Rožaja zbog krivičnog djela laka tjelesna povreda iz čl. 152.st.2. u vezi st.1.  Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja, oštećene H. N.  i orkivljenog dana  14.9.2012.g. donio je i javno objavio </span>
</p>
<p class="p2"></p>
<p class="p4">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni H. F., JMB ., od oca R. i majke Z., rodj. Š., rodjen 25.05.1974.godne, u Rožajama, živi u s. Honsiće, opština Rožaje, drž. CG, razmije crnogorski jezik, koji mu je i maternji, pismen, završio osnovnu školu, nezapošljen, oženjen,  otac troje djece, siromašnog imovnog stanja, osudjivan Presudom Osnovnog suda Rožaje, K.br.261/09. od 01.12.2009.godine, zbog krivičnog djela iz čl. 220.st.2. u vezi st. 1. KZ kojom mu je izrečena uslovna osuda 45 dana zatvoar uslovno za jednu godinu.</span>
</p>
<p class="p2"></p>
<p class="p2">
<span>					K R I V    J E</span>
</p>
<p class="p5">
<span>Što je:</span>
</p>
<p class="p2">
<span>	Dana 15.7.2012.godine, u večernjim časovima u s. Honsiće opština Rožaje, lako tjelesno povrijedio H. N., na način što je pištoljem nepoznatog tipa i marke, sredstvom podobnim da tijelo teško povrijedi i zdravlje teško naruši, udario u predjelu glave, nanoseći joj laku tjelesnu povredu u vidu razderotine lijeve ušne školjke veličine 0,5 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st.1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 4.13.15.32.36.52.53.54. Krivičnog Zakonika,  čl. 226.229.239.st.2. i čl. 374. Zakonika o Krivičnom Postupku  i z r i č e</span>
</p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 45 (četrdesetpet) dana i istovremeno odredjuje da se ista neće izvršiti ukoliko osudjeni u roku od jedne godine dana od dana pravnosnažnosti ove presude ne izvrši novo krivično djelo.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 55 eura  i na ime paušala iznos od 40 eura  u roku od 15 dana po pravnosnažnosti ove presude.</span>
</p>
<p class="p2">
<span>	Oštećena H. N. radi ostvarivanja imovinskopravnog zahtjeva upućuje se na gradjansku parnicu.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.144/12. od 31. jula 2012.godine, protiv okrivljenog H. F. iz Rožaja, zbog krivičnog djela laka tjelesna povreda iz čl. 152.st.2. u vezi st .1. KZ.</span>
</p>
<p class="p2">
<span>	Na glavnom pretresu Zamjenik ODT-a precizirao je činjenični opis iz optužnog predloga kao u izreci presude. Predložio je da sud okrivljenog oglasi krivim za izvršeno krivično djelo i da mu izrekne uslovnu osudu kojom će mu utvrditi kaznu zatvora u trajanju od 45 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p2">
<span>	Oštećena H. N. pridružila se krivičnom gonjenju ODT-a u odnosu na okrivljenog, odštetni zahtjev u odnosu na istog postavlja, ali isti nije mogla precizirati.</span>
</p>
<p class="p2">
<span>	Okrivljeni H. F., na glavnom pretresu je izjavio da ne priznaje izvršenje krivičnog djela ni krivicu za krivično djelo koje mu se optužbom stavlja na teret.</span>
</p>
<p class="p2">
<span>	U svojoj odbrani istakao je: da nije izvršio krivično djelo koje mu se optužbom stavlja na teret. Ponovio je odbranu u svemu datu na zapisniku Ktr.br.114/12. od 27.7.2012.godine pred ODT-om u Rožajama i istakao: da je dana 15.7.ove godine oko 19 h, došao kod kuće iz s. Zloglavlje. Sa suprugom je ušao u kuću. Njegov sin S. star 7 godina je došao i kazao mu da ga je oštećena otjerala sa mjesta gdje su brali borovnice i da ga je udarila škom po vratu.  To mu je potvrdila i njegova majka, te je sa fiksnog telefona pozvao dežurnu službu ispostave policije i prijavio oštećenu. Dežurni policajac mu je kazao da poznaju oštećenu i njenu braću, savjetujući ga da se sa istom ne treba da ide u sud, te je odustao od podnošenja prijave, kao i od namjere da dijete odvede kod ljekara. Nakon toga bio je ispred kuće sa M. V.. Primijetio je oštećenu da sjedi ispred kuće njenog brata, te se istoj obratio riječima da je zvao policiju i da će ona odgovarati zbog toga što je maltretirala njegovo dijete. Ista mu nije odgovorila na njegovo obraćanje. </span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka – oštećenu H.N.,  pročitao izvještaj ljekara jedinice za HMP u Rožajama br. 5919. od 15.7.2012.godine, u svojstvu vještaka saslušao sudskog vještaka medicinske struke dr. Cenu Kajevića iz Rožaja, i pročitao izvod iz kaznene evidencije Ispostave Rožaje na ime okrivljenog, dok nije izveo dokaz saslušanjem u svojstvu svjedoka N. B., koji je predložio okrivljeni. Ovo sa razloga što se izvodjenje ovog dokaza pokazalo suvišnim u odnosu na izvedene dokaze i utvrdjeno činjenično stanje. Izvodjenjem ovog dokaza činjenično stanje bi ostalo nepromijenjeno.</span>
</p>
<p class="p2">
<span>	Svjedok – oštećena H. N. na glavnom pretresu je istakla da okrivljenog poznaje i žive u istom selu. Nijesu u dobrim odnosima od ranije. Dana 15.7. ove godine vraćala se kući i na putu je srela okrivljenog koji je počeo psovati. Upućivao joj je razne pogrdne riječi  govoreći joj zbog čega mu zatvara vodu na vodovodu i išao je put nje. U desnoj ruci mu je primijetila pištolj. Kada se približio sa tim pištoljem udario je po lijevoj strani lica. Osjetila je bol. Nastavio je da je udara sa obje ruke po svim djelovima tijela držeći i dalje u desnoj ruci pištolj. Udario je i desnom nogom u predjelu desne potkoljenice. Počela je da plače i isti se  od nje udaljio upućujući joj i dalje pogrdne riječi. Primijetila je da joj po lijevoj strani lica teče krv. Pošla je do kuće gdje se umila, a nakon toga je pošla za Rožaje gdje je okrivljenog prijavila u policiji. Pošla je u Dom zdravlja gdje je ljekar pregledao i to samo  u vezi povreda koje je imala u predjelu glave i iste su bile vidne. Ljekaru nije kazala da je imala druge povrede po tijelu, koje je sjutra dan primijetila. Kada su se sreli na putu niko nije bio prisutan na tom mjestu. Okrivljeni je često napada, tako da sa njim izbjegava svaki susret. </span>
</p>
<p class="p2">
<span>	Sudski vještak medicinske struke dr. Cena Kajević, spec. interne medicine u svom nalazu i mišljenju istakao je: da je u medicinskoj dokumentaciji HMP u Rožajama broj protokola 5919/12. od 15.7.2012.godine za H. N. konstatovano da je imala povrede  lijeve ušne školjke opisane kao razderotina veličine 0,5 cm. Da drugih vidljivih promjena u tom izvještaju  nije bilo. Da je oštećena pregledana kako grudni koš, trbuh, ekstremiteti, te i glava, te da nijesu primijećene druge vidljive promjene. Da je opisana povreda mogla biti nanešena grebanjem ili nekim predmtom oštrih ivica, te da se radi o lakim tjelesnim povredama koje neće ostaviti traga po zdravlje oštećenih. </span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Iz iskaza okrivljenog se vidi da je on pomenutog dana u s. u kojem žive oštećenu vidio i da se istoj obraćao riječima, na koje mu ista nije odgovarala. Njegov iskaz u ovom dijelu sud je prihvatio i isti uzeo kao dokaz  jer je potvrdjen iskazom oštećene. Njegov iskaz u preostalom dijelu sud nije mogao prihvatiti, jer je usmjeren ka izbjegavanju krivičnopravne odgovornosti i suprotan je izvedenim dokazima. </span>
</p>
<p class="p2">
<span>	Iz iskaz svjedoka – oštećene N. se vidi: da je ona pomenutog dana primijetila okrivljenog na seoskom putu u s. u kojem žive. Da je okrivljeni kada je primijetio istu počeo psovati upućujući joj pogrdne riječi zbog nemanja vode, govoreći joj da je ona zbog toga kriva. Išao je put nje držeći u desnoj ruci pištolj. Kada joj se približio  sa tim pištoljem je udario u predjelu lijeve strane lica i uva. Nastavio je da je udara po svim djelovima tijela šakama držeći i dalje u ruci pištolj, a desnom nogom je udario u potkoljenicu. Nakon toga se udaljio, a ona je pošla do kuće gdje se umila, a nakon toga u Rožaje kod ljekara kojem nije pričala da je imala povrede po drugim djelovima tijela osim u predjelu glave. Sjutra dan je primijetila da ima povrede i po svim djelovima tijela. Iskaz oštećene sud je prihvatio u dijelu koji se odnosi na način, vrijeme i mjesto kada se srela sa okrivljenim, te i kako je isti udarao i kojim sredstvima. Da je imala povrede u predjelu ušne školjke. U ovom dijelu iskaz okrivljene je logičan i saglasan je sa ostalim izvedenim dokazima i to medicinskom dokumentacijom, te i nalazom i mišljenjem vještaka medicinske struke. Medjutim, njen iskaz u preostalom dijelu sud nije mogao prihvatiti, jer je kao takav suprotan ostalim izvedenim dokazima.</span>
</p>
<p class="p2">
<span>	Iz nalaza i mišljenja sudskog vještaka medicinske struke se vidi da su kod oštećene prilikom pregleda u HMP Rožaje, konstatovane povrede u predjelu ušne školjke u vidu razderotine promjera 0,5 cm. Da je izvršen pregled i ostalih djelova tijela i da drugih povreda nije bilo. Da se opisana povreda mogla nanijeti grebanjem ili nekim oštrim predmtom, te da se radi o lakim tjelesnim povredama. Ovaj nalaz sud je prihvatio kao stručan, objektivan jer je dat na osnovu izvještaja ljekara za HMP u Rožajama, gdje je oštećena pregledana istog dana kada se i javila. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela laka tjelesna povreda iz čl. 152.st.2. u vezi st. 1. KZ izvršenog na način, vrijeme i mjestu kako je opisano u izreci presude. Naime, okrivljeni je pomenutog dana lako tjelesno povrijedio oštećenu, udarajući je u predjelu glave, pištoljem nepoznatog tipa i marke, kao sredstvom koje je podobno da tijelo teško povrijedi i zdravlje teško naruši, nanoseći joj laku tjelesnu povredu u vidu razderotine lijeve ušne školjke, veličine 0,5 cm, koje povrede se i pravno kvalifikuju kao lake tjelesne povrede. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni postupao sa umišljajem, jer je bio svjestan da postupajući na opisani način, oštećenoj može nanijeti povrede, te je pristao na nastupanje zabranjene posledice.</span>
</p>
<p class="p2">
<span>	Za izvršeno krivično djelo sud je okrivljenog oglasio krivim, pošto je našao da nema elemenata koji bi isključivali njegovu krivičnopravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 45 dana i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivčno djelo. </span>
</p>
<p class="p2">
<span>	Prilikom izricanja uslovne osude okrivljenom, kao mjere upozorenja sud je imao u vidu ličnost izvršioca ovog krivičnog djela, njegove porodične prilike, da je otac troje maloljetne djece, da nije u radnom odnosu, okolnosti pod kojima je izvršio ovo krivčno djelo, pa mu je sud u tom smislu vodeći računa o svrsi uslovne osude u okviru opšte svrhe krivčnih sankcija izrekao uslovnu osudu ubijedjen da će se i upozorenjem uz prijetnju kaznom uslovnom osudom kao mjerom upozorenja, dovoljno uticati na okrivljenog da više ne vrši krivična djela. </span>
</p>
<p class="p2">
<span>	U smislu čl. 226. i 229.  ZKP sud je obavezao okrivljenog da plati  ovom sudu na ime troškova krivičnog postupka iznos od 55 eura, a koji se odnose na ime naknade vještačenja od strane vještaka medicinske struke kao i da plati na ime paušala iznos od 40 eura, imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239.st.2. ZKP sud je oštećenu radi ostvarivanja imovinsko pravnog zahtjeva uputio na gradjansku parnicu, ovo  sa razloga što je na glavnom pretresu isti nije preciziran, tako da sud o istom nije ni odlučivao.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 14.9.2012.godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>u roku od 8 dana od dana prijema iste i to Višem sudu u </span>
</p>
<p class="p2">
<span>Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>					</span>
</p>
<p class="p6"></p>
<p class="p2"></p>
<p class="p1">
<span>	</span>
</p>
<p class="p7"></p>
<p class="p7"></p>


</body>
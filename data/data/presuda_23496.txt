<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{font-weight:bold;}
.s3{font-family:Arial;font-size:12pt;}
.s4{color:#ff6600;}
.s5{color:black;}
.p1{text-indent:0.41666666in;margin-left:-0.16666667in;margin-right:-0.13541667in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.13541667in;text-align:start;hyphenate:auto;font-family:Arial;font-size:12pt;}
.p3{margin-right:-0.13541667in;text-align:center;hyphenate:auto;font-family:Arial;font-size:12pt;}
.p4{margin-right:-0.13541667in;text-align:justify;hyphenate:auto;font-family:Arial;font-size:12pt;}
.p5{margin-right:-0.5in;text-align:justify;hyphenate:auto;font-family:Times New Roman;font-size:13pt;}
.p6{margin-right:-0.13541667in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;margin-right:-0.13541667in;text-align:justify;hyphenate:auto;font-family:Arial;font-size:12pt;}
.p8{margin-right:-0.19791667in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-indent:0.25in;margin-right:-0.125in;text-align:center;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{text-align:center;hyphenate:auto;font-family:Arial;font-size:12pt;}
.p13{text-align:justify;hyphenate:auto;font-family:Arial;font-size:12pt;}
.p14{margin-left:0.5in;text-align:justify;hyphenate:auto;font-family:Arial;font-size:12pt;}
.p15{text-indent:0.5in;text-align:justify;hyphenate:auto;font-family:Arial;font-size:12pt;}
.p16{margin-right:-0.25in;text-align:start;hyphenate:auto;font-family:Arial;font-size:13pt;}
.p17{margin-right:-0.25in;text-align:center;hyphenate:auto;font-family:Arial;font-size:13pt;}
.p18{text-align:end;hyphenate:auto;font-family:Arial;font-size:12pt;}
.p19{text-align:start;hyphenate:auto;font-family:Times New Roman;font-size:12pt;}
.td1{width:2.5993056in;padding-start:0.075in;padding-end:0.075in;}
.td2{width:3.5506945in;padding-start:0.075in;padding-end:0.075in;}
.td3{width:2.7in;padding-start:0.075in;padding-end:0.075in;}
.td4{width:3.75in;padding-start:0.075in;padding-end:0.075in;}
.td5{width:1.95in;padding-start:0.075in;padding-end:0.075in;}
.td6{width:3.5in;padding-start:0.075in;padding-end:0.075in;}
.r1{keep-together:always;}
.r2{height:0.055555556in;keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a><span class="s1">K.br.11/286                                                                                                                                                                                       </span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span class="s2">	</span><span>          OSNOVNI SUD U PODGORICI,  kao prvostepeni, krivični, po sudiji Jovović Željki, uz učešće Rajković Danijela kao zapisničara, u krivičnom predmetu protiv okrivljenog V. Đ., zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, rjašavajući po optužnom predlogu ODT Podgorica Kt. br. 1603/10 od 15. 06. 2012. godine, nakon održanog glavnog i javnog pretresa dana 11. 03. 2013. godine, u prisustvu zastupnika optužbe S. Š., okrivljenog i njegovog branioca, adv. Đ. D., donio je i dana 13. 03. 2013. godine javno objavio</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span class="s2">        </span>
</p>
<p class="p4">
<span>         Okrivljeni </span>
</p>
<p class="p4">
<span>         V. Đ.,  od oca M. i majke M., rođene J., rođen xx. xx. 19xx. godine u Podgorici, sa prebivalištem u Podgorici, ul. Novo naselje Kruševac br. xx, državljanin Crne Gore, završio visoku školu, razveden, srednjeg imovnog stanja, neosuđivan.</span>
</p>
<p class="p4">
<span>        </span>
</p>
<p class="p3">
<span>Kriv je</span>
</p>
<p class="p5"></p>
<p class="p6">
<span>	 </span><span class="s3">Što je:</span>
</p>
<p class="p4">
<span>	 U noći između 16 i 17. 11. 2010. godine, u Podgorici, u ulici Bokeškoj br. 5, svjestan svog djela čije izvršenje je htio, iako je znao da je njegovo djelo zabranjeno, u ugostiteljkom objektu "Internet kafe", primjenom grubog nasilja narušio tjelesni i duševni integritet člana svoje porodice - bivše supruge, oštećene P. M., na način što je oštećenu grebao po licu, vukao za kosu i stezao za vrat, kojom prilikom  je oštećena zadobila laku tjelesu povredu u vidu istegnuća vratnog dijela kičemnog stuba, otoka desne polovine potiljačnog predjela, oguljotina u predjelu desne jagodiice i oguljotina u predjelu desne strane donje vilice</span>
</p>
<p class="p4">
<span>	- čime je izvršio krivično djelo nasilje u porodici ili porodičnoj zajednici iz čl. 220 st.1 Krivičnog zakonika.</span>
</p>
<p class="p4"></p>
<p class="p6">
<span class="s4">	 </span><span class="s3">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p4"></p>
<p class="p3"></p>
<p class="p3">
<span>USLOVNU OSUDU</span>
</p>
<p class="p4"></p>
<p class="p4">
<span>          Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p4"></p>
<p class="p4">
<span>	 Obavezuje se okrivljeni da plati na ime troškova krivičnog postupka iznos od </span><span class="s5">184,00</span><span>€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>          Optužnim predlogom ODT Podgorica Kt. br. 1603/10 od 15. 06. 2012. godine, stavljeno je na teret okrivljenom V. Đ. izvršenje krivičnog djela nasilje u porodici ili porodičnoj zajednici iz člana 220 st. 1 Krivičnog zakonika, pa je zastupnik optužbe S. Š. prije davanja završnih riječi precizirala dispozitiv optužnog predloga, da bi u završnoj riječi, ostajući pri tako preciziranom optužnom predlogu, predlažila sudu da okrivljenog oglasi krivim i izrekne mu uslovnu osudu sa rokom provjeravanja srazmjernim težini izvršenog krivičnog djela i njegovoj ličnosti kao učiniocu.</span>
</p>
<p class="p4">
<span>	          Okrivljeni je u svojoj odbrani naveo da je bio u braku sa P. M. do 28. oktobra 2009. godine, kada je njihov brak pravosnažno razveden, na osnovu sporazumnog predloga za razvod braka, pred Osnovnim sudom u Podgorici. Nakon razvoda braka on i M. nisu imali kontinuirane kontakte izuzev slučajnih susreta u gradu, pri čemu nisu imali nikakve svađe, izuzev kraćih prepirki. Kritičnog dana, bio je u gradu sa svojom braćom, kada su oko 12 časova uveče, pošli u „Internet kafe“ da popiju piće, obzirom da tamo stalno odlaze na piće. Odmah po ulasku u kafić, primijetio je da se u istom nalazi njegova bivša supruga M., pa je tom prilikom prišao i pozdravio se sa njom, pri čemu su se prijateljski poljubili. Potom je sa svojom braćom sjeo za jedan sto, da bi nakon toga on i M. ponovo počeli da razgovaraju, i to na sasvim trećem mjestu u lokalu, a u vezi njihovih ranijih razmirica. Ovaj razgovor je trajao par minuta i radilo se o verbalnom konfliktu, kojom prilikom je uzeo M. jaknu i bacio je u lokalu, a zatim je rukom malo odgurnuo u predjelu glave, želeći na taj način da joj stavi do znanja da ide od njega i da su svu priču završili, da bi ona tada otišla, a on je ostao u lokalu sa svojom braćom, i to je sve što se desilo te večeri između njega i M.. On M. te večeri kao i ranije, nije niti udarao, niti vršio bilo kakvo nasilje prema njoj. Dodao je da je M., za vrijeme dok su bili u braku morala da ide i kod ljekara, zbog svog čudnog ponašanja, a u vezi izmišljenih priča koje nisu imale uporište u stvarnom životu, a odnosile su se na teške situacije u njenom životu prije braka, na koji način je izazivala sažaljenje kod njega i njegove porodice, pa smatra da je ono zbog čega ga je prijavila, rezultat njenog takvog stanja i pokušaj da sa njim i dalje ostvaruje kontakt kako se njihova veza ne bi prekinula i kako bi imala priliku da se i dalje viđa sa njim. Pojasnio je da mu je kritičnom prilikom M. izgledala potpuno normalno, te da nije primijetio na njoj nikakve povrede, mada nije obraćao pažnju jer nije o tome razmišljao. U završnoj riječi je naveo da se kritične noći svađao i džapao sa oštećenom, ali da je sigurno nije udario, kao ni ranije. </span>
</p>
<p class="p4">
<span>           Branilac okrivljenog je u završnoj riječi naveo da je njegovom branjeniku stavljeno na teret izvršenje krivičnog djela iz čl. 220 KZ, koje je relativno nova inkriminacija i njena najznačajnija karakteristika tiče se svojstva pasivnog subjekta, tj. svojstva oštećenog. Upravo to svojstvo pasivnog subjekta pravi krucijalnu razliku između ovog djela i krivičnog djela tjelesnih povreda – lakih ili teških. Izvršilac ovog djela može biti samo član porodice, a djelo se može izvršiti samo prema drugom članu porodice. Ako nema ovakvih svojstava na strani izvršioca i oštećenog onda se može raditi samo o krivičnom djelu laka tj. povreda, a ne o nasilju u porodici. Ovo djelo se ne može izvršiti prema bivšoj supruzi ili prema nekome ko nije više član porodičnog domaćinstva izvršioca djela, odnosno prema licu sa kojim ne živi trajno. Nadalje, poslednjim novelama Krivičnog Zakonika je propisano da se djelo može izvršiti primjenom ne bilo kakvog, nego samo grubog nasilja, pa je zamolio sud da prilikom ocjene ovog pitanja vodi računa o decidnom izjašnjenju angažovanog vještaka sa glavnog pretresa od 18. 11. 2012. godine, gdje je izjavio da se u konkretnom slučaju može raditi samo o sili lakog inteziteta, pa ni po tom pitanju nema elemenata koje se optuženom stavljaju na teret. Istakao je da niko od saslušanih svjedoka, odnosno ni jedan personalni dokaz, ne potvrđuje dio izjave oštećene, a kada su u pitanju povrede koje su utvrđene nalazom i mišljenjem vještaka svima je poznato da se ovakve povrede mogu nanijeti sebi i da to može učiniti bilo koje lice kome je to u interesu i koje je zainteresovano za krivični progon druge osobe. Imajući u vidu naprijed izrečeno i nespornu činjenicu da se oštećena javila ljekarima dugo nakon navodno nanesenih povreda, koje niko od prisutnih svjedoka nije vidio da joj se nanose, može se po mišljenju odbrane, sa izvješnošću zaključiti da je oštećenoj ovaj postupak trebao kao dalji pokušaj komuniciranja sa okrivljenim, stalnog viđanja u prostorijama suda, na šta ukazuje i njena izjava sa glavnog prteresa kada je istakla da je u toku bračne zajednice okrivljeni nije nikada fizički povrijedio, niti je to pokušao. Takođe je nelogičan rezon da neko u toku trajanja bračne zajednice ne povređuje svog bračnog druga niti to na bilo koji način pokušava, da bi nakon prestanka braka duže od godinu dana to učinio u društvu pred brojnim svjedocima, pa se nada da će sud prihvatiti navode odbrane.</span>
</p>
<p class="p4">
<span>            Sud je u dokaznom postupku saslušao svjedoka oštećenu P. M., svjedoke S. Š. i V. V., izvršio uvid u medicinsku dokumentaciju na ime oštećene P. M., po saglasnom predlogu stranaka pročitao nalaz i mišljenje vještaka medicinske struke prof. dr M. Š. Kri. br. 10/1379 od 18. 06. 2011. godine, pojašnjenje nalaza od 09. 02. 2012. godine i vještaka saslušao na glavnom pretresu od 22. 11. 2012. godine, izvršio uvid u presudu Osnovnog suda u Danilovgradu P. br. 1859/08, pročitao Izvještaj Uprave policije PJ Podgorica iz kaznene evidencije na ime okrivljenog V. Đ. od 28. 06. 2012. godine.    </span>
</p>
<p class="p4">
<span>            Svjedok oštećena P. M. je u svom iskazu pred istražnim sudijom na zapisniku od 20. 12. 2010. godine navela, da je bila u braku sa V. Đ. od 23. 12. 2007. godine do 28. 10. 2009. godine, kada je njihov brak razveden pred Osnovnim sudom u Podgorici, od kada sa Đ. ne živi zajedno. Kritičnom prilikom, oko 01:00 h, nalazila se u kafeu „Internet“ koji se nalazi u ul. Bokeškoj br. 5, i u društvu prijatelja B. F. i M. P. pila piće. Nakon toga, pošto je napolju bila kiša, njeni prijatelji su pošli po svoja vozila, i jedan od njih je trebao da dođe ispred lokala i poveze je. Iste večeri oko 00:30 h, u ovaj lokal je ušao njen bivši suprug V. Đ. zajedno sa svojim bratom V. V. i pio je piće za susjednim stolom. U trenutku kada je ostala sama za svojim stolom i kada je pošla da uzme svoju jaknu, prišao je njen bivši suprug, pa je mislila da će on biti džentlmen u smislu da joj pomogne da obuče jaknu, ali je on jaknu uzeo i bacio je na patos lokala, a zatim počeo da je razvlači, skače i gazi po njoj, nakon čega je izbacio napolje. Kada je krenula da izađe iz lokala, Đ. je uhvatio za ruku, da bi zatim nasrnuo na nju govoreći da će je ubiti, i da ne može biti sa nekim drugim, da bi zatim počeo da je vuče za kosu i pokušao da je udara nogama, ali su ga spriječili S. Š., radnik u lokalu, i njen bivši đever V. V., koji se nakon toga nalazio pored nje ispred lokala kako bi je eventualno zaštitio od Đ., dok ne dođe po nju njen drug B.. Kritičnom prilikom je zadobila dosta povreda, a između ostalog i veću povredu vrata zbog koje je nosila „kragnu“. Obzirom da je bila u šoku zbog napada, događaj nije iste večeri prijavila policiji, već sutra dan. Nakon što je došla sebi, pošla je sa svojim ocem u Hitnu pomoć, gdje je pregledana u vezi ovih povreda, pa su je uputili u tužilaštvo gdje je događaj prijavila. Istakla je da joj je Đ. i ranije prijetio, u smislu da ne smije da ide u određene lokale, pa je zbog toga imala strah i osjećala se nesigurno i ugroženo. Na zapisniku od 10. 01. 2012. godine je pojasnila da je Đ. vukao za kosu, grebao po licu, hvatao rukama za vrat i davio, dok je nogom više puta udarao u predjelu nogu kao i u predjelu tijela, s tim što ovom prilikom nije pala na pod kafića u kome se sve desilo. Na glavnom pretresu je, ponavljajući iskaz, pojasnila da je okrivljeni nikada nije udarao dok je trajao njihov brak, kao i nakon razvoda, i nikada nije bio nasilan, do kritične noći. Nije se pridružila krivičnom gonjenju i nije postavila imovinsko pravni zahtjev, ukazujući da samo želi da je okrivljeni ostavi na miru. </span>
</p>
<p class="p4">
<span>          Svjedok V. V. je u svom iskazu na glavnom pretresu naveo da je kritične noći bio sa društvom u ugostiteljskom objektu Internet kafe. U kafeu je vidio V. Đ. i istom se javio dok je pored njega bila M., a nije siguran da se njoj javio. Oni su razgovarali i njihov razgovor mu je više ličio na ljubavni, nego na svađu. U jednom trenutku je vidio da su se pogurali, a da je bilo udaranja i tuče u lokalu gdje je bilo sto ljudi, to nije vidio. Pojasnio je da u trenutku kada je vidio da su se M. i Đ. pogurali, nije prilazio da ih razdvaja, niti je za to bilo potrebe, jer je trajalo vrlo kratko, a oni ga nisu toliko interesovali da bi gledao njihove stvari. Pored toga, kritične noći je malo više popio, pa nije obraćao pažnju. Nije mogao da procijeni koliko je bio udaljen od Đ. i M. u trenutku  kada je došlo do guranja između njih, i ne zna kako je bio okrenut u tom trenutku, a oni su bili negdje po sredini lokala. U trenutku kada je M., nakon događaja izašla iz lokala, nalazio se na podijumu do šanka, a nije vidio gdje se Đ. tada nalazio. U lokal je došao sa društvom a ne sa okrivljenim Đ., i možda je prišao Đ. da se pozdravi i malo bio u društvu sa njim.</span>
</p>
<p class="p4">
<span>           Svjedok S. Š. je u svom iskazu na glavnom pretresu naveo da je kritične noći bio u kafiću Internet kafe i radio kao konobar. Te noći u kafiću su bili V. Đ. i P. M., koje poznaje od ranije, a pogotovu M., jer su isti gosti kafića. Vidio je da je kritičnom prilikom došlo do verbalnog duela između V.Đ. i P. M., ali nije vidio da je došlo do fizičkog kontakta. Kada je završen verbalni konflikt M. je ispratio iz kafića. Pojasnio je tom prilikom M. plakala, pa je ispratio do vrata lokala, što uvijek radi kada dođe do sukoba gostiju u lokalu. Te noći je radio svoj posao konobara, i njegova pažnja nije sve vrijeme bila usmjerena na M. i Đ.. Nije čuo, oko čega su se M. i Đ. svađali, ali je po njihovom tonu osjetio da je svađa u pitanju. Đ. je bio te noći u društvu, koje je kada se svađa odigravala bio u drugom dijelu lokala, a ne sjeća se da li je neko bio u M. društvu. Istakao je da je možda M. doživljaj da je on spriječio okrivljenog da je udara, i da je možda to tako i bilo, ali nije vidio da je Đ. udarao M., te da ne poznaje V. V..     </span>
</p>
<p class="p4">
<span>          U medicinskoj dokumentaciji na ime oštećene, izvještaju ljekara specijaliste JZU Klinički Centar CG Urgentni centar br. protokola 8263 od 17.11.2010. godine u anamnezi i kliničkom nalazu je konstatovana povreda vratne kičme od strane drugog lica, koje je po izjavi povrijeđene, istu vuklo za kosu i udaralo. Povrijeđenoj je stavljen okovratnik i konstatovana kontrola za sedam dana. U dokumentaciji na ime oštećene iz Hitne medicinske pomoći su konstatovane povrede a povrijeđena je upućena  neurohirurgu i ortopedu. Izvještajem ljekara specijaliste br. protokola 16480 od 17.11.2010. godine je u anamnezi i kliničkom nalazu konstatovano da je lice iz porodičnog nasilja, te da su povrede nanešene od strane bivšeg supruga udarcima pesnicom po glavi i tijelu. Konstatovane su povrede a povrijeđena se žali na bol u desnoj potiljačnoj regiji, gdje se palpira bolna oteklina dimenzija 2x1 cm, te bol u desnoj strani vrata. Povrede su konstatovane ispod desnog oka i na desnom obrazu, i konstatovana je dijagnoza na latinskom jeziku.</span>
</p>
<p class="p4">
<span>	Vještak medicinske struke prof. dr M. Š. se na osnovu medicinske dokumentacije na ime oštećene u nalazu i mišljenju od 18.06.2011. godine izjasnio da je u predmetnom događaju P. M. zadobila povrede u vidu istegnuća vratnog dijela kičmenog stuba, otok desne polovine potiljačnog predjela, oguljotinu u predjelu desne jagodice, otok i oguljotine u predjelu desne strane donje vilice. Vještak nalazi da su navedene povrede posljedica najmanje dvostrukog dejstva (dva) udarca tupog, teškog i zamahnutog mehaničkog oruđa, na odgovarajuće predjele tijela (glave). Povreda potiljaka mogla je nastati mehanizmom direktnog dejstva sile, ali i mehanizmom pada na tvrdu podlogu a navedene povrede predstavljaju i pojedinačno i u svom zbiru laku tjelesnu povredu. U dopuni nalaza od 09.02.2012. godine vještak je u cjelosti ostao kod nalaza od 18.06.2011. godine te pojasnio da je povreda vratnog dijela kičmenog stuba mogla nastati mehanizmom „stezanja za vrat“, što sudskomedicinski predstavlja mehanizam udara. Otok i oguljotina u predjelu donje vilice nastali su mehanizmom udara, moguće i u jednom istom aktu (jedan udar) a oguljotina desne jagodice nastala je mehanizmom direktnog dejstva sile (drugi udar), dok je povreda potiljka mogla nastati padom na tvrdu podlogu i udarom glave o istu ali je mogla nastati i mehanizmom udara. Vještak zaključuje da sve povrede kod P. M. nisu mogle nastati samo „grebanjem po licu, vučenjem za kosu i stezanjem za vrat“. Na glavnom pretresu vještak je pojasnio da se u nalazu i mišljenju i dopuni nalaza izjasnio da direktni mehanizam sile koja djeluje na tijelo P. M. nije samo „grebanje po licu, vučenje za kosu i stezanje za vrat“, nego je moralo doći i do udarca u predjelu donje vilice, gdje je pregledom ustanovljen otok, a on ne može biti posljenica aplikacije sile na opisani način, nego je udarac morao biti apliciran na predio donje vilice da bi nastao opisani otok. Napomenuo je da je i grebanje po licu i vučenje za kosu i stezanje za vrat u sudskoj medicini, mehanizam koji predstavlja udar a ne pad ili sudar. Dalje je pojasnio da intenzitet sile koja je ostavila za posljedicu opisane povrede nije jaki, odnosni to je laki intenzitet, pri čemu su povrede u vidu oguljotine desne jagodice i otoka nastale direktnim dejstvom sile a nisu mogle nastati padom. Isključio je mogućnost da je mehanizmom guranja došlo do povrede u vidu otoka i oguljotine u desnom jagodičnom predjelu, a grebanjem je mogla nastati povreda u vidu oguljotine u predjelu desne jagodice, ali grebanjem nije mogao nastati otok donje vilice. Vještak je dalje pojasnio da se u konkretnom slučaju radi o takozvanim svježim povredama a njihova starost je najviše 72 sata unazad od vremena njihovog ustanovljavanja.</span>
</p>
<p class="p4">
<span>	Iz presude Osnovnog suda u Danilovgradu P. br. 1859/08, koja je pravosnažna dana 28.10.2009. godine sud je utvrdio da je razveden brak između V. Đ. i V. rođ. P. J., a koji je zaključen dana 23.12.2007. godine.</span>
</p>
<p class="p4">
<span>           Cijeneći sve provedene dokaze, a posebno iskaz svjedoka oštećene P. M., medicinsku dokumentaciju, kao i nalaz i mišljenje vještaka medicinske struke, te dovodeći iste u vezu sa odbranom okrivljenog, sud je na nesumnjiv način utvrdio da je okrivljeni u noći između 16 i 17. 11. 2010. godine, u Podgorici, u ulici Bokeškoj br. 5, u ugostiteljkom objektu "Internet kafe", primjenom grubog nasilja narušio tjelesni i duševni integritet člana svoje porodice - bivše supruge, oštećene P. M., na način što je oštećenu grebao po licu, vukao za kosu i stezao za vrat, kojom prilikom  je oštećena zadobila laku tjelesu povredu u vidu istegnuća vratnog dijela kričemnog stuba, otoka desne polovine potiljačnog predjela, oguljotina u predjelu desne jagodiice i oguljotina u predjelu desne strane donje vilice, kojim radnjama je izvršio krivično djelo nasilje u porodici ili porodičnoj zajednici iz čl. 220 st.1 Krivičnog zakonika.</span>
</p>
<p class="p7">
<span>  Naime, sud je činjenično stanje utvrdio iz iskaza svjedoka oštećene P. M., koja je u svom iskazu navela da je kritičnom prilikom okrivljeni uzeo njenu jaknu, i kada se ponadala da on hoće da joj istu pridrži, on je jaknu bacio na patos lokala, počeo da je razvlači, skače i gazi po njoj nakon čega je izbacio napolje a kada je krenula da izađe iz lokala okrivljeni je povukao za ruku, da bi zatim nasrnuo na nju govoreći da će je ubiti i da ne može biti sa nekim drugim, da bi zatim počeo da je vuče za kosu, grebe po licu i hvata rukama za vrat i davi. Tom prilikom je zadobila dosta povreda a između ostalog i veću povredu vrata zbog koje je nosila „kragnu“. Dovodeći iskaz svjedoka oštećene u vezu sa odbranom okrivljenog, u kojoj navodi da je kritičnom prilikom bacio M. jaknu u lokalu, a zatim je malo odgurnuo u predjelu glave, a sve u vezu sa medicinskom dokumentacijom na ime oštećene i nalazom i mišljenjem vještaka medicinske struke i pojašenjem na glavnom pretresu, iz kojih je sud utvrdio kako vrstu i težinu povreda koje je kritičnom prilikom zadobila oštećena, a radi se o povredama koje su bliže predstavljene izrekom presude, tako i mehanizam nastanka tih povreda, jer kako vještak navodi navedene povrede su posljedica najmanje dvostrukog dejstva udarca tupog, teškog i zamahnutog mehaničkog oruđa na odgovarajuće predjele tijela, a čiji nalaz i mišljenje je sud u cjelosti prihvatio, cijeneći ga kao objektivan i dat saglasno pravilima struke.</span>
</p>
<p class="p7">
<span>Iz sveg navedenog slijedi zaključak suda da je okrivljeni V. Đ. vršenjem grubog nasilja narušio fizički integritet svoje bivše supruge oštećene P. M., nanoseći joj laku tjelesnu povredu, i istovremeno je na taj način narušio spokojstvo oštećene, izazivajući kod nje osjećaj uznemirenosti i nesigurnosti, imajući u vidu iskaz oštećene, te činjenicu da je događaj prijavila očekujući zaštitu, čime je ugrozio i njen duševni integritet. </span>
</p>
<p class="p4">
<span>          Postupajući na prednje navedeni način, okrivljeni je bio svjestan da svojim ponašanjem vrši grubo nasilje nad članom svoje porodice, bivšom suprugom, i narušava njen tjelesni i duševni integritet što je u konkretnom slučaju i htio, pa se  njegov psihički odnos  prema izvršenom krivičnom djelu manifestuje kao direktni umišljaj. </span>
</p>
<p class="p4">
<span>          Sud je cijenio navode odbrane okrivljenog da kritične večeri M. nije udario, niti vršio bilo kakvo nasilje prema njoj, a da je razlog zašto ga je prijavila, njeno čudno ponašanje koje je bilo izraženo i u toku trajanja braka, te njena želja da i dalje sa njim ostvaruje kontakte, kako se njihova veza ne bi prekinula i kako bi i dalje imala priliku da se viđa sa njim, na što ukazuje i branilac okrivljenog u završnoj riječi, pa sud ovakvu odbranu okrivljenog kao ni stav branioca nije prihvatio, a ovo sa razloga jer je odbrana okrivljenog suprotna kako provedenim dokazima, tako i navodima okrivljenog koji je u svojoj odbrani naveo da je kritičnom prilikom odgurnuo oštećenu u predjelu glave, pa je u ovom dijelu odbrana okrivljenog kontradiktorna, a povrede koje je tom prilikom zadobila oštećena potvrđene su nalazom i mišljenjem vještaka, dok su navodi da je oštećena podnijela krivičnu prijavu iz razloga da i dalje ostvaruje kontakte i da se viđa sa njim, u suprotnosti sa iskazom oštećene koja se u konačnom nije pridružila krivičnom gonjenju i nije postavila imovinsko pravni zahtjev, ukazujući da samo želi da je okrivljeni ostavi na miru. </span>
</p>
<p class="p4">
<span>	          Sud je cijenio i iskaze svjedoka V. V. i S. Š., u kojima navode da nisu vidjeli da je okrivljeni udario oštećenu pa svjedok V. pojašnjava da je vidio da su okrivljeni i oštećena razgovarali i njihov razgovor mu je više ličio na ljubavni, nego na svađu a u jednom trenutku je vidio da su se pogurali, a da je bilo udaranja i tuče u lokalu gdje je bilo sto ljudi, to nije vidio, a svjedok Š. pojašnjava da je vidio samo verbalni duel među njima, pa sud nalazi da su prednji iskazi svjedoka sračunato dati da se olakša položaj okrivljenog u postupku, a isti iskazi su suprotnosti ne samo sa iskazom svjedoka oštećene, već i samog okrivljenog koji u svojoj odbrani navodi da je kritičnom prilikom uzeo M. jaknu i bacio je u lokalu te da je M. odgurnuo u predjelu glave.         </span>
</p>
<p class="p4">
<span>	          Sud je cijenio stav branioca okrivljenog, dat u završnoj riječi, da se djelo koje se njegovom branjeniku stavlja na teret može izvršiti samo prema drugom članu porodice, te da bivša supruga nije član porodice, jer ona nije više član domaćinstva okrivljenog, niti sa njim živi trajno, da se djelo koje je stavljeno njegovom branjeniku na teret ne može izvršiti primjenom bilo kakvog, nego samo grubog naslija, ukazujući da se vještak medicinske struke izjasnio da se u konkretnom slučaju radilo o sili lakog inteziteta, da je povrede oštećena vrlo lako mogla nanijeti sama sebi imajući u vidu činjenicu da se javila ljekarima dugo nakon navodno nanesenih povreda, pa sud iste nije prihvatio. Naime čl. 142. st. 1 tač. 28 Krivičnog Zakonika predviđeno je da se porodicom ili porodičnom zajednicom smatraju i bivši bračni drugovi, a u konkretnom slučaju djelo je izvršeno prema bivšoj supruzi, što je utvrđeno iz presude Osnovnog suda u Danilovgradu P. br. 1859/08. Nadalje, vještak medicinske struke se izjasnio da intenzitet sile koja je ostavila za posljedicu  povrede kod oštećene nije jaki, dok se nije izjašnjavao po pitanju oblika nasilja, pa je sud obzirom da je okrivljeni na javnom mjestu, pred gostima kafića, oštećenu koja je u tom trenutku bila sama, grebao po licu, vukao za kosu i stezao za vrat, čime je nanio istoj povrede navedene u izreci presude, mišljenja da se svakako radilo o grubom nasilju prema oštećenoj. Navodi da je povrede oštećena nanijela samoj sebi u suprotnosti su sa predhodno utvrđenim činjeničnim stanjem, a navodi da se oštećena ljekarima javila dugo nakon događaja, u suprotnosti sa medicinskom dokumentacijom na ime oštećene u kojoj je kao datum pregleda naveden 17.11.2010. godine. </span>
</p>
<p class="p4">
<span>            Sud je iz činjeničnog opisa izostavio navode da je oštećena kritičnom prilikom zadobila povrede u vidu otoka u predjelu donje vilice, a ovo  imajući u vidu nalaz i mišljenje vještaka medicinske struke te pojašnjenje na glavnom pretresu u kome je vještak jasno i određeno naveo da povreda u vidu otoka u predjelu desne strane donje vilice ne može biti posljedica aplikacije sile na opisani način, jer otok nije mogao nastati „grebanjem po licu, vučenjem za kosu i stezanjem za vrat“, nego je na predio donje vilice morao biti apliciran udarac da bi nastao opisani otok, pa imajući u vidu činjenični opis optužnog akta u kome nije naveden udarac usled koga je mogla nastati navedena poreda, sud bi dodavanjem istog povrijedio objektivni identitet između optužbe i presude. </span>
</p>
<p class="p7">
<span> Imajući u vidu utvrđeno činjenično stanje, sud je na saglasan predlog stranaka donio rješenje da se na glavnom pretresu u svojstvu svjedoka ne saslušava P. M.. </span>
</p>
<p class="p4">
<span>	          Prilikom utvrđivanja krivične sankcije za izvršeno krivično djelo, sud je, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća u smislu čl. 42 st. 1 Krivičnog zakonika, kao olakšavajuće okolnosti na strani okrivljenog cijenio njegovo ranije dobro vladanje i s tim u vezi raniju neosuđivanost, što je sud utvrdio iz izvoda iz kaznene evidencije na ime okrivljenog, činjenicu da je od izvršenja djela protekao period više od dvije godine, u kome okrivljeni nije ispoljio kriminalnu aktivnost, te stav oštećene koja se nije pridružila krivičnom gonjenju, dok otežavajućih okolnosti sud nije našao, pa je cijeneći navedene okolnosti na strani okrivljenog, sud našao da okrivljenom nije nužno izreći kaznu, već mu je primjenom čl. 53 i 54 Krivičnog zakonika, izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora, te provjerom ponašanja u periodu od jedne godine, na okrivljenog dovoljno uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 st. 2 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p8">
<span>        Odluku o troškovima postupka sud je donio shodno čl. 226 i 229 Zakonika o krivičnom postupku i obavezao okrivljenog da na ime troškova postupka plati iznos od 184,00 €, a koji troškovi se odnose na izvršeno vještačenje od strane vještaka medicinske struke u iznosu od 154,00 €, te na ime sudskog paušala, kao dijela troškova krivičnog postupka iznos od 30,00€, a koji paušal je odmjeren shodno složenosti predmeta, dužini trajanja postupka i imovnim prilikama okrivljenog.</span>
</p>
<p class="p8"></p>
<p class="p8"></p>
<p class="p8">
<span>             Sa izloženog, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4">
<span>             </span>
</p>
<p class="p9">
<span> OSNOVNI SUD U PODGORICI, dana 13. 03. 2013. godine</span>
</p>
<p class="p10"></p>
<table class="t1">
<tbody>
<tr class="r1">
<td class="td1">
<p class="p11">
<span>            ZAPISNIČAR:</span>
</p>
</td><td class="td2">
<p class="p12">
<span>SUDIJA:</span>
</p>
</td>
</tr>
<tr class="r1">
<td class="td1">
<p class="p12">
<span>Danijela Rajković</span>
</p>
<p class="p11"></p>
</td><td class="td2">
<p class="p11">
<span>                          Željka Jovović</span>
</p>
<p class="p11"></p>
</td>
</tr>
</tbody>
</table>
<p class="p13">
<span>           DN-a: Po primjerak presude dostaviti:</span>
</p>
<p class="p14">
<span>- ODT Podgorica,</span>
</p>
<p class="p14">
<span>- Okrivljenom,  braniocu</span>
</p>
<p class="p14">
<span>- A/a.</span>
</p>
<p class="p15">
<span>Postupljeno dana ______________</span>
</p>
<p class="p15">
<span>Radnik suda __________________</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<table class="t1">
<tbody>
<tr class="r2">
<td class="td3">
<p class="p16">
<span>        </span>
</p>
<p class="p16">
<span>       ZAPISNIČAR:</span>
</p>
</td><td class="td4">
<p class="p17">
<span>                                            </span>
</p>
<p class="p17">
<span>                                           S U D I J A:</span>
</p>
</td>
</tr>
<tr class="r1">
<td class="td3">
<p class="p16">
<span>     Danijela Rajković</span>
</p>
<p class="p16"></p>
</td><td class="td4">
<p class="p17">
<span>                                            Željka Jovović</span>
</p>
<p class="p16"></p>
</td>
</tr>
</tbody>
</table>
<p class="p4">
<span>           </span>
</p>
<p class="p4"></p>
<p class="p13"></p>
<table class="t1">
<tbody>
<tr class="r1">
<td class="td5">
<p class="p18">
<span>PRAVNA POUKA:</span>
</p>
</td><td class="td6">
<p class="p13">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p12"></p>
</td>
</tr>
</tbody>
</table>
<p class="p13"></p>
<p class="p12">
<span>ZTO Danijela Rajković</span>
</p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p19"></p>


</body>
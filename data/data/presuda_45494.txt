<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 0.875in 1.0in;}
.s1{font-family:Arial;font-size:12pt;}
.s2{font-weight:bold;}
.s3{font-size:12pt;}
.s4{font-family:Arial;}
.s5{display: inline-block; text-indent: 0; min-width: 0.2361111in;}
.p1{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.p2{margin-right:-0.25in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:0.0069444445in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-right:0.0069444445in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p8{margin-right:0.0069444445in;text-align:justify;hyphenate:auto;font-family:Arial;font-size:12pt;}
.p9{margin-left:-0.125in;margin-right:-0.25in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Calibri;font-size:11pt;}
.p13{text-align:start;hyphenate:auto;font-family:Calibri;font-size:12pt;}
.p14{margin-left:0.25in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p15{text-indent:-0.25in;margin-left:0.5in;margin-bottom:0.1388889in;text-align:start;hyphenate:auto;font-family:Arial;font-size:12pt;}
</style>
<title>                                                                                                                                      K</title>
<meta content="sudnica2" name="author">
</head>
<body class="b1 b2">
<p class="p1">
<span>                                                                                      HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMAT </span>
<!--Image link to '0.png' can be here--><span>                                                </span><span class="s1">K.br.247/12</span>
</p>
<p class="p2">
<span>U IME CRNE GORE</span>
</p>
<p class="p3">
<span>	OSNOVNI SUD U ULCINJU,</span><span class="s2"> </span><span>po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog N.M.a iz B., zbog krivičnog djela građenje objekta bez građevinske dozvole iz čl.326a Krivičnog zakonika, odlučujući po optužnom predlogu Osnovnog državnog tužilaštva u Ulcinju KT.br.225/12 od 24.12.2012.godine, nakon održanog glavnog i javnog pretresa dana  26.02.2013.godine u prisustvu zastupnika optužbe savjetnika na radu kod ODT-a u Ulcinju Resulbegović Faruka i okrivljenog, donio je i istog dana javno objavio, </span>
</p>
<p class="p4">
<span>P R E S U D U</span>
</p>
<p class="p4"></p>
<p class="p3">
<span class="s2">	</span><span>Okrivljeni: N.M.,</span><span class="s2"> </span><span>JMBG xxxxxxxxxxxxx, od oca I. i majke M. rođene B., rođen xx.xx.19xx.godine u P., sa prebivalištem u B.- ul.R. xx/x, državljanin Crne Gore, oženjen, otac četvoro djece, dvoje maloljetnih, srednjeg imovnog stanja, neosuđivan,</span>
</p>
<p class="p3"></p>
<p class="p4">
<span>K r i v   je</span>
</p>
<p class="p3">
<span>	Što je:</span>
</p>
<p class="p3">
<span>	Neutvrđenog dana, oktobra mjeseca 2012.godine u Ulcinju, na svojoj katastarskoj parceli br.1639 KO D.Š., kao investitor protivno propisima iz čl.69 Zakona o uređenju prostora i izgradnji objekata (Sl.list CG 51/2008), započeo građenje objekta, bez prethodno pribavljenje građevinske dozvole, na način što je izveo grube građevinske radove na izgradnji nulte AB ploče dimenzija 180 m2, pri čemu je bio svjestan svoga djela i htio njegovo izvršenje, </span>
</p>
<p class="p3">
<span>	-čime je izvršio krivično djelo građenje objekta bez građevinske dozvole iz čl.326a Krivičnog zakonika.</span>
</p>
<p class="p3">
<span>	Pa mu sud primjenom citiranog zakonskog propisa te čl.4 st.2, 13, 15, 36, 42, 52, 53 i 54 Krivičnog zakonika, i čl. 226,229 i 374 Zakonika o krivičnom postupku, i z r i č e  </span>
</p>
<p class="p4"></p>
<p class="p4"></p>
<p class="p4">
<span>USLOVNU OSUDU</span>
</p>
<p class="p3">
<span>	Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne učini neko novo krivično djelo.</span>
</p>
<p class="p3">
<span>	Obavezuje se okrivljeni da na ime troškova krivičnog postupka-sudskog paušala uplati ovom sudu novčani iznos od 80,00 eura, u roku od 15 dana po pravosnažnosti presude.</span>
</p>
<p class="p4">
<span>O b r a z l o ž e nj e </span>
</p>
<p class="p3">
<span>	Optužnim predlogom Osnovnog državnog tužilaštva u Ulcinju KT.br.225/12 od 24.12.2012.godine, okrivljenom N.M.u stavljeno je na teret izvršenje krivičnog djela građenje objekta bez građevinske dozvole iz čl.326a Krivičnog zakonika. Zastupnik optužbe je do završetka glavnog pretresa ostao pri podnjetom optužnom predlogu, predlažući sudu u završnim riječima da okrivljenog oglasi krivim i osudi po zakonu. </span>
</p>
<p class="p3">
<span>	Okrivljeni N.M. u svojoj odbrani navodi da je tačno da je na svojoj kat.parceli 1639 KO D.Š. započeo izgradnju objekta, odnosno započeo izlivanje nulte AB ploče površine 180 m2, ali sa već izdatom građevinskom dozvolom br.03-374/1 od 19.02.1990 godine za izgradnju objekta P+1. Dalje navodi da je na kat. parceli 1639 prethodno postojao objekat koji je porušio, jer mu je ometao smještaj vozila koji borave kod njega tokom turističke sezone u hotelu "Imperijal", a svi ti objekti su i dalje prikazani u LN br.92 KO D.Š. na ime njegove firme DOO ”Sterling menagment”. Na mjestu gdje su bili ranije objekti, započeo je izgradnju novog objekta u površini od 180 m2  i izlio je nultu AB ploču. Ističe da je angažovao radnike i počeo sa gradnjom u toku oktobra mjeseca 2012.godine, gdje je namjeravao da napravi garažu za vozila gostiju, a imao je i neke informacije od strane Opštine da će doći od izmjene DUP-a, pa je namjeravao da iznad garaže izgradi i nekoliko smještajnih jedinica za goste. Da posjeduje građevinsku dozvolu za objekat na kat.parceli br.1639 KO D.Š., a koja je izdata na ime B.Z., od koje je kupio plac, kuću i pomoćni objekat. Podnio je zahtjev Opštini Ulcinj za izdavanje nove građevinske dozvole za objekta koji je počeo da gradi ili za obnavljanje stare građevinske dozvole, ali nije još uvijek dobio dozvolu jer je postupak u toku. Dobio je uvjerenje da je postupak u toku i da DUP još nije izmijenjen i da je postojeći još uvijek na snazi.Takođe je dobio uvjerenje od Opštine da će mu za objekat koji je planirao i započeo da gradi izdati građevinsku dozvolu, nakon što bude donijet novi DUP. Napomenuo je i to da je kat.parcela br.1639 KO D.Š.  u vlasništvu njegove firme  DOO “Sterling menagment”. Upitan od strane suda da pojasni razlike u kazivanju pred ovlašćenim tužiocem kada je izjavio da je predmetni objekat počeo da gradi u novembru mjesecu 2012 godine, i na glavnom pretresu kada je naveo da je predmetni objekat započeo da gradi u toku oktobra mjeseca 2012 godine, okrivljeni je naveo da je tačno to što je izjavio na glavnom pretresu, a da je tako saopštio i kod tužioca ali vjerovatno pogrešno je unjeto na zapisnik.</span>
</p>
<p class="p5">
<span>Sud je u dokaznom postupku na saglasan predlog stranaka pročitao iskaz svjedoka P.V., dat  pred  ovlašćenim tužiocem ODT-a Ulcinj, na zapisnik KT.br.  225/12  od   12.12.2012.god, pročitao Zapisnik o inspekcijskoj kontroli Uprave za inspekcijske poslove broj 0401/7-32  od  18.10.2012.godine, Zapisnik o inspekcijskoj kontroli Uprave za inspekcijske poslove broj 0401/7-32- 1 od 14.11.2012.godine, Rješenje Uprave za inspekcijske poslove-Odsjek inspekcije zaštite prostora  broj 0401/7 -305/12  od  28.11.2012.godine, dopis Sekretarijata za  prostorno planiranje i održivi  razvoj Opštine Ulcinj  broj   05-8216/1-12  od  13.12.2012.godine, dopis Sekretarijata za  prostorno planiranje i održivi  razvoj Opštine Ulcinj  broj 05-8216/1-12  od  21.12.2012. godine, Uvjerenje Sekretarijata za  prostorno planiranje i održivi  razvoj Opštine Ulcinj  broj   05-1980/1-12  od 15. 11. 2012.godine,  izvod iz KE za  okrivljenog izdat od Uprave policije-Područne jedinice Bar broj 27-03/1-245/12-6651/2 od 16. 12.2012. godine, izvršio uvid u foto elaborat uprave za inspekcijske poslove od 18.10.2012. godine i izvršio  uvid  u list  nepokretnosti   broj   92 KO  D. Štoj.</span>
</p>
<p class="p5">
<span>Svjedok P.V. u svom iskazu pred  ovlašćenim tužiocem ODT-a Ulcinj navela je da postupajući po službenoj dužnosti  prilikom redovne kontrole terena, dana 18.10.2012. godine u naselju D.Š. u Ulcinju konstatovala je da se na kat.parceli br.1639, urbanistička parcela 135 KO D.Š. vrši izlivanje nulte AB ploče u površini od cca 180 m2, a u momentu kontrole na izvođenju radova zatečeno je 8 radnika. Dalje je navela da je investitor N.M. dostavio na uvid odobrenje za gradnju br.03-374/1 od 19.02.1990.godine, Sekretarijata za urb.stambeno komunalne poslove, pravne poslove i katastar SO Ulcinj na ime B.Z. spratnosti  P+1, koji je izjavio da je na placu postojao objekat izgrađen prema građevinskoj dozvoli koju je priložio, da je isti porušio zbog dotrajalosti a planira  da izgradi suterenski dio objekta koji će koristiti kao parking  prostor hotela “Imperijal”, a za eventualni nastavak izgradnje tj.rekonstrukcije ima uslove da od nadležnog Sekretarijata pribavi građevinsku dozvolu. Dana 14.11.2012.godine investitor N.M. dostavio je odobrenje za izgradnju br.03-374/1 od 19.02.1990.godine, zahtjev za UTU za urb.parcelu 135 DUP-a D.Š.a, i zahtjev za uvjerenje br.05-1980/12 od 14.11.2012.godine.</span>
</p>
<p class="p5">
<span>Iz Zapisnika o inspekcijskoj kontroli Uprave za inspekcijske poslove broj 0401/7-32 od 18.10.2012.godine, proizilazi da je inspekcija za stanovanje prilikom redovne kontrole terena u naselju D.Š., Opština Ulcinj konstatovala da se na kar.parceli 1639, urb.parcela 135 KO D.Š. vrši izlivanje nulte AB ploče u površini od cca 180 m2. Na izvođenju radova zatečeno je 8.radnika, a prisutni investitor N.M. dostavio je na uvid Odobrenje za gradnju br.03-374/1 od 19.02.1990.godine Sekretarijata za urb. Stambeno komunalne poslove, pravne poslove i katastar Skupštine  Opštine Ulcinj, na ime B.Z. spratnosti P+1. </span>
</p>
<p class="p5">
<span>Iz  Zapisnika o inspekcijskoj kontroli Uprave za inspekcijske poslove broj 0401/7-32- 1 od 14.11.2012.godine, proizilazi da je tog dana okrivljeni N.M. dostavio inspekciji sledeća dokumenta i to: Odobrenje za gradnju  br.03-374/1 od 19.02.1990.godine Skupštine Opštine Ulcinj, Sekretarijata za urb. stam. komun. imov. pravne poslove i katastar, Zahtjev za UTU  za urbanističku parcelu 135 KO D.Š. od 14.11.2012. godine zaveden pod red brojem 05-5168/12 u Sekretarijatu za prostorno planiranje i održivi razvoj Opštine Ulcinj, Zahtjev za uvjerenje br.05-1980/12 od 14.11.2012.godine zaveden u Sekretarijatu za prostorno planiranje i održivi razvoj radi obnavljanja građevinske dozvole. Istom je naloženo da u roku od 8 dana dostavi izdate UTU donijete po važećem planskom dokumentu.</span>
</p>
<p class="p5">
<span>Iz Rješenja Uprave za inspekcijske poslove-Odsjek inspekcije zaštite prostora  broj 0401/7 -305/12  od  28.11.2012.godine, proizilazi da se N.M.u naređuje da poruši objekat u izgradnji nultu AB ploču površine cca 180 m2, na kat.parceli 1639, urb.parcela 135 KO D.Š. u naselju D.Štoj Opština Ulcinj u roku od 7 dana, te ukoliko ne postupi po tom rješenju pristupiće se administrativnom izvršenju rješenja.</span>
</p>
<p class="p3">
<span>	Iz dopisa Sekretarijata za  prostorno planiranje i održivi  razvoj Opštine Ulcinj  broj 05-8216/1-12 od 13.12.2012.godine, proizilazi da taj Sekretarijat nije izdao N.M.u građevinsku dozvolu za izgradnju stambenog objekta na kar.parceli br.1639 KO D.Š., stim što su napomenuli da je Sekretarijat za urbanizam, stambeno-komunalne imovinske pravne poslove i katastar Skupštine Opštine Ulcinj dana 19.02.1990.godine pod brojem 03-374/1, izdao  odobrenje za izgradnju porodične stambene zgrade na katastarskoj parceli br.1639 KO D.Š. na ime B.Z..</span>
</p>
<p class="p5">
<span>Iz dopisa Sekretarijata za  prostorno planiranje i održivi  razvoj Opštine Ulcinj  broj  05-8216/1-12  od  21.12.2012.godine, proizilazi da N.M. nije prijavio kod tog organa dozvolu za uklanjanje stambenog objekta na katastarskoj parceli br.1639 KO D.Š., koji je izgrađen  na osnovu odobrenja za izgradnju porodične stambene zgrade  br.03-374/1 od 19.02.1990.godine na ime B.Z.. Da se uklanjanje dotrajalih objekata vrši na osnovu odobrenja koju izdaje nadležni inspekcijski organ po službenoj dužnosti ili po zahtjevu zainteresovanog lica ili na osnovu odobrenja koju izdaje organ uprave odnosno organ lokalne uprave na zahtjev vlasnika objekta. U slučaju kada se izgrađeni objekat ukloni (poruši) da bi se izgradio novi objekat potrebno je da se pribavi nova građevinska dozvola. Odobrenje za izgradnju porodične stambene zgrade  br.03-374/1 od 19.02.1990.godine na katrastarskoj parceli br.1639 KO D.Š. na ime B.Z. izdato je za objekat spratnosti  P+1 (prizemlje  i sprat). </span>
</p>
<p class="p5">
<span>Iz Uvjerenja Sekretarijata za  prostorno planiranje i održivi  razvoj Opštine Ulcinj  broj  05-1980/1-12  od  15. 11. 2012.godine, proizilazi da je kod tog Sekretarijata u toku postupak po zahtjevu br.05-5116/1-12 od 14.11.2012.godine koji je podnio N.M. iz Bara za propisivanje  urbanističko tehničkih uslova za izgradnju objekta na urbanističkoj parceli br.135 sa DUP-a “D.Š.” radi obnavljanja građevinske dozvole. Da DUP “D.Š.” nije promijenjen i na istoj urbanističkoj parceli investitoru Bjelajac Zagorki  je izdata građevinska dozvola br.03-374/1 od 19.02.1990.godine za izgradnju objekta koji je u međuvremenu uklonjen.</span>
</p>
<p class="p5">
<span>Iz izvoda iz KE izdatog od Uprave policije-Područne jedinice Bar broj 27-03/1-245/12-6651/2 od 16.12.2012.godine, proizilazi da okrivljeni N.M. nije ranije osuđivan.</span>
</p>
<p class="p5">
<span>Uvidom u foto  elaborat, Uprave za inspekcijske poslove od  18.10.2012.godine sud je utvrdio da su radnici na licu mjesta i da je izlivena nulta AB ploča.</span>
</p>
<p class="p5">
<span>Uvidom u list  nepokretnosti  broj  92 KO D. Štoj, sud je utvrdio da je katastarska parcela br.1639 KO D.Š. u vlasništvu  firme DOO ”Sterling menagment” iz Ulcinja.</span>
</p>
<p class="p5">
<span>Cijeneći navode optužbe i odbranu okrivljenog, te sve izvedene dokaze kako pojedinačno, tako i u njihovoj međusobnoj vezi, ovaj sud nalazi da je okrivljeni N.M. izvršio krivično djelo građenje objekta bez građevinske dozvole iz čl.326a Krivičnog zakonika,  na način, u vrijeme i mjesto kako je to bliže opisano u izreci presude.</span>
</p>
<p class="p3">
<span>	Naime, u postupku je nesumnjivo utvrđeno da je okrivljeni N.M. neutvrđenog dana, oktobra mjeseca 2012.godine u Ulcinju, na svojoj katastarskoj parceli br.1639 KO D.Š., kao investitor protivno propisima iz čl.69 Zakona o uređenju prostora i izgradnji objekata (Sl.list CG 51/2008), započeo građenje objekta, bez prethodno pribavljenje građevinske dozvole, na način što je izveo grube građevinske radove na izgradnji nulte AB ploče dimenzija 180 m2, pri čemu je bio svjestan svoga djela i htio njegovo izvršenje. </span>
</p>
<p class="p6">
<span>	Prednje činjenično stanje sud je utvrdio iz navoda odbrane okrivljenog koji je izjavio da je na svojoj kat.parceli 1639 KO D.Š. započeo izgradnju objekta, odnosno započeo izlivanje nulte AB ploče površine 180 m2, te da na kat. parceli 1639 prethodno je postojao objekat koji je porušio, jer mu je ometao smještaj vozila koji borave kod njega tokom turističke sezone u hotelu "Imperijal", a svi ti objekti su i dalje prikazani u LN br.92 KO D.Š. na ime njegove firme DOO ”Sterling menagment”. Na mjestu gdje su bili ranije objekti, u toku oktobra mjeseca 2012.godine angažovao je radnike i započeo je izgradnju novog objekta u površini od 180 m2 i izlio je nultu AB ploču, gdje je namjeravao da napravi garažu za vozila gostiju, a imao je i neke informacije od strane Opštine da će doći od izmjene DUP-a, pa je namjeravao da iznad garaže izgradi i nekoliko smještajnih jedinica za goste. Da posjeduje građevinsku dozvolu za objekat na kat.parceli br.1639 KO D.Š., a koja je izdata na ime B.Z., od koje je kupio plac, kuću i pomoćni objekat, te da je podnio zahtjev Opštini Ulcinj za izdavanje nove građevinske dozvole za objekta koji je počeo da gradi  ili za obnavljanje stare građevinske dozvole, ali nije još uvijek dobio dozvolu jer je postupak u toku. Ovaj dio navoda odbrane okrivljenog je sud prihvatio, jer je ocijenio da su jasni, uvjerljivi i objektivni, koji ničim nijesu dovedeni u sumnju, već naprotiv potvrđeni su kako iskazom svjedoka P.V., koji iskaz je sud cijenio kao jasan, uvjerljiv i objektivan, i kao takvom poklonio punu vjeru, jer je isti dat od strane službenog lica, koja apsolutno nije imala nikakvih razloga da posvjedoči drugačije, već  kako je stvarno bilo, a koja je navela da postupajući po službenoj dužnosti  prilikom redovne kontrole terena, dana 18.10.2012. godine u naselju D.Š. u Ulcinju konstatovala je da se na kat.parceli br.1639, urbanistička parcela 135 KO D.Š. vrši izlivanje nulte AB ploče u površini od cca 180 m2, a u momentu kontrole na izvođenju radova zatečeno je 8 radnika, te da je investitor Nikočevič Mirsad dostavio na uvid odobrenje za gradnju br.03-374/1 od 19.02.1990.godine, Sekretarijata za urb.stambeno komunalne poslove, pravne poslove i katastar SO Ulcinj na ime B.Z. spratnosti  P+1. Tako i materijalnim dokazima, zapisnicima o inspekcijskoj kontroli Uprave za inspekcijske poslove broj 0401/7-32 od 18.10.2012.godine i broj 0401/7-32- 1 od 14.11.2012.godine, Rješenjem Uprave za inspekcijske poslove-Odsjek inspekcije zaštite prostora  broj 0401/7 -305/12  od 28.11.2012.godine, foto elaboratom Uprave za inspekcijske poslove od  18.10.2012. godine i listom  nepokretnosti  broj  92 KO D. Štoj, koje dokaze je sud cijenio kao vjerodostojne, jer su sačinjeni, odnosno donjeti od strane službenih lica u vršenju njihove službene dužnosti, u skladu sa zakonom, a na iste stranke nijesu imale primjedbi. </span>
</p>
<p class="p5">
<span>Da okrivljeni N.M. nije imao građevinsku dozvolu sud je utvrdio iz dopisa Sekretarijata za prostorno planiranje i održivi razvoj Opštine Ulcinj br.05-8215/1-12 od 13.12.2012.godine u kome su naveli da nisu izdali građevinsku dozvolu  okrivljenom N.M.u za izgradnju stambenog objekta na kar.parceli br.1639 KO D.Š., dok su u dopisu br.05-8216/2-12 od 21.12.2012.godine naveli da okrivljeni nije pribavio dozvolu za uklanjanje stambenog objekta, te da u slučaju kada se izgrađeni objekat ukloni (poruši), da bi se izgradio novi objekat potrebno je da se pribavi nova građevinska dozvola.</span>
</p>
<p class="p5">
<span>Prema tome jasno je da okrivljeni nije pribavio novu građevinsku dozvolu za izgradnju predmetnog objekta, a da odobrenje za izgradnju porodične stambene zgrade br.03-374/1 od 19.02.1990.godine na katastarskoj parceli  br.1639 KO D.Š. na ime B.Z. izdato je za objekat spratnosti  P+1, na osnovu koje je izgrađen objekat, koji je okrivljeni porušio, pa se navedeno odobrenje ne može koristiti kao građevinska dozvola za izgradnju novog objekta na istoj urbanističkoj parceli, čega je i sam okrivljeni bio svjestan, jer je podnio zahtjev Opštini Ulcinj za izdavanje nove građevinske dozvole, kako je to naveo u navodima svoje odbrane, a ipak i pored toga svjesno je započeo gradnju predmetnog objekta bez prethodno pribavljene građevinske dozvole.</span>
</p>
<p class="p6">
<span>	Kod ovako utvrđenog činjeničnog stanje sud je našao da su se u radnjama okrivljenog N.M.a stekli svi bitni elementi bića krivičnog dijela građenje objekta bez građevinske dozvole iz čl. 326a Krivičnog zakonika, jer je okrivljeni postupajući na naprijed opisani način postupao suprotno odredbi čl.69 Zakona o uređenju prostora i izgradnji objekata (Sl.list CG 51/2008), kojom je propisano da se „objekat može graditi na osnovu građevinske dozvole i tehničke dokumentacije“, pa je okrivljeni postupajući  suprotno citiranoj zakonskoj odredbi, bez prethodno  pribavljene  gradjevinske  dozvole, na  katastarskoj parceli br.1639 KO D.Š., kao investitor započeo izgradnju objekta.</span>
</p>
<p class="p5">
<span>Ocjenjujući subjektivni odnos okrivljenog prema izvršenom  krivičnom dijelu, sud je mišljenja da je okrivljeni bio svjestan krivičnog dijela, odnosno svjestan činjenice da je započeo gradnju objekta i to na području na kojem nije dozvoljeno izvođenje građevinskih radova bez prethodno pribavljene građevinske dozvole, jer je u navodima svoje odbrane naveo da je podnio zahtjev Opštini Ulcinj za izdavanje nove građevinske dozvole za objekta koji je počeo da gradi ili za obnavljanje stare građevinske dozvole, ali nije još uvijek dobio dozvolu jer je postupak u toku, a ipak i pored toga svjesno je započeo gradnju predmetnog objekta bez prethodno pribavljene građevinske dozvole, pa je htio njegovo izvršenje, pri čemu se njegov psihički odnos prema izvršenom krivičnom dijelu manifestuje kao direktni umišljaj.</span>
</p>
<p class="p6">
<span>	Navode odbrane okrivljenog u dijelu u kome je naveo da je započeo izgrdnju predmetnog objekta sa već izdatom građevinskom dozvolom br.03-374/1 od 19.02.1990 godine za izgradnju objekta P+1,  izdatu na ime B.Z., od koje je kupio plac, kuću i pomoćni objekat, sud nije prihvatio i ocijenio da su u tom dijelu usmjereni na izbjegavanju krivice za učinjeno krivično djelo, jer je okrivljenom zasigurno bilo sasvim jasno da na osnovu te građevinske dozvole ne može da poruši stari objekat i na istom mjestu započne izgradnju nove, obzirom da je i sam u navodima svoje odbrane naveoda da je podnio zahtjev Opštini Ulcinj za izdavanje nove građevinske dozvole za objekta koji je počeo da gradi ili za obnavljanje stare građevinske dozvole, ali nije još uvijek dobio dozvolu jer je postupak u toku, a što je potvrđeno Uvjerenjem Sekretarijata za  prostorno planiranje i održivi  razvoj Opštine Ulcinj  broj  05-1980/1-12  od  15. 11. 2012.godine, koji dokaz je sud cijenio kao vjerodostojan jer je izdat od strane nadležnog organa Opštine Ulcinj. </span>
</p>
<p class="p7">
<span>	</span><span class="s3">Odlučujući o vrsti i visini krivične sankcije za okrivljenog, sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti), pa je na strani okrivljenog  od olakšavajućih okolnosti cijenio njegov raniji život, da nije osuđivan, što je sud utvrdio iz izvoda iz KE za okrivljenog, njegove porodične prilike, da je oženjen i otac dvoje mldb. djece, dok otežavajućih okolnosti nije bilo. Imajući u vidu prethodno navedene olakšavajuće okolnosti koje stoje na strani okrivljenog, ličnost okrivljenog i težinu izvršenog krivičnog dijela, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti ako okrivljeni u roku od dvije godine po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom, kao mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.                                                                                                                                                                           </span>
</p>
<p class="p8">
<span>	Sud je odluku o troškovima postupka zasnovao na odredbama čl. 226 i 229   ZKP-a, a kako nije bilo stvarnih troškova, sud je obavezao okrivljenog da na ime paušala uplati iznos od 80,00 €, koju visinu je odredio s obzirom na imovno stanje okrivljenog, trajanje i složenosti krivičnog postupka.</span>
</p>
<p class="p8"></p>
<p class="p9">
<span>		Sa iznijetih razloga, a na osnovu čl. 374 ZKP-a, odlučeno je kao u izreci presude.</span>
</p>
<p class="p10">
<span>OSNOVNI SUD U ULCINJU</span>
</p>
<p class="p10">
<span>Dana 26.02.2013. godine</span>
</p>
<p class="p11">
<span>Zapisničar                                                                                                    S U D I J A</span>
</p>
<p class="p11">
<span>Markoč Roza                                                                                               Amir  Đokaj</span>
</p>
<p class="p12">
<span> </span>
</p>
<p class="p13">
<span> </span><span class="s4">PRAVNA POUKA</span><span>:</span><span class="s2">  </span><span class="s4">Protiv ove presude može se izjaviti žalba u roku od 8 dana od dana</span>
</p>
<p class="p11">
<span>                                 prijema iste Višem sudu u Podgorici, a preko ovog suda. </span>
</p>
<p class="p14"></p>
<p class="p14"></p>
<p class="p14">
<span>DN-a: </span>
</p>
<p class="p15">
<span class="s5">-​&nbsp;</span><span>ODT  Ulcinj </span>
</p>
<p class="p15">
<span class="s5">-​&nbsp;</span><span>okr.  N. M.</span>
</p>
<p class="p15">
<span class="s5">-​&nbsp;</span><span>u spise </span>
</p>
<p class="p1"></p>


</body>
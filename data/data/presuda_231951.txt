<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">Posl. br. K. 198/16/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učesće zapisničara Jadranke Golub u krivičnom predmetu protiv okrivljenog R. N., zbog dva krivičnog djela  nedavanja izdržavanja iz člana 221. stav 1. Krivičnog zakonika, koji se vodi po optužnom predlogu ODT-a Kotor Kt. br 404/15 od 30.10.2015. godine,  nakon održanog glavnog i javnog pretresa dana, 13.09.2016. godine u prisustvu DT-a iz Kotora Ane Marinović, okrivljenog R. N. i njegovog branioca adv. V.V., donio je i dana 16.09.2016 godine,  javno objavio sljedeću:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">OKRIVLJENI R. N. sa JMBG ..., od oca B... i majke M..., rođene Ž..., rođen ... godine u M., stalno nastanjen u K.,K. bb, razveden, otac dvoje djece, od kojih je jedno maloljetno, sa završenom srednjom školom, po zanimanju geometar, srednjeg imovnog stanja, neosuđivan, protiv koga se ne vodi krivični postupak za drugo djelo,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>&nbsp;</p>
<p>
<span class="span1">Zato što </span>
</p>
<p>&nbsp;</p>
<p>
<span class="span1">od juna mjeseca 2015.godine do 08.02.2016.g., sa umišljajem, uračunljiv, svjestan svog djela čije je izvršenje htio, znajući da je isto zabranjeno, ne daje izdržavanje za lica koja je po zakonu dužan da izdržava, a ta dužnost je utvrđena izvršnom sudskom odlukom, u iznosu i na način kako je to odlukom utvrđeno, i to presudom Osnovnog suda u Kotoru P. broj 1332/09 od 30.03.2010. godine, kojom je obavezan da doprinosi izdržavanju svoje djece i to mal. R. M. i oštećene R.M. ,svakomjesečnom uplatom iznosa od 250,00 eura, najkasnije do 05-og u mjesecu za tekući mjesec, na žiro račun majke djece, R. V., broj 535-0800100229257-63 koji se vodi kod Prve banke Crne Gore.</span>
</p>
<p>&nbsp;</p>
<p>
<span class="span1">- Čime je učinio dva  krivična djela nedavanja izdržavanja iz čl. 221.st.1 KZ-a.</span>
</p>
<p>&nbsp;</p>
<p>
<span class="span1">pa mu sud na osnovu naprijed navedene krivičnopravne odredbe i odredbi čl. 3, 4, 5, 6, 13, 15, 32, 33, 39, 42 i </span><span class="span1">48 st.1</span><span class="span1"> KZ </span><span class="span1">prethodno </span>
</p>
<p>&nbsp;</p>
<p style="text-align:center;">
<span class="span1">U T V R D J U J E</span>
</p>
<p>&nbsp;</p>
<p>
<span class="span1">- za prvo krivično djelo nedavanje izdržavanja iz čl. 22l. st. l. KZ CG, novčanu kaznu u iznosu od 200,00 eura (stotinu pedest eura),</span>
</p>
<p>&nbsp;</p>
<p>
<span class="span1">- za drugo krivično djelo nedavanje izdržavanja iz čl. 22l. st. l. KZ CG,  novčanu kaznu u iznosu od 200,00 eura ( stotinu pedeset eura),</span>
</p>
<p>&nbsp;</p>
<p>
<span class="span1">te mu sud primjenom napred navedenih zakonskih odredbi, te odredbi čl. 48. st. 2. tačka 4 KZ-a </span><span class="span1">i člana 226, 229, 368. i 374 Zakonika o krivičnom postupku </span><span class="span1">, izriče </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">JEDNU NOVČANU KAZNU</span>
</p>
<p>&nbsp;</p>
<p>&nbsp;</p>
<p>
<span class="span1">u iznosu od 400,00 eura ( četiri stotine eura), a koju kaznu je okrivljeni dužan uplatiti u roku od 9o,oo  (devedest) dana od dana pravosnažnosti presude, </span><span class="span1">a  ukoliko istu ne plati u navedenom roku  ista će se zamijeniti kaznom zatvora,  tako što će se za svakih započetih 25,oo eura novčane kazne odrediti jedan dan kazne  zatvora.</span>
</p>
<p>
<span class="span1">          </span>
</p>
<p>
<span class="span1">Okrivljeni se obavezuje a u smislu čl. 221 st.4 KZ-a da ubuduće uredno daje izdržavanje za svoju djecu R. M. i R. M., kako je to odredjeno pravosnažnom presudom ovog suda P. l332/o9 od 3o.o3.2olo. godine.</span>
</p>
<p>&nbsp;</p>
<p>
<span class="span1">Dužan je okrivljeni  da na ime  troškova krivičnog postupka - sudskog paušala isplati iznos od 30,00 eura u roku od 90 dana od dana pravosnažnosti presude.</span>
</p>
<p>&nbsp;</p>
<p>
<span class="span1">Novčanu kaznu i sudski paušal okrivljeni je dužan uplatiti u datom roku na žiro račun Osnovnog suda u Kotoru-budžet CG br. 832-16-52, pod prijetnjom prinudnog izvršenja, a dokaz o uplati dostaviti krivičnoj pisarnici ovog suda s pozivom na br. K.  198/l6/l5. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT Kotor Kt.br 404/15 od 30.10.2015 godine stavljeno je na teret okrivljenom R.N.. da je počinio dva krivična djela nedavanje izdržavanja iz čl. 221. st.1 Krivičnog Zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom predlogu sud je održao glavni pretres, te je  nakon okončanja istog donio presudu K. 469/l5 od 11.o2.2ol6. godine, medjutim ista je povodom žalbe  ODT Kotor i branioca okrivljenog adv. V. V., ukinuta rješenjem Višeg suda u Podgorici, Kž. 724/l6 od 29.o6.2ol6. godine. </span>
</p>
<p>&nbsp;</p>
<p>
<span class="span1">U ponovnom postupku, sud je vodio računa o nalozima Višeg suda u napred navedenom ukidnom rješenju, te je održan glavni pretres na kojem je DT Ana Marinović u završnoj riječi precizirala činjenični opis optužnog akta kako je to predstavljeno dispozitivom presude te je ostala pri tom preciziranom optužnom aktu navodeći da je u toku dokaznog postupka nesporno utvrđeno da je okrivljeni izvršio krivična djela stavljena mu na teret, pa je predložila sudu da ga oglasi krivim i kazni po zakonu.</span>
</p>
<p>&nbsp;</p>
<p>
<span class="span1">U završnoj riječi branilac okrivljenog je izjavio da je njegov branjenik priznao izvršenje krivičnog djela u odnosu na neplaćanje  doprinosa za izdržavanje kćerke  M. u određenom vremenskom periodu do juna 2015 godine, a  da je nesporno da je okrivljeni tu svoju obavezu u cijelosti ispunio uplatom  od dana, 15.01.2016 godine, te da je okrivljeni u svojoj odbrani objasnio kako je došlo do toga da u jednom kraćem periodu ne plaća alimentaciju za svoju kćerku, odnosno da njegova zabluda u pogledu redovnog studiranja njegove kćerke nije bila bez osnova, jer je činjenica da je okrivljeni prestao da plaća alimentaciju u iznosu od 125,00 eura za svoju kćerku u junu 2015 godine, a da je kćerka postala redovni student Fakulteta kasnije što je navedeno i u potvrdi koja je izvedena kao dokaz.  Dalje je naveo da je činjenica da je u presudi kojom je brak razveden okrivljeni obavezan na plaćanje doprinosa za izdržavanje dvoje djece u iznosu od 250,00 eura mjesečno, međutim   da je isto tako činjenica da je okrivljeni iznos od 125,00 eura, dakle iznos koji se odnosi na doprinos za izdržavanje jednog djeteta u konkretnom slučaju sina, uplaćivao redovno tako da odbrana smatra da se u tom slučaju ne može raditi o dva krivična djela nedavanja izdržavanja, već samo o jednom krivičnom djelu, koje se odnosi na određeni period nedavaja izdržavanja za kćerku R.M., što je logički jer u slučaju da je jednom od dvoje djece prestalo pravo na izdržavanje da sigurno ne bi ostao iznos od 250,00 €. za jedno dijete.  Istakao je da je okrivljeni shvatio da je pogriješio, te da je tu svoju grešku ispravio uplatom 15.01 cjelokupnog dugovanog iznosa od 125,00 eura mjesečno za period od juna do decembra 2015 godine, i uplatom 250,00 € za januar 2016 godine što proizilazi iz bančine potvde i izjave zakonskog zastupnika djece da ne postavlja imovinsko pravni zahtijev, jer je okrivljeni svoju obavezu izvršio. U konačnom je naveo, a  imajući u vidu sve napred navedeno, a posebno ličnost učinioca, koji  nije osuđivan, da je službenik u državom organu, da je stalni sudski vještak, da je nakon izvršenja ovog djela nastavio da uredno plaća alimentaciju po presudi o razvodu braka, izraženo kajanje i priznavanje greške, da smatra da su se stekli svi uslovi da sud u skladu sa čl. 65 KZ CG okrivljenom izrekne sudsku opomenu, jer odbrana smatra da bi bilo koja druga kazna koja bi se izrekla okrivljenom, bila upravljena ne samo prema njemu već i prema njegovoj djeci, imajući u vidu obavezu okrivljenog da svakomjesečno obezbijedi sredstva za plaćanje doprinosa za izdržavanje svoje djece.</span>
</p>
<p>&nbsp;</p>
<p>
<span class="span1">U završnoj riječi okrivljeni je  prihvatio završnu svog branioca, a u svojoj odbrani na glavnom pretresu  je izjavio u svemu kao kod ODT-a na zapisniku kojom je prilikom naveo da je bio u braku sa R. V. 13 godina i da je isti okončan 2010. godine, presudom Osnovnog suda u Kotoru P broj 1332/09 od 30.03.2010. godine, kojom presudom je njihov brak razveden. Dalje je naveo da iz tog braka imaju dvoje zajedičke djece, R.M. i R.M.. Objasnio je da je navedenom presudom utvrđeno da je obavezan da na ime izdržavanja uplaćuje iznos od 250,00 eura i da je tačno da od juna 2015.godine uplaćuje polovinu tog iznosa iz razloga jer je bio u otklonjivoj stvarnoj zabludi da je njegova ćerka M.izgubila status redovnog studenta te da traži da se u odnosu na njegovu ćerku M. krivična prijava odbaci sa razloga što je podnešena od strane neovlašćenog lica, obzirom da njegova ćerka ima 20 godina, i da zakonsko zastupništvo prestaje punoljetstvom, osim u slučaju oduzimanja poslovne sposobnosti što u konkretnom nije slučaj. Objasnio je da je bio u zabludi i da nije htio, niti imao namjeru oštetiti svoje dijete, odnosno izvršiti navedeno djelo nedavanja alimentacije. Naveo je da posebno napominje da je bio u zabludi i zbog toga što je njegova ćerka M. radila to ljeto i ostvarila dohodak veći od njegove plate a da će se potruditi da nastavi sa izdržavanjem svoje ćerke M. kako je to navedeno u </span><span class="span1">presudi. Na postavljena pitanja odgovorio je da ostvaruje kontakt sa djecom, i da  sa ćerkom ima odličan odnos, da sa istom razgovara o svemu, pa i o školovanju, i da se sa istom gleda najmanje jednom sedmično. Dalje je naveo da je saznao da ćerka M. studira na Fakultetu za turizam prije nekoliko dana te je predložio  da se R. M. pozove i sasluša u svojstvu svjedoka –oštećene na navedene okolnosti. Okrivljeni je dalje na glavnom pretresu dodao da je tačno da nije uplaćivao izdržavanje kako je to i presudom predviđeno, ali da je ćerci R.M.i kupio lap top u vrijednosti od 700,00 eura i da joj ponekad  daje novac kada ima a da navedeno pokriva iznos koji nije uplatio na ime alimentacije, te je predložio da se njegova ćerka M. sasluša na te okolnosti.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđivanja činjeničnog stanja i krivice okrivljenog sud je proveo sljedeće dokaze:  uz saglasnost stranaka pročitan je iskaz svjedoka R. V., te   iskaz svjedoka ošt. R.M.  pročitana je presuda P.1332/09 od 30.03.2010 godine te izvod iz bankovnog računa Prve banke CG od 01.06.2015.do 20.10.2015.godine kao i potvrda o studiranju Univerziteta CG Fakulteta za turizam i hotelijerstvo br.13/15 od 12.10.2015. na ime R. M., priznanica na ime R.V.Prve Banke CG od 15.01.2016 godine, te izvod iz KE za okrivljenog br. 30/2015 od 30.03.2015 godine.</span>
</p>
<p>&nbsp;</p>
<p>
<span class="span1">Svjedok R. V. je na glavnom pretresu izjavila u svemu kao na zapisniku pred ODT-om kojom prilikom je navela da je bila u braku sa R. N.od 05.02.1995 godine, pa sve do 30.03.2010 godine kada su se zvanično razveli i kada je donijeta presuda Osnovnog suda u Kotoru P broj 1332/09/09, kojom je njihov brak razveden. Objasnila je da su navedenom presudom uređeni odnosi između njenog bivšeg supruga i nje, tako da su djeca, ćerka R. M. i sin mal. R.M. povjereni njoj na dalji odgoj, čuvanje i vaspitanje. Navela je da je tom presudom R. N.naložena obaveza da doprinosi izdržavanju njihove zajedničke djece svakomjesečnim iznosom od 250,00 eura, koji iznos je isti dužan da uplaćuje najkasnije do 5 tog u mjesecu na njen tekući račun 535-0800100229257-63 kod Prve banke i to od presuđenja pa ubuduće, dok za to budu postojali zakonski razlozi a da je R. N.tražio izmjenu odluke o visini izdržavanja, ali da je taj njegov zahtjev odbijen  i da je prvobitna presuda potvrđena. Takođe je navela da N. ne poštuje ni dio presude kojom je uređeno održavanje ličnih odnosa istog sa svojom djecom, a kojom presudom je bilo uređeno da će djeca kod oca provoditi svaki drugi vikend, kao i polovinu ljetnjeg i zimskog raspusta. Objasnila je da je dostavila izvode iz Prve banke u kojoj i ima otvoren račun o prispjelim prihodima za navedeni period. Na postavljena joj pitanja odgovorila je da je njen mal. sin R. M. učenik prvog razreda S. pomorske škole, dok je M. R. njena ćerka, redovna studentkinja Fakulteta za turizam i ugostiteljstvo.</span>
</p>
<p>&nbsp;</p>
<p>
<span class="span1">Svjedok ošt. R. M. je navela da su ona i njen brat M. od kad su njihovi roditelji razvedeni povjereni na brigu i staranje majki R.V.da je u kontaktu sa ocem i da se sa istim  gleda s vremena na vrijeme nekad više puta sedmičo, nekad jednom mjesečno, sve u zavisnosti od njegovih obaveza. Objasnila je da otac zna da je ona student Fakulteta za turizam u Kotoru, da se finanisra kao redovan student sa budžeta i dostavila potvrdu o tome, i da smatra da su time ispunjeni uslovi da otac u potpunosti isplaćuje alimentaciju, kako mu je naloženo presudom o razvodu braka između njega i njene majke. Navela je da se ona i otac gledaju uglavnom na njen zahtjev, dok njen brat nema kontakt sa ocem i da se ne pridružuje krivičnom gonjenu svoga oca, ali da postavlja zahtjev za naknadu štete.</span>
</p>
<p>&nbsp;</p>
<p>
<span class="span1">Iz presude Osnovnog suda u Kotoru  P.1332/09 od 30.03.2010 godine proizilazi da je istom razveden brak između R..N. i R. T.V. te da se mal. djeca ćerka R. M.i mal. sin R.M. povjeravaju na dalji odgoj ,čuvanje i vaspitanje majci R.V., uz obavezu oca R. N.da doprinosi njihovom izdržavanju svakomjesečnim iznosom od 250,00 eura najkasnije do 5 tog u mjesecu za tekući mjesec, na žiro račun zakonske zastupnice –majke mal.djece R. V. broj 535-0800100229257-63 koji se vodi kod Prve banke CG osnovane 1901 godine, od presuđenja pa ubuduće dok za to budu postojali zakonski razlozi. Takodje iz iste proizilazi da se utvrdio način održavanja ličnih odnosa oca R. N. sa  djecom tako što će isti kod oca provoditi svaki drugi vikend počev od petka od 16,00 časova do nedelje do 20,00 časova kao i polovinu ljetnjeg i zimskog raspusta.</span>
</p>
<p>&nbsp;</p>
<p>
<span class="span1">Iz izvoda iz bankovnog računa Prve banke CG za period od od 01.06.2015.do 20.10.2015. godine proizilazi da okrivljeni R. N. nije uplaćivao svakomjesečno iznos od 25o,oo eura a kako je na to obavezan presudom ovog suda P. l332/o9 od 3oo3.2olo. godine na žiro račun majke djece R.V..</span>
</p>
<p>&nbsp;</p>
<p>
<span class="span1">Iz potvrde o studiranju Univerziteta CG Fakulteta za turizam i hotelijerstvo br.13/15 od 12.10.2015.na ime R. M. proizilazi  da ista ima status redovnog studenta koji se finansira iz budžeta Crne Gore.</span>
</p>
<p>&nbsp;</p>
<p>
<span class="span1">Iz priznanice na ime R.V. Prve Banke CG od 15.01.2016 godine proizilazi da je okrivljeni R.N. navedenog dana izvršio uplatu cjelokupnog dugovanog iznosa na ime doprinosa za izdržavanje svoje kćerke R. </span><span class="span2">M.,</span><span class="span1"> u ukupnom iznosu od 1.125,00 €, tj od po 125,00 eura mjesečno za period od juna do decembra 2015 godine, i uplatom 250,00 € za januar 2016 godine na žiro račun svoje bivše supruge R. V. kod Prve banke CG.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog br. 30/2015 od 30.03.2015 godine proizilazi da je okr.  R. N. neosuđivano lice.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti kao i u  odnosu na odbranu okrivljenog sud je utvrdio činjenično stanje opisano u izreci odluke. Krivičnopravno ocjenjujući ovako utvrđeno činjenično stanje sud je našao da je okrivljeni R. N. učinio  dva krivična djela nedavanja izdržavanja iz čl. 221 .st. 1 Krivičnog zakonika.</span>
</p>
<p>&nbsp;</p>
<p>
<span class="span1">Naime, za sud nije bilo sporno da je okrivljeni presudom ovog suda P. l332/o9 od 3o.o3.2olo. godine, obavezan da na ime izdržavanja svoje djece svakomjesečno vrši uplate na žiro račun majke djece a u iznosu od 25o,oo eura najkasnije do o5-tog u mjesecu za tekući mjesec jer to proizilazi iz predmetne presude.</span>
</p>
<p>&nbsp;</p>
<p>
<span class="span1">Da predmetna obaveza proizilazi okrivljenom iz predmetne presude nije sporio ni sam okrivljeni medjutim, isti je u svojoj odbrani naveo da nije isplaćivao predmetnu alimentaciju kako je to odredjeno u presudi iz razloga što je bio u stvarnoj zabludi  da je njegova ćerka M. izgubila status redovnog studenta a da nije htio niti imao namjeru da je ošteti, medjutim takvu odbranu okrivljenog sud je cijenio kao odbranu usmjerenu na umanjenje i izbjegavanje krivičnopravne odgovornosti.</span>
</p>
<p>&nbsp;</p>
<p>
<span class="span1">Ovo iz razloga što iz iskaza kćerke okrivljenog R. M., proizilazi da je ista u kontaktu sa ocem tj. okrivljenim, da se gledaju s vremena na vrijeme, da on zna da je student </span><span class="span1">Fakulteta za turizam u Kotoru,   da se gledaju uglavnom na njen zahtjev, dok brat nema kontakta sa istim  a da su isti zaista u kontaktu proizilazi i iz navoda odbrane okrivljenog koji je rekao da je ćerki kupio lap top vrijednosti 700,00 eura, pa je s tim u vezi za sud bila neprihvatljiva odbrana okrivljenog da izdržavanje nije plaćao jer je bio u zabludi oko fakulteta njegove ćerke. </span>
</p>
<p>&nbsp;</p>
<p>
<span class="span1">Sud je u potpunosti prihvatio iskaz svjedoka R. M., jer  je bio ubjedljiv i logičan za sud, te saglasan sa iskazom njene majke R. V., kao i sa potvrdom o studiranju Univerziteta CG Fakulteta za turizam i hotelijestvo br. l3/l5 od  l2.lo.2ol5. godine, iz koje proizilazi da je R. M. redovni student tog fakulteta, a koju potvrdu je sud u potpunosti prihvatio kao istinitu. </span>
</p>
<p>&nbsp;</p>
<p>
<span class="span1">Iz izvoda iz bankovnog računa Prve banke CG od 01.06.2015.do 20.10.2015.godine nesporno  je utvrdjeno da  okrivljeni nije uplaćivao na ime izdržavanja iznos od 25o,oo eura a kako je to obavezan presudom ovog suda P. l332/o9 od 3o.o3.2olo .godine, već da je uplaćivao samo  dio alimentacije tj. 125,00 eura, dakle da nije postupao onako kako mu je to odredjeno predmetnom presudom.</span>
</p>
<p>&nbsp;</p>
<p>
<span class="span1">Navode iz izvoda bankovnog računa napred navedenog, sud je u potpunosti prihvatio kao istinite, na iste nije bilo primjedbi i predmetni izvod izdat je od odgovarajuće ustanove - banke, pa sud nije imao razloga sumnjati u isti, a i svjedok (majka oštećene) R. V. je u svom iskazu potvrdila da okrivljeni nije postupao  po presudi ovog suda P. l332/o9 od 3o.o3.2olo. godine.</span>
</p>
<p>&nbsp;</p>
<p>
<span class="span1">S tim u vezi, sud je u potpunosti prihvatio kao istinit i logičan iskaz svjedoka R.V., njezin iskaz bio je u saglasnosti sa ostalim pismenim dokazima koji su izvedeni, odnosno  sa izvodom bankovnog računa, presudom ovog suda P. l332/o9 od 3o.o3.2olo. godine, kao i  sa iskazom  svjedoka oštećene R.M..</span>
</p>
<p>&nbsp;</p>
<p>
<span class="span1">U toku postupka   se učinilo nespornim da je okrivljeni nakon održanog glavnog pretresa dana 30.10.2015 godine  izvršio uplatu  cjelokupnog dugovanja na ime izdržavanja za cijelu 2015 godinu i sve obaveze na ime izdržavanja do zaključenja preotvorenog glavnog pretresa tj do 08.02.2015 godine što je i sam naveo a što je  potvrdila i svjedok. R. V., a to proizilazi i iz priznanice na ime R. V. Prve Banke CG od 15.01.2016 godine, međutim i kod te okolnosti sud je našao da su se u radnjama okrivljenog ostvarili svi bitni elementi bića krivičnih djela koja su mu  optužbom stavljena na teret jer isti nije u periodu od juna mjeseca 2015 godine pa do o8.o2.2ol6. godine u iznosu i način kako je to presudom utvrđeno, odnosno svakomjesečno isplaćivao majci svoje djece R.V.iznos od 250,00 eura  do 05-tog u mjesecu, već je to u potpunosti učinio nakon glavnog pretresa dana 30.10.2015 godine, dakle očigledno pod pritiskom vođenja krivičnog postupka.</span>
</p>
<p>&nbsp;</p>
<p>
<span class="span1">Dalje, </span><span class="span1">sud je stanovišta  nasuprot stavu odbrane da su se u radnjama okrivljenog ostvarila sva bitna obilježja bića dva krivična djela nedavanja izdržavanja iz čl. 221 st.1 Krivičnog zakonika. Naime, iz presude ovog suda P.br.1332/09 od 30.03.2010.g. nesumnjivo proizilazi obaveza okrivljenog na davanje izdržavanja za ćerku R.M. i sina R. M.. Bez značaja je za sud  odbrana okrivljenog da nije znao da je njegova ćerka redovan student pa da je davao samo izdržavanje za sina M. i takva je odbrana istog po ocjeni ovog suda usmjerena na umanjenje njegove krivičnopravne odgovornosti jer je isti dužan postupati po predmetnoj presudi kako je istom </span><span class="span1">utvrdjeno. Osim toga iz iskaza njegove ćerke M. proizilazi da je isti znao da ona studira i da je sa njom u kontaktu. Dakle okrivljeni nije davao izdržavanje za lica (M. i M.) koje je po zakonu dužan da izdržava koja je dužnost utvrdjena izvršnom sudskom odlukom</span><span class="span1"> - presudom ovog suda P. 1332/09 od 30.03.2010 godine, na način kako je istom utvrdjeno u iznosu od 250,00 eura, već je na ime izdržavanja istih uplaćivao iznos od 125,00 €,  a što proizilazi iz izvoda iz bankovnog računa Prve banke CG od 01.06.2015.do 20.10.2015.godine, </span><span class="span1"> pa u tom slučaju postoji realni sticaj onoliko krivičnih dijela koliko ima korisnika izdržavanja, a u konkretnom slučaju okrivljeni ima obavezu izdržavanja ćerke R. </span><span class="span2">M. </span><span class="span1">i sina R.M., čime su ostvarena sva bitna obilježja bića dva krivična djela nedavanja izdržavanja iz čl. 221 st.1 Krivičnog zakonika.</span>
</p>
<p>&nbsp;</p>
<p>
<span class="span1">Dakle, okrivljeni je bio obavezan da daje izdržavanje na način kako je to bliže opisano navedenom presudom, što u konkretnom slučaju nije učinio, iako je imao svijest o tome da nedavanje izdržavanja na način predviđen sudskom odlukom, mora imati pravne posledice, a pregledom u račun Prve banke CG od 01.06.2015.do 20.10.2015.godine jesno se vidi da je uplaćivao pola od ukupnog iznosa koji mu je određen presudom. Ovu činjenicu potvrđuje svjedoka R. V., na čiji je račun isti bio dužan vršiti isplatu na ime izdržavanja po predmetnoj presudi I koja je navela da okrivljeni od juna mjeseca 2015 godine nije vršio kompletnu uplatu na ime izdržavanja svoje djece, ali da je nakon glavnog pretresa 30.10.2015 godine uplatio cjelokupan iznos na ime istog.</span>
</p>
<p>&nbsp;</p>
<p>
<span class="span1">S tim u vezi po ocjeni suda u radnjama okrivljenog stekli su se svi objektivni i subjektivni elementi bića  dva krivična djela nedavanja izdržavanja iz čl. 221.st 1 KZ-a.</span>
</p>
<p>&nbsp;</p>
<p>
<span class="span1">Ovo zbog toga što je za to krivično djelo potrebno da neko ne daje izdržavanje za lice koje je po zakonu dužan da izdržava a ta dužnost je utvrđena izvršnom sudskom odlukom  ili izvršnim poravnanjem pred sudom  ili drugom nadležnim organom  u iznosu i na način kako je to odlukom odnosno poravnanjem utvrđeno, a što okrivljeni nije učinio odnosno u periodu od maja 2015 do o8.o2.2ol6. godine, nije davao svakomjesečno od prvog do petog u mjesecu izdržavanje za lica koja je po zakonu dužan da izdržava i to mal sina R. M. i ćerku R. M., a koja mu je dužnost utvrđena izvršnom sudskom odlukom i to presudom Osnovnog suda u Kotoru P.br 1332/09 od 30.03.2010 godine, pri čemu je bio uračunljiv  i svjestan svoga djela i njegove zabranjenosti, a čije izvršenje je htio, pa je time ostvario sve bitne elemente bića dva krivična djela nedavanja izdržavanja iz čl. 221.st.1 KZ-a.</span>
</p>
<p>&nbsp;</p>
<p>
<span class="span1">Dakle, cijeneći  psihički odnos okrivljenog prema predmetnim krivičnim djelima, sud je našao da je isti postupao sa direktnim umišljajem, svjestan da nedavanjem izdržavanja za svog mal sina R. M. i svoju ćerku R.M.  u iznosu od 250,00 eura od prvog do petog u mjesecu, u periodu od juna mjeseca 2ol5. do o8.o2.2ol6. godine,  čini dva krivična djela nedavanja izdržavanja iz čl .22l. st .l. KZ ,a čija izvršenja je htio ,odnosno njegova svijest je obuhvatala saznanje da ne daje izdržavanje za svoju djecu.  </span>
</p>
<p>&nbsp;</p>
<p>
<span class="span1">S obzirom na navedeno sud  je okrivljenog oglasio krivim.</span>
</p>
<li>
<span class="span1">Prilikom odluke o vrsti i visini kazne okrivljenom  sud je pošao od toga da je za predmetno krivično djelo u zakoniku propisana novčana kazna ili kazna zatvora do </span><span class="span1">dvije godine, </span><span class="span1">pa se sud vodeći računa o odredbi čl. 42 KZ-a, opredijelio da okrivljenom  za svako krivično djelo utvrdi novčanu kaznu u iznosu od po 200,00 eura, te da mu  u skladu s odredbom čl .48. st .2.  tačka 4. KZ, izrekne jednu novčanu kaznu u visini zbira utvrdjenih kazni, a u iznosu od 400,00 eura, a pritom je kao olakšavajuću okolnost kod okrivljenog sud uzeo u obzir činjenicu da je isti neosudjivan, da se korektno držao na glavnom pretresu, kao i to da je u konačnom isplatio cjelokupno dugovanje na ime alimentacije,  dok otežavajućih okolnosti sud nije našao.  Sud je kod izbora vrste kazne kod okrivljenog cijenio da bi efektivna kazna zatvora istome bila neadekvatna, ali da se ni uslovnom zatvorskom kaznom  ne bi adekvatno djelovalo na okrivljenog u smislu specijalne prevencije, a s obzirom  na procjenu ličnosti istog od strane suda, dakle  da se uslovnom zatvorskom kaznom ne bi kod istog postigla svrha kažnjavanja, već da će se ista  upravo postići novčanom kaznom koju isti po ocjeni suda,  može platiti s obzirom da je zaposleno lice i s obzirom da mu je za plaćanje iste ostavljen adekvatan rok od devedeset dana i da je visina odredjene novčane kazne minimum te vrste kazne odredjen KZ-om.  Dakle, sud nije dijelio mišljenje odbrane da bi  okrivljenom bilo adekvatno izreći sudsku opomenu jer po ocjeni suda krivična djela koja su istom stavljena na teret nisu učinjena pod takvim olakšavajućim okolnostima koje ih čine naročito lakim da bi bili ispunjeni uslovi za izricanje iste. </span>
</li>
<p>
<span class="span1">Sud je smatrao da će se  izrečenom novčanom kaznom ostvariti ciljevi specijalne i generalne prevencije, i da će se istom dovoljno uticati na okrivljenog da ubuduće ne čini krivična djela, kao i na druge eventualne počinioce da ne čine krivična djela. </span>
</p>
<p>&nbsp;</p>
<p>
<span class="span1">Shodno naprijed navedenom te primjenom odredbi člana </span><span class="span1">3, 4, 5, 6, 13, 15, 32, 33, 39, 42 i </span><span class="span1">48 st.1, i st. 2. tačka 4. </span><span class="span1">Krivičnog zakonika i člana 226, 229, 368. i 374 Zakonika o krivičnom postupku </span><span class="span1">odlučeno je kao u izreci odluke.</span>
</p>
<p>&nbsp;</p>
<p>
<span class="span1">Okrivljeni je obavezan da ubuduće daje uredno izdržavanje za svoju djecu, kako je to odredjeno presudom ovog suda P. l332/o9 od 3o.o3.2olo. godine, a shodno odredbi čl. 22l. st .4. KZ-a, kao i na plaćanje sudskog paušala a koji je odmjeren shodno čl. 226 i 229 ZKP-a a imajući u vidu imovinske prilike okrivljenog te složenost i trajanje postupka. </span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 16.09.2016. godine</span>
</p>
<p>&nbsp;</p>
<p>
<span class="span1"> Zapisničar                                                                                              S U D I J A                                                                                                        Jadranka Golub                                                          </span><span class="span1">                     Sanja Čakanović</span>
</p>
<p>
<span class="span1">                                                                             </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana  od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
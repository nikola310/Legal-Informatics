<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p3">
<span>  K.br. 545/13</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković Stamatović, uz učešće Valentine Vukašinović, kao zapisničara, u krivičnom predmetu protiv okrivljenog Lj. D., iz P., zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu ODT-a Podgorica Kt.br. 1394/12 od 11.02.2012 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa, održanog dana 28.06.2013 godine, u prisustvu zastupnika optužbe i okrivljenog, donio je i istog dana javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>OKRIVLJENI:</span>
</p>
<p class="p1"></p>
<p class="p1">
<span>LJ. D., od oca N. i majke M., rodjene Lj., rodjen ... u Z., sa prebivalištem u P. - K. G. - K., nezaposlen, oženjen, otac petoro djece, srednjeg imovnog stanja, ranije osudjivan i to: presudom Osnovnog suda Podgorica K.br. 12/91 od 23.03.1992. godine, zbog krivičnog djela iz čl. 143.2 u vezi st. 1 KZ RCG na tri mjeseca zatvora uslovno na jednu godinu, presudom Osnovnog suda Podgorica K.br. 988/93 od 25.04.1994. zbog krivičnog djela iz čl. 143.2 KZ RCG na tri mjeseca zatvora uslovno na jednu godinu, presudom Osnovnog suda u Podgorici K.br. 544/94 od 03.10.1995. godine, zbog krivičnog djela iz čl. 143.2 KZ RCG na 20 dana zatvora, presudom Osnovnog suda Podgorica K.br. 95/12277 od 29.12.1995. godine, krivično djelo iz čl. 136 KZ RCG 30 dana zatvora uslovno na jednu godinu, presudom Osnovnog suda u Podgorici K.br. 995/94 od 30.10.1995. godine, zbog krivičnog djela iz čl. 136.2.1 KZ RCG 5 mjeseci zatvora uslovno na dvije godine, presudom Osnovnog suda u Podgorici K.br. 97/2883 od 20.12.1999. godine, zbog krivičnog djela iz čl. 136 st. 2 KZ RCG na tri mjeseca zatvora, presudom Osnovnog suda Podgorica K.br. 98/10185 od 14.02.2000. godine zbog krivičnog djela iz čl. 136 st. 2  KZ RCG na dva mjeseca zatvora,</span>
</p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>Zato što je:</span>
</p>
<p class="p1"></p>
<p class="p1">
<span>Od početka novembra 2011 godine do 27 novembra 2011 godine, u P. - K. G. svjestan svog djela čije je izvršenje htio, u svojoj kući u namjeri da sebi pribavi protivpravnu imovinsku korist u vrijednosti preko 150,00 eura, oduzeo tudju pokretnu stvar - električnu energiju, vlasništvo oštećene E. P., na način što je u svom stambenom objektu, na brojilu parčetom plastike zaustavio disk brojila, tako da se potrošnja električne energije nije mogla registrovati, u čemu je otkriven prilikom kontrole ovlašćenih radnika E. izvršene dana 27.11.2011. godine, </span>
</p>
<p class="p1"></p>
<p class="p1">
<span>  -čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p1"></p>
<p class="p1">
<span> -pa ga Sud, primjenom citiranih zakonskih odredbi, te čl. 2, 3, 4, 5, 13, 15, 32, 39, 42, 45 i 46 KZ-a, te čl. 226, 227, 229, 239 i 374 ZKP-a </span>
</p>
<p class="p1"></p>
<p class="p1"></p>
<p class="p2">
<span>O S U Đ U J E</span>
</p>
<p class="p1"></p>
<p class="p1">
<span>Na NOVČANU KAZNU u iznosu od 600,00 (šeststotina) €, koju kaznu je okrivljeni dužan platiti u roku od 3 (tri) mjeseca od dana pravnosnažnosti presude.</span>
</p>
<p class="p1"></p>
<p class="p1">
<span>Ukoliko okrivljeni u ostavljenom mu roku ne izvrši uplatu naprijed navedene novčane kazne, a ista se ni prinudno ne bude mogla naplatiti, to će se novčana kazna zamijeniti kaznom zatvora, tako što će se za svakih započetih 25 (dvadesetpet) € novčane kazne, odrediti jedan dan zatvora.</span>
</p>
<p class="p1"></p>
<p class="p1">
<span>Dužan je okrivljeni na ime troškova krivičnog postupka - paušala uplatiti Ovom sudu novčani iznos od 30,00 (trideset) € u roku od 15 dana od dana pravnosnažnosti presude pod prijetnjom prinudne naplate.</span>
</p>
<p class="p1"></p>
<p class="p1">
<span>Oštećena E. P. se radi ostvarivanja imovinsko - pravnog zahtjeva upućuje na redovnu gradjansku parnicu. </span>
</p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>Optužnim predlogom ODT-a Podgorica Kt.br. 65/11 od 11.02.2012. godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom Lj. D., iz P., stavljeno je na teret izvršenje  krivičnog djela kradja iz čl. 239 st. 1 Krivičnog zakonika.</span>
</p>
<p class="p1"></p>
<p class="p1">
<span>Zastupnik optužbe je u završnoj riječi navela da u cjelosti ostaje pri optužnom predlogu preciziranom na zapisniku o glavnom pretresu od 22.02.2013 godine i predložila Sudu da okrivljenog oglasi krivim i osudi u granicama zakonom propisanim.</span>
</p>
<p class="p1"></p>
<p class="p1">
<span>Okrivljeni Lj. D. je u svojoj odbrani izjavio da ne spori da je krajem novembra 2010. godine izvršena kontrola električnog brojila u njegovoj kući, kojoj on nije prisustvovao već ga je o svemu obavjestila supruga P., koja je bila prisutna. Istakao je da takodje ne spori ni to da je u trenutku kontrole potrošnja bila neovlašćena, odnosno nije se registrovala na brojilu, s tim što je ustvrdio da ni on, ni njegova supruga nikada to brojilo nijesu dirali, već su to radili radnici koji su mu u kući postavljali keramiku. Ti radnici su tada nešto činili oko brojila i potom im rekli da se potrošnja struje neće registrovati na brojilu, a to je bilo samo desetak dana prije predmetne kontrole. Dodao je da mu je to prvi put da mu se nešto dešava u vezi sa strujom, a ni to ne bi dozvolio da nije bio u teškoj materijalnoj situaciji.</span>
</p>
<p class="p1"></p>
<p class="p1">
<span>U završnoj riječi, okrivljeni nije imao šta dodati navodima svoje odbrane. Molio je Sud da ga što blaže kazni, obzirom da ako ode u zatvor nema ko izdržavati njegovu djecu. </span>
</p>
<p class="p1"></p>
<p class="p1">
<span>U dokaznom postupku Sud je: saslušao ovlašćenog predstavnika E. P. D. V., na saglastan predlog stranaka pročitao iskaz svjedoka: Š. M. iz prethodnog postupka sa zapisnika o saslušanju svjedoka Kri.br. 11/66 od 18.10.2011. godine, Ć. S. iz prethodnog postupka sa zapisnika o saslušanju svjedoka Kri.br. 11/66 od 15.12.2011. godine, pročitao zapisnik o kontroli mjernog mjesta br. 016924 od 27.11.2010. godine i  pročitao izvod iz KE na ime okrivljenog izdat od UP PJ P. pod br. 29-245/12-3772/2-1051 od 21.02.2012. godine. </span>
</p>
<p class="p1"></p>
<p class="p1">
<span>Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza, kako pojedinačno, tako i u medjusobnoj povezanosti, Ovaj sud je nesumnjivo utvrdio da je okrivljeni izvršio krivično djelo stavljeno mu na teret, i to na način, mjesto i u vrijeme, kako je to bliže opisano izrekom ove presude, sa kojih razloga ga je oglasio krivom, krivično - pravno odgovornim i osudio ga na kaznu kao u izreci ove presude. </span>
</p>
<p class="p1"></p>
<p class="p1">
<span>Ovlašćeni predstavnik E. P. D. V. je na glavnom pretresu navela da se pridružuje krivičnom gonjenju protiv okrivljenog i da postavlja odštetni zahtjev u iznosu od 710,41 €. </span>
</p>
<p class="p1"></p>
<p class="p1">
<span>Saslušan u svojstvu svjedoka Š. M. je u prethodnom postupku pred istražnim sudijom Ovog suda na zapisniku od 18.10.2011. godine naveo da je prilikom predmetne kontrole brojila kod navedenog potrošača isto bilo oštećeno na način što je dihtung na gornjem poklopcu bio oštećen sa desne strane, kako bi se u brojilo mogla ubaciti plastika za zaustavljanje diska brojila, te da je strani predmet, tj. plastika zatečena u brojilu i to na mjestu gdje se nalazi disk brojila, koji je u momentu kontrole bio blokiran - zaustavljen i nije mogao da mjeri utrošak električne energije. </span>
</p>
<p class="p1"></p>
<p class="p1">
<span>Svjedok Ć. S., je u svom iskazu u prethodnom postupku pred istražnim sudijom Ovog suda na zapisniku od 15.12.2011. godine naveo da je sa kolegom Š. M. izvršio kontrolu kod potrošača Lj. D., kada su na brojilu istog utvrdili da  postoji oštećenje i to u dijelu gornjeg poklopca, te da je taj potrošač u brojilo stavio plastiku, kojom je zakočio brojilo pa se utrošak električne energije nije registrovao. To su konstatovali zapisnički, a kontroli je prisustvovala supruga potrošača koja je i potpisala zapisnik. Pojasnio je da je predmetno brojilo bilo fizički oštećeno na način što je metalni dio poklopca bio zavrnut i kroz taj prostor je bio utisnut strani predmet - plastika i brojilo je bilo zakočeno. Istakao je da je u trenutku kontrole u domaćinstvu bilo struje, a da se ista nije registrovala preko brojila, obzirom da je to potrošač predmetnom plastikom onemogućio. </span>
</p>
<p class="p1"></p>
<p class="p1">
<span>Cijeneći iskaze naprijed saslušanih svjedoka, Sud je istima poklonio svoju vjeru, cijeneći da su njihova svjedočenja istinita, saglasna, kako medjusobno, tako i sa svim ostalim provedenim dokazima. </span>
</p>
<p class="p1"></p>
<p class="p1">
<span>Uvidom u citirani zapisnik o kontroli mjernog mjesta ED P. utvrdjeno je da su ovlašćeni radnici ED P. Š. M. i Ć. S. vršili kontrolu kod potrošača Lj. D. i zatekli strani predmet (plastiku) u brojilu, tako da se potrošnja nije registrovala na brojilu. Taj strani predmet - plastika je izuzet i priložen uz zapisnik. Takodje stoji konstatacija da je brojilo oštećeno u predjelu gornjeg poklopca, da potrošač ne dozvoljava isključenje i da je isti zapisnik potpisan od strane ovlašćenih radnika i Lj. P.- supruge potrošača. </span>
</p>
<p class="p1"></p>
<p class="p1">
<span>Iz izvoda iz KE na ime okrivljenog izdatog od strane UP PJ P. pod br. 29-245/12-3772/2-1051 od 21.02.2012. godine, utvrdjeno je da je isti ranije osudjivan i to: presudom Osnovnog suda Podgorica K.br. 12/91 od 23.03.1992. godine, zbog krivičnog djela iz čl. 143.2 u vezi st. 1 KZ RCG na tri mjeseca zatvora uslovno na jednu godinu, presudom Osnovnog suda Podgorica K.br. 988/93 od 25.04.1994. zbog krivičnog djela iz čl. 143.2 KZ RCG na tri mjeseca zatvora uslovno na jednu godinu, presudom Osnovnog suda u Podgorici K.br. 544/94 od 03.10.1995. godine, zbog krivičnog djela iz čl. 143.2 KZ RCG na 20 dana zatvora, presudom Osnovnog suda Podgorica K.br. 95/12277 od 29.12.1995. godine, krivično djelo iz čl. 136 KZ RCG 30 dana zatvora uslovno na jednu godinu, presudom Osnovnog suda u Podgorici K.br. 995/94 od 30.10.1995. godine, zbog krivičnog djela iz čl. 136.2.1 KZ RCG 5 mjeseci zatvora uslovno na dvije godine, presudom Osnovnog suda u Podgorici K.br. 97/2883 od 20.12.1999. godine, zbog krivičnog djela iz čl. 136 st. 2 KZ RCG na tri mjeseca zatvora, presudom Osnovnog suda Podgorica K.br. 98/10185 od 14.02.2000. godine zbog krivičnog djela iz čl. 136 st. 2  KZ RCG na dva mjeseca zatvora,</span>
</p>
<p class="p1"></p>
<p class="p1">
<span>Dakle, iz svih naprijed provedenih dokaza, zapisnika o kontroli mjernog mjesta koje su sačinili radnici ED P., svjedočkih iskaza Š. M. i Ć. S.,  radnika ED P., koje iskaze je Sud u potpunosti prihvatio, neosporno je utvrdjeno da je okrivljeni Lj. D.  u novembru 2011. godine u P. - K. G., u svojoj kući u namjeri da sebi pribavi protivpravnu imovinsku korist u vrijednosti preko 150,00 eura, oduzeo tudju pokretnu stvar - električnu energiju, vlasništvo oštećene E. P., na način što je u svom stambenom objektu, na brojilu parčetom plastike zaustavio disk brojila, tako da se potrošnja električne energije nije mogla registrovati, u čemu je otkriven prilikom kontrole ovlašćenih radnika E. dana 27.11.2011. godine. </span>
</p>
<p class="p1"></p>
<p class="p1">
<span>U takvim naprijed utvrdjenim radnjama okrivljenog su se, po nalaženju Ovog suda, ostvarila sva bitna obilježja bića krivičnog djela kradja iz čl. 239 st. 1 Krivičnog zakonika u odnosu na koje djelo je okrivljeni postupao sa direktnim umišljajem, odnosno bio je svjestan svog djela i htio njegovo izvršenje. </span>
</p>
<p class="p1"></p>
<p class="p1">
<span>Sud je cijenio i navode odbrane okrivljenog, koji nije sporio da se u njegovom brojilu nalazila plastika koja je blokirala disk brojila i onemogućavala registraciju potrošnje električne energije na istom, ali koji je istakao da su to uradili neki radnici koji su mu postavljali keramiku, a ne on, kao sračunate na ublažavanje krivice i krivično - pravne odgovornosti, pa samim tim i irelevantnu u konkretnom slučaju, ovo sa razloga jer su ovakvi navodi opovrgnuti kako provedenim dokazima, tako i drugim dijelom odbrane okrivljenog, koji navodi da je znao za navedeno, jer su mu to rekli radnici koji su mu navodno izvršili te prepravke na brojilu i isti su ga obavijestili da se struja neće registrovati na brojilu, kao i njegov navod odbrane da na to ne bi pristao da nije bio u lošoj materijalnoj situaciji. </span>
</p>
<p class="p1"></p>
<p class="p1">
<span>Odlučujući o krivičnoj sankciji, Sud je cijenio sve okolnosti predvidjene čl. 42 KZ-a, pa je kao otežavajuću okolnost cijenio raniju osudjivanost okrivljenog, iako je od ranijih izvršenih krivičnih djela i presudjenja po istima proteklo više od deceniju, a i ne radi se o istovrsnim krivičnim djelima, dok je kao olakšavajuće okolnosti cijenio njegove lične i porodične prilike, to što je isti oženjen, otac petoro djece, koji se korektno držao pred Sudom i izrazio iskreno kajanje zbog učinjenog. </span>
</p>
<p class="p1">
<span>Imajući u vidu naprijed navedeno, Sud je okrivljenog u smislu čl. 45 i 46 st. 1 tač. 7 KZ-a, a cijeneći olakšavajuće okolnosti na strani okrivljenog, kao naročito olakšavajuće, osudio na novčanu kaznu ispod zakonom propisanog minimuma u iznosu od 600,00 €, te odredio da istu plati u roku od 3 (tri) mjeseca od dana pravnosnažnosti presude, odredjujući da ukoliko okrivljeni ne plati novčanu kaznu u naznačenom roku, niti se ista bude mogla prinudno naplatiti, Sud će novčanu kaznu zamijeniti kaznom zatvora, tako što će za svakih započetih 25 € novčane kazne, odrediti jedan dan zatvora. Sud je mišljenja da će se upravo tom novčanom kaznom u dovoljnoj mjeri uticati na okrivljenog da ubuduće ne vrši krivična djela, te da će se na ovaj način u cjelosti ostvariti svrha i generalne i specijalne prevencije. </span>
</p>
<p class="p1"></p>
<p class="p1">
<span>Odluka o troškovima krivičnog postupka donijeta je shodno čl. 226, 227 i 229 ZKP-a, a isti se odnose na troškove sudskog paušala u iznosu od 30,00 €, koji je odmjeren shodno složenosti predmeta, dužini trajanja postupka i imovinskim prilikama okrivljene.</span>
</p>
<p class="p1">
<span>	</span>
</p>
<p class="p1">
<span>Sud je oštećenu ED P. shodno čl. 239 ZKP-a uputio na redovnu gradjansku parnicu, ovo sa razloga jer dokazi provedeni na glavnom pretrsu nijesu davali osnova ni za djelimično, ni za potpuno presudjenje o istom, a pribavljanje novih dokaza bi vodilo odugovlačenju postupka. </span>
</p>
<p class="p1"></p>
<p class="p1">
<span>Na osnovu izloženog, a u smislu čl. 374 ZKP-a, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U PODGORICI</span>
</p>
<p class="p2">
<span>Dana, 28.06.2013 godine</span>
</p>
<p class="p1"></p>
<p class="p1"></p>
<p class="p1">
<span>   ZAPISNIČAR                                                             	                         S U D I J A,</span>
</p>
<p class="p1">
<span>Valentina Vukašinović                          			      Larisa Mijušković Stamatović</span>
</p>
<p class="p1"></p>
<p class="p1"></p>
<p class="p1">
<span>DN-a:</span>
</p>
<p class="p1">
<span>Primjerak presude dostaviti:</span>
</p>
<p class="p1">
<span>- ODT-u Podgorica</span>
</p>
<p class="p1">
<span>- Okrivljenom</span>
</p>
<p class="p1">
<span>- Oštećenoj ED po pravnosnažnosti</span>
</p>
<p class="p1">
<span>	SUDIJA,</span>
</p>
<p class="p1">
<span>________________________</span>
</p>
<p class="p1"></p>
<p class="p1">
<span>Postupljeno dana_____________</span>
</p>
<p class="p1">
<span>Namještenik________________</span>
</p>
<p class="p4"></p>
<p class="p1"></p>
<p class="p1"></p>
<p class="p1"></p>
<p class="p5"></p>
<p class="p5"></p>
<p class="p5"></p>
<p class="p5"></p>


</body>
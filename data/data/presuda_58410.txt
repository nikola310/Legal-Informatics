<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{color:black;}
.s2{font-weight:bold;}
.s3{font-family:R;}
.s4{font-family:R;color:black;}
.s5{font-family:Times New Roman;}
.s6{font-family:R;font-weight:bold;color:black;}
.p1{text-align:end;hyphenate:auto;font-family:R;font-size:13pt;}
.p2{text-align:end;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-align:start;hyphenate:auto;font-family:Times;font-size:13pt;}
.p5{text-align:justify;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:center;hyphenate:auto;font-family:R;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:R;font-size:13pt;}
.p11{text-indent:0.5in;text-align:justify;hyphenate:auto;font-family:R;font-size:13pt;}
.p12{text-align:start;hyphenate:auto;font-family:Times New Roman;font-size:13pt;}
.p13{text-align:start;hyphenate:auto;font-family:R;font-size:12pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span class="s1">K.br. 405/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p5">
<span>OSNOVNI SUD U BARU</span><span class="s2">,</span><span> kao prvostepeni krivični, sastavljen u vijeću od sudije Aleksandre Leković, kao predsjednika vijeća i sudija porotnika </span><span class="s3">D.S. i J. F.</span><span> kao članova vijeća, sa zapisničarom Anom Stanišić, u krivičnom predmetu okrivljenog Š.A</span><span class="s3">, zbog krivičnog djela -  </span><span class="s4">sprečavanje službenog lica u vršenju službene radnje u pokušaju iz čl. 375 st. 3 u vezi st. 2 i st. 1 u vezi čl. 20 Krivičnog zakonika,</span><span> a po optužnici </span><span class="s3">Osnovnog državnog tužioca u Baru Kt br. 498/08 od 21.09.2009.godine</span><span>, nakon održanog glavnog i javnog pretresa d A. 01.03.2010. godine u prisustvu zastupnika optužbe za​mjenika Osnovnog državnog tužioca u Baru Zoran Vučinić i okrivljenog a, d A. 04.03.2010.godine donio je i javno objavio</span>
</p>
<p class="p6"></p>
<p class="p7">
<span>P R E S U D U</span>
</p>
<p class="p6"></p>
<p class="p8">
<span>Okrivljeni Š.A, od oca M. i majke A., rodjene A., rodjen ...godine u P., gdje je i stalno nastanjn u naselju D k b.b, sa privremenim boravkom u naselju V.P. b.b. - Bar, neoženjen, pismen, završio srednju školu, neosuđivan. </span>
</p>
<p class="p8"></p>
<p class="p9">
<span>KRIV JE</span>
</p>
<p class="p8"></p>
<p class="p8">
<span>Što je</span>
</p>
<p class="p8"></p>
<p class="p8">
<span>D A. 26.10.2008.godine, oko 16,20 časova ispred tunela "Sozina" na magistralnom putu Bar-Podgorica u mjestu Djurmani -Opština Bar, silom pokušao da spriječi Dj. A. i H.A - ovlašćene policijske službenike UP PJ Bar u vršenju poslova javne bezbjednosti - otkrivanja krivičnog djela, na način što je prednjim desnim vratima vozila marke "Renault" reg.ozn. BR-... udario Dj. A. u predjelu nogu, a nakon što mu je izdato naredjenje da preda radi kontrole torbicu koju je držao u ruci, udario pesnicom u predjelu grudi Đ. nanoseći mu laku tjelesnu povredu - crvenilo kože grudnog koša, nakon čega su ga Đ. i H. savladali i spriječili u izvršenju krivičnog djela, </span>
</p>
<p class="p8"></p>
<p class="p8">
<span>- čime je izvršio krivično djelo - sprječavanje službenog lica u vršenju službene</span>
</p>
<p class="p8">
<span>radnje u pokušaju iz čl. 375 st. 3. u vezi st. 2 i st 1. u vezi čl. 20 Krivičnog zakonika.</span>
</p>
<p class="p8"></p>
<p class="p6">
<span>Pa mu sud primjenom čl. 4,32,36,42,52,53 i 54 Krivičnog zakonika i čl. 359,360 i 364 ZKP-a izriče </span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p6"></p>
<p class="p6">
<span>Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se kazna neće izvršiti ukoliko okrivljeni u roku od  2 (dvije) godine  ne izvrši novo krivično djelo. </span>
</p>
<p class="p6"></p>
<p class="p6">
<span>Okrivljeni je dužan da plati troškove krivičnog postupka u iznosu od 100 €  u roku od 15 d A. od d A. pravosnažnosti presude pod prijetnjom izvršenja. </span>
</p>
<p class="p6"></p>
<p class="p7">
<span>O b r a z l o ž e n j e</span>
</p>
<p class="p6"></p>
<p class="p6">
<span>Optužnicom Osnovnog državnog tužioca u Baru Kt br. 498/08 od 21.09.2009.godine, koje ja precizir A. na glavnom pretresu d A. 01.03.2010.godine okrivljenom je stavljeno na teret izvršenje krivičnog djela </span><span class="s5">sprječavanje službenog lica u vršenju službene radnje u pokušaju iz čl. 375 st. 3. u vezi st. 2 i st 1. u vezi čl. 20 Krivičnog zakonika.</span>
</p>
<p class="p8"></p>
<p class="p8">
<span>Okrivljeni  je u svojoj odbrani u bitnom naveo da se d A. 26.10.2008.godine negdje oko 16,00 časova, po prethodnom dogovoru našao sa  M.M. iz Bara, na proširenju prije ulaska u tunel "Sozina", gledano iz pravca Bara. Prvi je na to mjesto stigao M.M.o i parkirao svoje vozilo na tom priširenju. Okrivljeni je stigao kasnije svojim PMV i parkirao se paralelno sa vozilom M. Sa njim u vozilu je bila A. D. iz Podgorice. Pošto je M.M.o nepokretan okrivljeni je izašao iz svog vozila i ušao u vozilo M.a, sa njim je izašla i  A.. On je sjeo na mjesto  suvozača, dok je  A. sjela na zadnje sjedište. Tada su vodili razgovor on i M. u vezi sa zamjenom njihovih vozila. U toku trajanja razgovora naišlo je jedno policijsko vozilo marke "Golf" i zaustavilo se ispred njihovih vozila, iz kojeg su ubrzo izašla dva saobraćajna policajca, koja su prišla vozilu M.a sa desne strane, odnosno do vrata njegovog sjedišta. Okrivljeni je otvorio vrata od vozila, misleći da na tom mjestu nije dozvoljeno zaustavljanje. Ovim policajcima je rekao da će pomjeriti vozilo ukoliko smeta. Jedan od njih mu je rekao da izadje iz vozila, što je on i uradio. Tada su mu policajci zatražili da im preda torbicu koju je imao u ruci, na šta ih je okrivljeni pitao o čemu se radi i zašto traže torbicu. Nakon toga su ga ti policajci uhvatili za ruke, jedan za jednu ruku, a drugi za drugu i počeli da ga vuku prema prednjem kraju vozila, istovremeno udarajući ga u predjelu zadnje strane glave - po potiljku, kao i u slabinskom predjelu. Od udaraca koje je zadobijao pokušao je da rukama zaštiti lice, nakon čega su mu policajci rekli da je tom prilikom nešto stavio u usta i tražili su da to ispljune. Sve vrijeme su ga držali za vrat i udarali. Po njihovom nalogu pljunuo je koliko je mogao da pljune u toj situaciji, nakon čega su ga pitali šta je to uradio s tim, što je progutao. Okrivljeni je uporno govorio da nije ništa progutao, nakon čega su ga policajci dohvatili za ruke i stavili ih u predjelu ledja, vezujući mu lisicama. Nakon toga su ga bacili na asvaltnu podlogu i to u više navrata, pri tome udarajući ga nogama i rukama po glavi i tijelu. Jedan od policajaca je u tom trenutku izvadio pištolj, repertirao ga i cijev pištolja mu stavio na potiljak glave, tražeći da mu kaže šta je progutao. Nakon ovoga taj policajac iz pištolja je ispalio nekoliko hitaca i ponovo mu pištolj stavio na glavu i dalje insistirajući da mu kaže šta je progutao. Taj policajac koji ga je tukao se zatim uputio prema M.M. dok mu je prišao ovaj drugi policaijac kojeg je zamolio da mu izvadi tabletu iz džepa kako bi je popio jer je počeo da se guši. Nakon ovoga su ga podigli sa podloge i sa vezanim rukama naslonili na vozilo i nastavili da ga udaraju. Nakon ovoga zamolio je policajce, ukoliko sumnjaju da je on nešto progutao, da ga odvedu u Hitnu pa neka ljekari eventualno izazovu njegovo povraćanje da bi se utvrdilo je li nešto progutao ili ne, a sve vrijeme ih je molio da prestanu da ga tuku. Ubrzo nakon ovoga na lice mjesta došla je jedinica interventne policije koji su pokupili čaure koje su ostale od ispaljenja hitca. Ostali su još neko vrijeme na licu mjesta dok su stigli inspektori za narkotike, koji su zajedno sa policajcima izvršili detaljan pretres i njegovog i M. vozila, a potom je priveden u stanicu policije u Baru. Nije tačno da je kritičnom prilikom napao bilo koje službeno lice  - policajce, niti ih na bilo koji način sprečavao u preduzimanju službenih radnji, a ovo objektivno nije mogao da uradi iz razloga što su mu policajci odmah nakon izlaska iz vozila M. stavili lisice na ruke koje su bile u predjelu ledja, u kojem položaju apsolutno nije ni mogao čak ni održavati svoju ravnotežu, a kamoli na nekog nasrtati. Takodje smatra da je njegovo izdržavanje u policiji i pokretanje postupka isključivo u namjeri kako bi se nezakonito ponašanje policije prikrilo. Niti je udarao policajca, niti je bježao, tako da nije izvršio krivično djelo koje mu se stavlja na teret. Dalje je naveo da je čitavo ljeto nakon ovoga maltretiran od strane policije. Dva puta su mu oduzimali kola, jednom njegovo, a jedno tudje. Stalno ga zaustavljaju i pretresaju i jednostavno ima probleme od njih. Ne može da dodje do Bara, a da ga interventna ne zaustavi i meltretira. </span>
</p>
<p class="p8"></p>
<p class="p8">
<span>U dokaznom postupku sud je proveo sledeće dokaze: saslušani su oštećeni Đ. J. i H.A, pročitani su  iskazi </span><span class="s4">svjedoka Dj. B., T. V., K.Š., V.M., J.R.. iz prethodnog postupka</span><span class="s6">, </span><span class="s4">pročitan je izvještaj Doma zdravlja u Baru – Službe hitne pomoći br. protokola 3492 na ime Dj. A.ra od 26.10.2008.godine, nalaz i mišljenje sudskog vještaka medicinske struke dr. Borovinić Budimira od 06.07.2009.godine, izvještaj UP PJ u Podgorici br. 11-245/09-10981/2-1553 sa podacima iz KE za okrivljenog a od 29.05.2009.godine.</span>
</p>
<p class="p6"></p>
<p class="p6">
<span class="s1">Oštećeni Đ.A. je u svom iskazu datom u prethodnom postupku naveo da je d A. 26.10.2008.godine zajedno sa svojim kolegom  H. A. obavljao redovne poslove na kontroli regulisanja saobraćaja na putnom pravcu Bar- Petrovac. U vremenu od 16,20 časova dok su obilazili pomenuti putni pravac patrolnim vozilom krećući se iz pravca Sutomora prema tunelu "Sozina" na desetak metara, neposredno prije ulaza u tunel "Sozina", na proširenju sa desne strane gledano iz pravca Bara, primijetili su parkir A. dva PMV jedno pored drugog i to PMV marke "Reno Laguna" zelene boje, i PMV "Audi A 4" bijele boje koje je bilo prednjim krajem okrenuto prema brdu. Pošto se u vozilu "Reno Laguna" nalazilo lice pod pojačanim nadzorom - M.M. i sa njim u autu je bila još jedna muška osoba na prednjem sjedištu, i jedna ženska osoba na zadnjem sjedištu, njima nepozanta lica, zaustavili su se na pomenutom proširenju patrolnim vozilom ispred ova dva vozla. Prvo je izašao on, prolazeći ispred prednjeg dijela vozila "Reno Laguna" u kojem se nalazio M.M. i to na način što je išao prema vratima suvozača, dok je njegov kolega  H. bio na rastojanju iza njega nekih 2-3 metra. Nakon što je prišao vratima suvozača istog trenutka, ne nadajući se, lice koje je sjedjelo na mjestu suvozača, a za koje su kasnije saznali da je u pitanju e, je naglo otvorilo vrata i u tom trenutku ga prednjim desnim vratima udarilo u predjelu nogu, nakon čega se  on odbio nekih metar -dva unazad, a  Š. je izašao iz vozila. Njegov kolega  H. A. je nakon toga izdao naredjenje  Š.u da preda na uvid torbicu koju je držao u ruci. U pitanju je bila crna manja torbica. Medjutim, e odbija da preda torbicu i potom Đ.a sa obje pesnice udara u predjelu gurdi. Od tog udarca je zadobio laku tjelesnu povredu, a ista je konstatov A. u medicinskoj dokumentaciji. Nakon što ga je udario, vidio je kako je  Š. iz torbice izvadio kesicu koja je bila providna i u kojoj kesici je bio prah braon boje. Istu je stavio u usta kako bi je progutao, i nakon toga se dao u bjeg u pravcu trafostanice koja se nalazila na nekih 10-tak m od njegovog vozila. Obzirom da se  Š. dao u bjeg, oštećeni je kao znak upozorenja ispalio iz svog službenog pištoljha dva hica u vazduh, nakon čega je  Š. . On i njegov kolega su ga sustigli i savladali primjenom poluga i sredstva za vezivanje i istog sproveli do službenog vozila. Nakon nekog vremena naišli su kolege iz interventne jedinice i  Š.a sproveli do PJ Bar. Napomenuo je da se  Š.a nakon što su ga savladali sve vrijeme opirao, pružao otpor i agresivno ponašao sve do trenutka dok su ga sproveli do službenog vozila. Takodje je istakao da je  Š. kesicu koju je stavio u usta ispljunuo prema M.M.u, koji se nalazio sve vrijeme u vozilu "Reno Laguna" i koji je tu kesicu progutao. Na glavnom pretresu je pojasnio, kada su tražili da  Š. pljune to što ima u ustima, okrivljeni je prišao vozilu gdje je sjedio M., pljunuo u krilo M.M.u taj sadržaj, a M.M.o je uzeo taj sadržaj odnosno kesicu i stavio usta i pošto mu je u desnoj ruci bila voda popio taj sadržaj uz pomoć vode. Kao oštećeni se ne pridružuje krivičnom gonjenju, niti postavlja imovinskopravni zahjtev. Vremenski otpor okrivljenog je trajao, tj. njegov kontakt sa njim i poslije, 30 sekundi. Utoliko je uspio da puca dva puta i okrivljeni se odmah zaustavio. </span>
</p>
<p class="p6">
<span class="s1">Oštećeni  H. A. je u prethodnom postupku naveo da su d A. 26.10.2009.godine obavljali redovne zadatke regulisanja saobraćaja na putnom pravcu Bar- Sutomore. Oko 16,20 časova na ulazu u tunel "Sozina" sa desne strane na proširenju primijetili su dva parkir A. vozila "Reno Laguna" i "Audi A 4". Kada su se zaustavili pored tih vozila vidjeli su da u vozilu "Reno Laguna" na mjestu vozača sjedi lice pod pojačanim nadzorom - M.M.o, dok se na mjestu suvozača nalazio njima nepoznato lice, za koje su kasnije saznali da se radi o u, dok se na zadnjem sjedištu nalazilo žensko ice, a za koje su kasnije saznali da se radi o  D. Ani. Drugo vozilo je bilo prazno. Iz službenog vozila izašao je prvo Đ.A. koji je prišao vratima suvozača, a sve u namjeri kako da izvrši kontrolu i legitimisanje tih lica. Kada je Đ. prišao vratima suvozača  Š. je naglo otvorio vrata i udario ga u predjelu koljena. Dakle, ovo se desilo prije nešto je kolega Đ. išta rekao tim licima. Vidjeviši to on je odmah izašao iz auta i tada je vidio da i  Š. izlazi iz auta i vidio je da drži u ruci crnu mušku torbicu iz koje je vidio da je izvadio manji zamotuljak i stavio ga u usta. Iako mu je naredio da mu da torbicu na pregled, nije ga poslušao, odbio je da da torbicu na pregled, a nešto u vidu zamotuljka je stavio u usta. Nakon toga kada mu je prišao Đ.,  Š. ga sa obije ruke udara u predjelu gurdi i to držeći objema rukama navedenu torbicu, odnosno stegnute u pesnice od čega je Đ. pao na asvalt i nakokon čega je  Š. počeo da trči put trafostanice, u pravcu Sutomora. Naredili su mu da stane, ali  Š. nije htio i nastavio je da trči. Trčeći za njim Đ. je u par navrata rekao "stoj,pucaću". Kako  Š. nije htio da stane Đ. je iz službenog pištolja pucao u vis i to dva puta uzastopno. Nakon toga  Š. je stao, on mu je pritrčao i kako dužnost nalaže namjeravao je da ga uhvati za ruke i stavi mu lisice. Medjutim,  Š. se opirao, cimao je rukama, gurao se. Zbog toga je prišao i Đ., te je uz pomoć kolege Đ. uspio da  Š.u stavi sredstva za vezivanje.  Š. se i dalje gurao, cimao i otimao. Misli da je kolega Đ.pozvao Interventnu jedinicu kao i inspektore za drogu, jer su sumnjali da još nešto nalik onom zamotuljku koji je  Š. progutao ima kod nekog od njih ili u autu. Za sve to vrijeme M. je sjedio u tom vozilu na mjestu tog vozača, budući da se radi o invalidnom licu koji ne može da hoda, a  D.  A. na zadnjem sjedištu vozila. Nakon nekih 10 minuta je došla interventna policija, a odmah potom i inspektori za drogu. Invetrventna je privela  Š.a, M.a i  D. A., a inspektori za drogu su izvršili potreban pregled lica i vozila. Zna da se kolega Đ. žalio na bolove, ali se ne može sjetiti gdje tačno. Zna da je nakon ovog dogadjaja pošao u Dom zdravlja - Hitnu službu radi ukazivanja pomoći. Na glavnom pretresu je naveo da je okrivljenog savladao polugom, stavio mu lisice na ladja, ne zna tačno da li s ledja ili prednje strane. Nakon toga je i dalje trajalo čupanje,  Š. je htio da pobjegne. Sigurno poslije stavljanja lisica su se i dalje gurali i otimali sa  Š.em, nekih 5 minuta. Samo to dok su mu stavljali lisice je trajalo 30 sekundi. Nakon toga  Š.evo opiranje, nakon stavljanja lisica, je trajalo 5 min. </span>
</p>
<p class="p6">
<span class="s1">Svjedoci Đ.B. i T. V. su u bitnom naveli da su u oktobru mjesecu u poslijepodnevnim časovima dobili poziv od dežurne službe kojom prilikom im je javljeno da je saobraćajna kontrola koja se nalazi na putu prema Podgorici, u blizini tunela "Sozina" vršila kontrolu i da je lice M.M., bezbjedonosno interesantno lice, progutao kesicu sa opojnom drogom. Zbog toga su pošli na lice mjesta. Kada su došli zatekli su saobraćajnu patrolu i interventnu gurpu, kao i dva civilna vozila. U jednom od automobila je na mjestu vozača bio M.M.o. Radi se o nepokretnom licu. Iza njega u vozilu je bila jedna djevojka, dok je napolju pored vozila saobraćajne patrole stajalo lice e iz Podgorice. Izvršili su pregled vozila i lica M.M.a kojom prilikom nisu pronašli predmete od interesa za njihovu službu. Tada su obavijestili Višeg državnog tužioca u Podgorici o predmetnom dogadjaju i da je saobraćajni policajac Đ. vidio da je M. progutao neki zamotuljak u kome se najvjerotavnije nalazila opojna droga. Na lice mjesta su došli nakon 10-15 minuta po pozivu dežurne službe. Kada su stigli, na prisutnim licima nisu vidjeli nikakve povrede niti su vidjeli da se iko tom prilikom tukao.</span>
</p>
<p class="p6"></p>
<p class="p6">
<span class="s1">Svjedoci K.Š. V.M i J.R. su u bitnom naveli da ih je d A. 26.10.2008.godine poslije podne dežurna služba obavijestila da je saobraćajnoj patroli kod tunela "Sozina" bila potrebna pomoć, te su pošli na lice mjesta. Po dolasku su zatekli saobraćajnu patrolu u sastavu  H. A.a i Đ.A.. Tu su takodje i zatekli lica za koje su kasnije saznali da se radio o u, koje je stajalo pored službenog vozila i kome su bila stavljena sredstva za vezivanje. Tu su zatekli i vozilo "Reno Laguna" u kojim se na mjestu vozača nalazio M.M.o, kao i lice koje se nalazilo na zadnjem sjedištu istog vozila, a za koje su kasnije saznali da radi o  D. Ani. Kolege Đ.A i  H. A. su im tom prilikom kazali da ih je to lice  Š. A. prilikom njihovog dolaska progutao neki zamotuljak, a nakon toga da ih je i fizički napao. Nisu tom prilikom ispitivali kolegu te ne zna kako ih je to napao, ali su taj napad kolege prijavile dežurnoj službi zbog čega su mu obaviješteni i nakon toga i pošli na lice mjesta. Nakon kraćeg vremena su došli i inspektori za droge Đ. i T. i po njihovom naredjenju su priveli lica a i  D. A. u UP PJ Bar koja su predali dežurnoj službi.</span>
</p>
<p class="p6"></p>
<p class="p6">
<span class="s1">U  nalazu i mišljenju sudskog vještaka medicinske struke dr. B.B. od 06.07.2009.godine navedeno je da je povrijedjeni Dj. A. zadobio sledeće povrede: povreda grudnog koša,njegove prednje strane a u vidu crvenila kože, nastala je djelovanjem zamahnute tupo - tvrde sile ravne površine, slabijeg inteziteta djelovanja koja je djelovala na tijelo povriedjenog, tačnije grudni koš, od naprijed ka pozadi, dovodeći do proširenosti krvnih sudova kože i nastanka crvenila kože dok su dublje strukture ovog dijela tijela povrijedjenog ostale nepovrijedjene. Ova povreda mogla je nastati djelovanjem zamahnute otvorene ili zatvorene šake, ali i prilikom guranja povredjenog šakom od strane počinioca povredjivanja i slično. Na osnovu svega naprijed navednog vještak je mišljenja da se radi o jednoj povredi a koja je povreda - laka tjelesna povreda. </span>
</p>
<p class="p6"></p>
<p class="p6">
<span class="s1">Iz  izvještaja UP PJ u Podgorici br. 11-245/09-10981/2-1553 sa podacima iz KE za okrivljenog a od 29.05.2009.godine utvrdjeno je da imenovani nije osudjivan do sada. </span>
</p>
<p class="p10"></p>
<p class="p6">
<span>Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Okrivljeni je u cjelosti negirao izvršenje krivičnog djela u bitnom navodeći da nijednom nije udario policajca Đ. niti je na bilo koji način sprečavao oštećene da vrše svoju dužnost, </span><span class="s5">niti je bježao, tako da nije izvršio krivično djelo koje mu se stavlja na teret. </span><span> Međutim, njegova odbr A. je u cjelosti demantov A. iskazima saslušanih oštećenih Đ. i  H.a. Njihovi iskazi su u cjelosti saglasni, pa ih sud i cjeni kao istinite i objektivne. Iz njihovih iskaza sud je nesporno utvrdio da je okrivljeni prvo vratima od vozila u kojem je sjedio </span><span class="s5">udario oštećenog Đ.A u predjelu nogu, a potom i pesnicom u predjelu grudi nakon što je od njega zatraženo da preda torbicu na uvid. Dovođenjem u vezu iskaze ova dva svjedoku sa nalazom i mišljenjem vještaka medicinske struke, koji nalaz sud u cjelosti prihvata kao jasan, stručan i objektivan, nesporno se utvrđuje da je oštećeni Đ.konkretnom prilikom zadobio laku tjelesnu povredu, bliže opisanu u izreci presude. U pogledu dijela odbrane okrivljenog da je konkretnom prilikom bio fizički zlostavljan od strane policajaca ne postoji apsolutno nijedan dokaz koji bi potvrdio ove njegove navode. Naime, u spisima predmeta nema medicinske dokumentacije bilo koje medicinske ustanove koja bi svakako konstatovala eventualne povrede, a sam okrivljeni je naveo da nema nikakvu medicinsku dokumentaciju u tom pravcu. Takođe, i svjedoci Đ. i T. su bili decidni da ni na kome nisu vidjeli nikakve povrede. </span>
</p>
<p class="p6">
<span class="s1">Radnja krivičnog djela koje je okrivljenom stavljeno na teret se sastoji u sprečavanju službenog lica u vršenju službene radnje. Pod time se podrazumjeva svaka djelatnost kojom se, uz upotrebu sile, službeno lice onemogućuje da preduzme ili dovrši neku radnju iz okvira svog službenog ovlašćenja. </span><span class="s5">Iz iskaza Đ. i  H. izvodi se nesporan zaključak da je optuženi silom pokušao da ih spriječi u vršenju poslova javne bezbjednosti odnosno otkrivanja krivičnog djela i to upravo na način kako je opisano u izreci presude. Takođe je nesporno da je upotrebom odgovarajuće prinude okrivljeni savladan, tako da je djelo ostalo u pokušaju. </span>
</p>
<p class="p6">
<span class="s1">Policajci UP PJ Bar su radnju preduzeli u okviru svojih ovlašćenja, odnosno u vršenju poslova javne bezbjednosti – otkrivanja krivičnog djela, što znači da je radnja koju su preduzili bila zakonita. </span><span>Okrivljeni je krivično djelo izvršio postupajući sa umišljajem. Bio je svjestan da sprječava službena lica u vršenju službene radnje, i da radnju sprječavanja vrši upotrebom sile, odnosno bio je svjestan svog djela i htio je njegovo izvršenje. S toga su se u radnjama okrivljenog stekli svi bitni elementi bića krivičnog djela stavljano mu na teret.  </span>
</p>
<p class="p6">
<span> </span>
</p>
<p class="p6">
<span>Sud je donio rješenje da se u dokaznom postupku neće saslušavati svjedoci M.M. i  D.  A., jer je činjenično stanje dovoljno utvrđeno tako da bi njihovo saslušanje vodilo samo bespotrebnom odugovlačenju postupka. </span>
</p>
<p class="p6"></p>
<p class="p6">
<span>Sud je precizirao izreku presude shodno utvrđenom činjeničnom stanju, jer je iz iskaza oštećenih nesporno utvrđeno da je okrivljeni vratima od vozila udario Đ. prije nego što mu je izdato bilo kakvo naređenje, a nakon što mu je naređeno da preda torbicu, tada je i pesnicom u predjelu grudi udario oštećenog Đ..  U tom dijelu je sud i precizirao izreku presude smatrajući da je ovakvom izrekom presude preciznije predstavljeno utvrdjeno činjenično stanje, a da se navedenim preciziranjem ostaje u okviru istog životnog dogadjaja i da se ne narušava identitet optužnice i presude</span>
</p>
<p class="p6"></p>
<p class="p6">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 KZ RCG. Od olakšavajućih okolnosti sud je imao u vidu lične prilike okrivljenog, da je u pitanju čovjek srednjih godina koji do sada nije osuđivan, te da se oštećeni nije pridružio krivičnom gonjenju. Otežavajućih okolnosti na strani okrivljenog nije bilo. Imajući u vidu navedene olakšavajuće oklnosti, a u nedostatku otežavajućih, sud je okrivljenom izrekao uslovnu osudu kojom je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od  dvije godine  ne izvrši novo krivično djelo. Po mišljenju suda izrečena uslovna osuda odgovara težini krivičnog djela i krivici optuženog i predstavlja mjeru kojom će se svrha izricanja uslovne osude u potpunosti postići. </span>
</p>
<p class="p6"></p>
<p class="p6">
<span>Odluka o troškovima zasniva se na odredbi čl.202 st.1 ZKP-a. Okrivljeni je dužan da plati iznos od 100 €, koji troškovi se odnose na troškove vještačenja po vještaku medicinske struke u iznosu od 77 eura i na paušalne troškove koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p11"></p>
<p class="p10">
<span>           Na osnovu izloženog odlučeno je kao u izreci presude</span>
</p>
<p class="p10"></p>
<p class="p7">
<span>OSNOVNI SUD U BARU</span>
</p>
<p class="p7">
<span>Dana. 04.03.2010.godine</span>
</p>
<p class="p10"></p>
<p class="p12">
<span> ZAPISNIČAR,				         PREDSJEDNIK VIJEĆA SUDIJA</span>
</p>
<p class="p12">
<span>    Ana. Stanišić                                                                      Aleksandra Leković </span>
</p>
<p class="p10">
<span>			                               </span>
</p>
<p class="p10">
<span> PRAVNA POUKA:Protiv ove presude može se izjaviti žalba Višem sudu u Podgorici u roku od 15 d A. od d A. prijema pismenog otpravka. Žalba se predaje ovom sudu u dva primjerka.</span>
</p>
<p class="p10"></p>
<p class="p6">
<span> </span>
</p>
<p class="p13"></p>


</body>
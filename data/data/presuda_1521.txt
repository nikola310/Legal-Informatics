<div style="text-align: justify">
	OSNOVNI SUD U PLAVU<br>
	K. br. 29/2011<br>
	<br>
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	<br>
	OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu&nbsp; okrivljenog Gj.T., iz G., opština&nbsp; P., zbog krivičnog djela uništenje i oštećenje tudje stvari iz čl.&nbsp; 253. st. 1. Krivičnog zakonika, po optužnom predlogu Osnovnog državnog tužilaštva u Plavu, KT br.10/2011 od 14.03.2011 god., po održanom usmenom, glavnom, javnom pretresu u prisustvu: okrivljenog,&nbsp; Zamjenika ODT u Plavu,&nbsp; R. D.&nbsp; i&nbsp; predstavnika oštećene opštine P., dipl.pravnika R.H., donio je i javno objavio , dana 12.04.2011 godine<br>
	<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	<br>
	Okrivljeni GJ.T., od oca A. i majke R. rodj. B., rodjen ... god. , u selu V., opština P., sa prebivalištem u G., opština P., državljanin Crne Gore, po zanimanju dipl.ing. gradjevinarstva, oženjen, otac četvoro djece, dobrog imovnog stanja, neosudjivan,<br>
	<br>
	<br>
	&nbsp;</div>
<div style="text-align: center">
	KRIV&nbsp; JE&nbsp;</div>
<div style="text-align: justify">
	<br>
	<br>
	Što je<br>
	<br>
	Dana 20 februara 2011 god. oko 19,00 časova, u Gusinju, opština Plav, oštetio tudu stvar - travnati teren Fudbalskog stadiona FK "G." , vlasništvo opštine Plav,&nbsp; na način što je angažovao Š.E. da sa svojom radnom mašinom - rovokopačem,&nbsp; preko središnjeg dijela fudbalskog terena prokopa kanal dužine 81,40 m,&nbsp; i dubine 80 cm, nakon čega je u ovaj kanal postavio plastične kanalizacione cijevi Fi 160.<br>
	<br>
	-čime je izvršio krivično djelo uništenje i oštećenje tudje stvari iz čl.&nbsp; 253. st. 1.&nbsp; Krivičnog zakonika<br>
	<br>
	Pa ga&nbsp; sud za izvršeno krivično djelo na osnovu navedenog zakonskog propisa, te primjenom&nbsp; čl: 4, 32, 39 i 42 KZ i čl. 364 ZKP-a<br>
	<br>
	<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	<br>
	<br>
	Na novčanu&nbsp; kaznu u iznosu od&nbsp; 800,00 (osamstotina)&nbsp; eura,&nbsp; koju je dužan&nbsp; platiti u roku od&nbsp; 2 mjeseca od&nbsp;&nbsp; dana pravosnažnosti presude.<br>
	<br>
	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.<br>
	<br>
	Okrivljeni&nbsp; se obavezuje da naknadi troškove krivičnog postupka&nbsp; u ukupnom iznosu od 125,00 (jednastotinadvadesetipet) eura, u roku od 15 dana po pravosnažnosti presude, pod prijetnjom prinudnog izvršenja.<br>
	<br>
	Oštećena opština Plav, se radi ostvarivanja imovinsko pravnog zahtjeva za naknadu štete upućuje na parnicu.<br>
	<br>
	&nbsp;</div>
<div style="text-align: center">
	O&nbsp; b r a z l o ž&nbsp; e n j e</div>
<div style="text-align: justify">
	<br>
	<br>
	Osnovno državno tužilaštvo u Plavu , optužnim predlogom KT br.10/2011 od 14.03.2011 godine, optužilo je Gj.T., iz G., opština&nbsp; P.,&nbsp; za krivično djelo uništenje i oštećenje tudje stvari iz čl.&nbsp; 253. st. 1. Krivičnog zakonika<br>
	<br>
	Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu, R.D., pa je u završnoj riječi predložila sudu da okrivljenog Gj.T. oglasi krivim za navedeno krivično djelo i kazni ga po zakonu.<br>
	<br>
	Predstavnik oštećene opštine P., dipl.pravnik R. H.,&nbsp; se u završnoj riječi pridružio krivičnom gonjenju protiv okrivljenog i zadržao pravo da odštetni zahtjev ostvaruje u parnici .<br>
	<br>
	Izjašnjavajući se o optužnom predlogu ODT u Plavu, okrivljeni Gj.T. priznaje da je&nbsp; u vrijeme i na način kako mu se javnom optužbom stavlja na teret , preko središnjeg dijela fudbalskog terena FK "G." izvršio iskopavanje kanala&nbsp; i postavljanje u ovaj kanal prastičnih kanalizacionih cijevi,&nbsp; ali se brani da i pored toga nije izvršio krivično djelo koje mu se javnom optužbom stavlja na teret jer je to učinio uz saglasnost i odobrenje predstavnika fudbalskog kluba. Naime, izjašnjavajući se o predmetnom slučaju prekopavanja fudbalskog terena kao i na okolnosti koje su prethodile ovom slučaju, navodi&nbsp; da je krajem&nbsp; 1995 i početkom 1996 god. Fudbalski klub "G.", iz G., u dogovoru sa opštinom Plav, raspisao javni oglas za izgradnju fudbalskog stadiona u Gusinju, na zemljištu koje je vlasništvo opštine Plav. Tom prilikom su FK "G." i opština Plav napravili dogovor da se pojedincima koji svojim finansijskim sredstvima pomognu izgradnju fudbalskog stadiona omogući da sa unutrašnje strane tribina za sebe izgrade stambene i poslovne prostore . Opština je pri tom preuzela obavezu da za izgradnju fudbalskog stadiona izvrši potrebne izmjene i dopune DUP-a, uradi svu potrebnu plansku dokumentaciju, obezbijedi sve potrebne priključke za vodovod, kanalizaciju i elektroinstalaciju i da na kraju izda i potrebnu gradjevinsku dozvolu. Za realizaciju ovog projekta je pri opštini formirana Komisija koja je imala zadatak da licima koja finansijski pomognu izgradnju fudbalskog stadiona opredijeli odredjenu površinu stambenog ili poslovnog prostora. I pored toga što se lično prijavio na raspisani oglas&nbsp; , ova&nbsp;&nbsp; Komisija mu nije dodijelila traženo gradsko - gradjevinsko zemljište .&nbsp; Zbog toga&nbsp; je od lica koja su dobila takvo zemljište kupio 58 m 2 . Na ovom dijelu zemljišta je kasnije svojim sredstvima izgradio&nbsp; dio tribina fudbalskog stadiona i za sebe stambeno - poslovni prostor. Medjutim, prilikom izgradnje kanalizacione mreže za potrebe ovih&nbsp; stambeno poslovnih&nbsp; objektata&nbsp; i fudbalskih svlačionica ova mreža je&nbsp; veoma loše i nepropisno uradjena tako da su se iz tog razloga fekalije izlivale i na samom terenu . Pošto je krajem 2010 god. saznao da opština Plav u saradnji sa Fudbalskim klubom "G." planira uredjenje fudbalskog terena postavljanjem drenaže, to je radi&nbsp; trajnog rješavanja&nbsp; problema kanalizacije kontaktirao Brdakić Ismeta , za kojeg je mislio da je predsjednik Fudbalskog kluba. Kako mu je isti tom prilikom kazao da više nije angažovan u klubu i da za tako nešto treba da kontaktira sekretara kluba G. R., to je i sa G. u vezi ovog problema obavio razgovor. I pored toga što se složio sa njim da taj problem mora da se riješi, G.R. mu je kazao da za njegovo rješenje treba da konsultuje&nbsp; i predsjednika Upravnog odbora FK "G."&nbsp; O. E.&nbsp; U obavljenom razgovoru sa O. E., isti se saglasio da može da radi na postavljanju nove kanalizacije preko terena , ali mu je i on tom prilikom kazao da za tako nešto mora dobiti saglasnost i od izvjesnog Č., koji se u to vrijeme nalazio na privremenom radu u Americi. Zbog svega toga je prvo od Projektanske&nbsp; kuće D.O.O."A.-T.", iz G.,&nbsp; koja je bila angažovana da uradi projekat za izradu novog fudbalskog terena , dobavio ovu projektnu dokumentaciju a nakon toga kao gradjevinski inženjer izvršio proračun potrebnih kota za dubinu nove kanalizacione mreže . Nakon toga je angažovao Š.E., iz Plava , koji je dana 20.02.2011 god. svojom radnom mašinom - rovokopačem, po širini fudbalskog terena izvršio kopanje kanala i postavljanje u ovaj kanal kanalizacionih cijevi Fi 160. Medjutim, pošto je izvjesni H. S., koji je od strane investitora bio angažovan za izvodjenje radova na izgradnji novog terena&nbsp; sa drenažom Fudbalskom klubu&nbsp; "G."&nbsp; prijavio&nbsp; ove njegove radove ,&nbsp; klub je odmah reagovao na način što je&nbsp; iskopavanje kanala preko terena prijavio Stanici policije u Gusinju. Do dolaska policije na lice mjesta&nbsp; i njene zabrane svih daljih radova kanal je već bio u potpunosti iskopan i u njemu postavljene kanalizacione cijevi a nakon toga većim dijelom i zatrpan.&nbsp; Poslije nekoliko dana je po nalogu Komunalne policije opštine Plav, ovaj kanal u potpunosti zatrpao sa kanalizacionim cijevima u njemu,&nbsp; stim što ove cijevi još uvijek nijesu stavljene u funkciju. Dalje je naveo da je zbog ovog njegovog postupka od strane izvjesnih ljudi iz Gusinja protiv njega pokrenuta prava haranga,&nbsp; tako da je 20 dana bio predmet izvještavanja skoro svih pisanih i elektronskih medija. U završnoj riječi je još jednom istakao da je prekopavanje fudbalskog terena radi postavljanja kanalizacionih cijevi za potrebe svog stambeno&nbsp; poslovnog prostora&nbsp; izvršio u dogovoru sa predstavnicima Fudbalskog kluba "G." te da samim tim nije ni izvršio krivično djelo koje mu je javnom optužbom stavljeno na teret , pa je zbog svega toga i predložio da ga sud za ovo djelo oslobodi od optužbe.<br>
	<br>
	Sud je cijenio odbranu okrivljenog Gj.T., u dijelu u&nbsp; kojem priznaje navode iz optužnog predloga ODT u Plavu,&nbsp; da je dana 20.02.2011 god.&nbsp; preko fudbalskog terena na stadionu FK "G.", iz G.,&nbsp; iskopao kanal&nbsp; i u ovaj kanal postavio kanalizacione cijevi,&nbsp; pa je našao da je ista u svemu u skladu sa izvedenim dokazima te ju je kao takvu u potpunosti prihvatio. Medjutim, njegovu odbranu u dijelu u kojem negira izvršenje krivičnog djela koje mu je javnom optužbom stavljeno na teret tvrdnjom da i pored toga što je preko travnatog terena fudbalskog stadiona FK "G." iskopao kanal i u ovaj kanal postavio plastične kanalizacione cijevi&nbsp; nije izvršio predmetno krivično djelo , sud nije prihvatio već ju je kao suprotnu izvedenim dokazima a samim tim i neosnovanu u cjelosti odbacio.<br>
	<br>
	&nbsp; Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg&nbsp; i zakonitijeg rješavanja ove krivično pravne stvari u dokaznom postupku izveo sledeće dokaze: saslušao svjedoke B.I.,&nbsp;&nbsp; G. R. i O. E., pročitao zapisnik o uvidjaju Uprave policije - Ispostave Plav od 20.02.2011 god.,&nbsp; rješenje Sekretarijata za uredjenje prostora i imovinu opštine Plav , br. 35/88 od 18.03.2011 god. , zahtjev predsjednika Upravnog odbora FK "G."&nbsp; Komunalnoj&nbsp; policiji&nbsp; SO Plav, br. 01-15/11 od 21.02.2011 god. i izvod iz kaznene evidencije za okrivljenog Gj.T.&nbsp; br. 02-245-614/2 od 29.03.2011 god. i izvršio uvid u fotodokumentaciju Uprave policije - Ispostave Plav, br. 22-11 od 20.02.2011 god.,&nbsp; projektnu skicu i utvrdjene kote nadmorske visine fudbalskog terena FK "G."&nbsp; uradjene od projektne organizacije D.O.O. "A.-T." iz G. i&nbsp; fotografije fudbaskog terena FK "G." od 16.03.2011 god., pa je svestranom&nbsp; ocjenom izvedenih dokaza i njihovim uporedjivanjem sa navodima javne optužbe i odbranom&nbsp;&nbsp; okrivljenog&nbsp; utvrdio da isti u potpunosti obezvredjuju ovakvu njegovu odbranu i da je okrivljeni izvšio krivično djelo uništenje i oštećenje tudje stvari iz čl. 253. st. l. KZ .<br>
	<br>
	Tako su svjedoci :&nbsp; B.I., G. R. i O. E., izjašnjavajući se o predmetnom slučaju&nbsp; u potpunosti obezvrijedili odbranu okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno u dijelu da su mu oni , kao predstavnici FK "G." iz G., dozvolili prekopavanje travnatog dijela fudbalskog stadiona radi postavljanja kanalizacionih cijevi , saglasno istakavši da mu nijedan od njih nije dao takvu saglasnost niti odobrenje već su ga samo upoznali i uputili&nbsp; da mu takvo odobrenje može dati jedino Upravni odbor FK "G." uz saglasnost Skupštine kluba.<br>
	<br>
	Naime, izjašnjavajući se na okolnosti koje su mu poznate u vezi sa predmetnim slučajem kao i na navode okrivljenog Gj.T. da je&nbsp; u pogledu rješavanja pitanja kanalizacije za korisnike stambeno - poslovnih prostora koji su izgradjeni u okviru jedne od tribina fudbalskog stadiona i&nbsp; njega konsultovao svjedok B. I.je istakao da ga je otprilike 2 do 3 mjeseca prije predmetnog slučaja u vezi toga okrivljeni Gj.T. prvo nazvao telefonom nakon čega su se njih dvojica po dogovoru našli u gradu.&nbsp; Tom prilikom mu je okrivljeni kazao da u svom stambenom objektu koji je izgradio u okviru tribine gradskog fudbalskog stadiona ima problema sa kanalizacijom, ali pri tom nije pominjao trasu kojom namjerava sprovesti novu kanalizaciju .On mu je tada&nbsp; samo kazao da više nije angažovan u klubu i na njegovo pitanje mu odgovorio da je sekretar Fudbalskog kluba G. R.&nbsp; Što se tiče predmetnog slučaja prekopavanja fudbalskog terena i postavljanja u prokopani kanal kanalizacionih cijevi od strane okrivljenog Gj.T., istakao je da se dana 20.02.2011 god. , kada se desio ovaj slučaj,&nbsp; nalazio u glavnoj ulici u Gusinju&nbsp; i tom prilikom od nekih gradjana saznao da okrivljeni izvodi neke gradjevinske radove na fudbalskom terenu stadiona. Kao dugogodišnji član kluba je odmah reagovao na način što je telefonom pozvao sekretara Kluba G.R. i obavijestio ga o ovom svom saznanju . Dalje je naveo da mu je lično poznato da kanalizacione cijevi od stambeno poslovnih objekata izgradjenih u okviru tribine za gledaoce prolaze mimo&nbsp; travnatog&nbsp; terena za igru i da smatra da je i okrivljeni T. ove kanalizacione cijevi takodje trebao sprovesti tim putem a ne preko terena. Ovo utoliko prije što je u toku akcija izgradnje novog fudbalskog terena sa drenažom , koju zajedno sa opštinom Plav donira organizacija "K." , tako da uvijek postoji opasnost da se usled začepljenja kanalizacionih cijevi koje je preko terena postavio okrivljeni fekalije izliju i na novoizradjeni teren. Na kraju je naveo da mu je poznato i to da cijevi za kanalizaciju koje je preko fudbalskog terena postavio okrivljeni služe samo za potrebe njegovog stambeno - poslovnog objekta i da se lično uvjerio da su iste već u funkciji.<br>
	<br>
	Odbranu okrivljenog Gj.T. u dijelu u kojem negira izvršenje krivičnog djela koje mu je javnom optužbom stavljeno na teret, odnosno u dijelu da su mu prekopavanje fudbalskog terena i postavljanje kanalizacionih cijevi u iskopani kanal dozvolili predstavnici Fudbalskog kluba "G.", je u svom&nbsp; iskazu u potpunosti obezvrijedio i svjedok G. R.,&nbsp; istakavši da kao sekretar ovog kluba okrivljenom nije nikada odobrio prekopavanje fudbalskog terena radi postavljanja kanalizacionih cijevi za potrebe njegovog stambeno-poslovnog objekta već da mu je samo u razgovoru&nbsp; koji je okrivljeni inicirao tim povodom , na njegovo pitanje da li može da preko dijela fudbalskog terena postavi kanalizacione cijevi , doslovce kazao: "Ja nijesam kompetentan za takvu dozvolu i za to&nbsp; treba da se obratiš predsjedniku Upravnog odbora , odnosno direktoru O. E.. Pošto je dana 20.02.2011 god. , u noćnim satima,&nbsp; negdje oko 19,00 časova, od strane svjedoka B. I. obaviješten da je okrivljeni Gj.T. izvršio prekopavanje fudbalskog terena i postavljanje kanalizacionih cijevi,&nbsp; to je o tome odmah pismenim podneskom obavijestio Stanicu policije u Gusinju, koja je u vezi sa tim preduzela sve dalje potrebne radnje. Na kraju je istakao da je sjutradan u dnevnom listu "V." od strane okrivljenog Gj.T. prozvan da mu je on dozvolio prekopavanje fudbalskog terena, zbog čega je&nbsp; pred Osnovnim sudom u Plavu,&nbsp; protiv njega pokrenuo parnični postupak za naknadu štete.<br>
	<br>
	Konačno, odbranu okrivljenog u dijelu u kojem negira izvršenje krivičnog djela koje mu je javnom optužbom stavljeno na teret je u svom iskazu u potpunosti obezvrijedio i svjedok O. E., istakavši da ni on kao predsjednik Fudbalskog kluba "G." tj. predsjednik Upravnog odbora&nbsp; ovog kluba nikada nije dao okrivljenom dozvolu da izvrši prekopavanje fudbalskog terena radi postavljanja kanalizacionih cijevi. Naime, izjašnjavajući se na okolnosti prekopavanja terena Fudbalskog kluba "G." radi postavljanja&nbsp; kanalizacionih cijevi od strane okrivljenog Gj.T.,&nbsp; svjedok O. E. je istakao da je nekoliko mjeseci prije ovog slučaja,&nbsp; nakon što je okrivljeni došao u njegov ugostiteljski objekat "K." i pitao ga da li može da preko fudbalskog stadiona postavi kanalizacione cijevi, istom kazao da mu i pored toga što je predsjednik kluba ne može dati takvu dozvolu već da mu takvu dozvolu na njegov zahtjev jedino može dati Upravni odbor kluba i to je bio sav njihov razgovor na tu temu. Što se tiče samog slučaja prekopavanja terena , naveo je da su dana 20.02.2011 god., negdje oko 19,00 časova, kod njegove kuće došli B. I.i K. F. i obavijestili ga da okrivljeni na fudbalskom terenu izvodi neke gradjevinske radove.&nbsp; Zbog toga su odmah zajedno otišli&nbsp; na lice mjesta,&nbsp; gdje su zatekli sekretara kluba G. R. i službenike policije. Tom prilikom se i lično uvjerio da je okrivljeni Gj.T., ne samo čitavom širinom fudbalskog terena prokopao kanal&nbsp; već i da je u ovaj kanal u cjelini postavio kanalizacione cijevi.<br>
	<br>
	Ako se na kraju svemu izloženom doda i nesporna činjenica, utvrdjena&nbsp; na osnovu zapisnika o uvidjaju Uprave policije - Ispostave policije Plav , da je okrivljeni dana 20.02.2011 god. preko fudbalskog terena FK "G." prokopao kanal dužine 81,40 m i dubine 80 cm i u ovaj kanal položio kanalizacione cijevi, kao i činjenica da za prekopavanje fudbalskog terena nije podnosio nikakav pismeni zahtjev niti Fudbalskom klubu "G." kao korisniku fudbalskog stadiona , niti opštini Plav , kao njegovom vlasniku, to i ove činjenice,&nbsp; u sveukupnosti sa ostalim utvrdjenim činjenicama,&nbsp; navode javne optužbe u pogledu krivice i krivično pravne odgovornosti okrivljenog Gj.T. za izvršeno krivično djelo čine još osnovanijim i utemeljenijim,&nbsp; jer je jasno da okrivljeni ustvari nikada nije ni imao namjeru da takvu dozvolu dobije niti u propisanom postupku niti od strane nadležnog organa.&nbsp; Samim tim je dalje jasno da nijedan od saslušanih svjedoka ne samo da okrivljenom nije dao,&nbsp; već nije ni mogao dati,&nbsp;&nbsp; dozvolu za prekopavanje terena&nbsp;&nbsp; u kom smislu se pojedinačno izjasnio svaki od njih, tako da je svako pozivanje okrivljenog u tom pravcu sračunato u cilju izbjegavanja njegove krivično pravne odgovornosti za izvršeno krivično djelo.<br>
	<br>
	Zbog svega izloženog sud je iskazima svjedoka B. I., G. R. i O. E., u potpunosti povjerovao i iste u cjelosti prihvatio ocijenivši ih jasnim, logičnim i saglasnim , kako medjusobno tako i sa izvedenim pismenim dokazima , koje je sud takodje bez rezerve prihvatio.<br>
	<br>
	Istovremeno sud odbranu okrivljenog Gj.T. kojom negira izvršenje krivičnog djela koje mu je javnom optužbom stavljeno na teret, kao potpuno suprotnu iskazima pomenutih svjedoka , nije mogao prihvatiti , već ju je kao neosnovanu i sračunatu na izbjegavanje krivično - pravne odgovornosti u potpunosti odbacio. Naime, jasno je da je odbrana okrivljenog Gj.T.&nbsp; kojom negira izvršenje predmetnog krivičnog djela tvrdnjom da su mu prekopavanje fudbalskog terena radi postavljanja kanalizacionih cijevi dozvolili predstavnici Fudbalskog kluba "G." u situaciji kada su ovakvu njegovu tvrdnju u potpunosti negirali svi saslušani svjedoci na koje se poziva i kada za dobijanje ove dozvole FK "G."&nbsp; iz G., kao korisniku&nbsp; i opštini Plav, kao vlasniku fudbalskog stadiona&nbsp; nije ni podnosio nikakav pismeni zajhtjev , ne samo nejasna i nelogična već i neuvjerljiva.&nbsp;&nbsp; Iz istog razloga sud nije mogao prihvatiti&nbsp; ni odbranu okrivljenog u dijelu da se na prekopavanje fudbalskog terena i postavljanje kanalizacionih cijevi , pored toga što je za tako nešto dobio saglasnost predstavnika Fudbalskog kluba "G."&nbsp; odlučio i&nbsp; iz razloga što je od strane opštine Plav i organizacije "K." kao investitora bila planirana izgradnja novog fudbalskog terena sa drenažom , jer je jasno da ni u tom&nbsp; slučaju okrivljeni takodje nije mogao bez saglasnosti i odobrenja Fudbalskog kluba "G." kao korisnika i opštine Plav, kao vlasnika fudbalskog stadiona , izvršiti prekopavanje fudbalskog terena&nbsp; i postavljanje kanalizacionih cijevi za potrebe njegovog stambeno poslovnog objekta. Samim tim je dalje jasno da je odbrana okrivljenog i u ovom dijelu , kao i u dijelu da je prekopavanje fudbalskog terena radi postavljanja kanalizacionih cijevi izvršio na osnovu odobrenja predstavnika kluba , takodje sračunata i usmjerena na izbjegavanje njegove krivično pravne odgovornosti, zbog čega je sud kao takvu nije ni mogao prihvatiti.<br>
	<br>
	Kako iz svega izloženog&nbsp; proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom Gj.T. ,&nbsp; nakon sprovedenog dokaznog postupka i ocjene izvedenih dokaza , nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio&nbsp; predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnji okrivljenog&nbsp;&nbsp; sadržani&nbsp; svi&nbsp; bitni elementi , kako subjektivni tako i objektivni, krivičnog djela&nbsp; uništenje i oštećenje tudje stvari iz čl. 253. st. 1. KZ&nbsp; , pa mu&nbsp;&nbsp; je za izvršeno krivično djelo i izrekao kaznu bliže opisanu u izreci presude. Naime, nesporno utvrdivši da je okrivljeni Gj.T.&nbsp; u vrijeme i&nbsp; na mjestu kako je navedeno u izreci presude oštetio tudju nepokretnu stvar - travnati teren fudbalskog stadiona FK "G.", vlasništvo opštine Plav,&nbsp; na način što je preko ovog terena iskopao kanal dužine 81,40 m i dubine 80 cm i u njemu postavio plastične kanalizacione cijevi Fi 160 , to je takvom svojom radnjom i izvršio krivično djelo koje mu je stavljeno na teret. Dakle, okrivljeni je i pored svijesti da prekopavanje fudbalskog terena radi postavljanja kanalizacionih cijevi može izvršiti samo uz odobrenje i saglasnost FK "G." , kao korisnika i opštine Plav, kao vlasnika fudbalskog stadiona, ovo prekopavanje i postavljanje kanalizacionih cijevi izvršio bez takvog odobrenja i od strane lica Š.E. , kojeg je angažovao za to, pa je takvom svojom radnjom i počinio krivično djelo koje mu je stavljeno na teret, jer je sud ovakvu njegovu djelatnost pravno okvalifikovao kao krivično djelo uništenje i oštećenje tudje stvari iz čl. 253. st. 1. KZ, pri čemu je našao da je krivičnopravno nebitno da li je to učinio lično ili angažovanjem nekog drugog lica , kao u konkretnom slučaju.<br>
	<br>
	&nbsp; Sud je cijenio i vinost, odnosno psihički odnos okrivljenog&nbsp;&nbsp; u odnosu na radnju izvršenja predmetnog krivičnog&nbsp; djela,&nbsp; pa je našao da je okrivljeni prilikom&nbsp; izvršenja ovog djela postupao sa umišljajem. Naime, okrivljeni Gj.T. je bio svjestan ne samo činjenice&nbsp; da travnati teren za igru na fudbalskom stadionu FK "G." predstavlja tudju nepokretnu stvar,&nbsp; već i da njegovim oštećenjem tj.&nbsp; prekopavanjem radi postavljanja kanalizacionih cijevi&nbsp; čini krivično djelo, pa je i pored takve svijesti&nbsp; preko angažovanog lica ovaj teren oštetio na način opisan u izreci presude , čime je i manifestvovao svoje htjenje za njegovo izvršenje.<br>
	<br>
	Prilikom izbora vrste i visine krivične sankcije koju treba primijeniti prema okrivljenom&nbsp;&nbsp;&nbsp; za izvršeno krivično djelo , sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog&nbsp;&nbsp; kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir :&nbsp; da je porodičan čovjek , da je otac četvoro djece&nbsp; i da ranije nije osudjivan , pa je u nedostatku otežavajućih okolnosti na njegovoj strani našao da u konkretnom slučaju ima uslova&nbsp; da se prema njemu primjeni blaža vrsta kazne , obzirom da su za ovo djelo alternativno predvidjene novčana i kazna zatvora, pa mu&nbsp; je i izrekao novčanu kaznu u naznačenom iznosu.<br>
	<br>
	Sud je uvjerenja da je&nbsp; izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog ,&nbsp;&nbsp; te da će se&nbsp; u konkretnom slučaju i&nbsp; ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ , postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega&nbsp; da ubuduće ne vrši krivična djela.<br>
	<br>
	Odluka o troškovima krivičnog postupka je zasnovana&nbsp; na odredbi čl. 202 st. 1 ZKP-a. Visina troškova u iznosu od 125,00 eura, predstavlja izdatke iz budžetskih sredstava suda , od čega iznos od 75,00 eura, predstavlja nagradu tumaču za albanski jezik H. Š., za izvršeno tumačenje, dok iznos od 50,00 eura&nbsp; predstavlja paušal koji je odmjeren&nbsp; sobzirom na složenost i trajanje krivičnog postupka te obzirom na imovno stanje okrivljenog&nbsp; , shodno čl. 199 st. 3 ZKP-a.<br>
	<br>
	Kako je predstavnik oštećene opštine Plav, u završnoj riječi zadržao pravo da imovinsko - pravni zahtjev za naknadu štete ostvaruje u parnici, to je sud u pogledu ovog zahtjeva odlučio kao u izreci presude, na osnovu čl. 212 st.2. ZKP.<br>
	<br>
	Na osnovu iznijetih razloga odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U PLAVU</div>
<div style="text-align: center">
	Dana, 12.04.2011 .godine.<br>
	&nbsp;</div>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; S&nbsp; U D I J A<br>
Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
<br>
<br>
<br>
PRAVNA POUKA:<br>
Protiv ove presude može se izjaviti žalba<br>
Višem sudu u Bijelom Polju&nbsp; u roku od<br>
8 (osam) dana od dana&nbsp; njenog prijema<br>
preko ovog suda.<br>
<br>
DNA: 1 x ODT u Plavu<br>
&nbsp; 1 x okrivljenom Gj.T.<br>
&nbsp; 1 x oštećenoj opštini P.<br>

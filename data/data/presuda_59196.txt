<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.588/09</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p2"></p>
<p class="p3">
<span>OSNOVNI SUD U BARU, sudija Aleksandra Leković kao sudija pojedinac, sa zapisničarom Anom Stanišić, u krivičnom predmetu protiv okrivljene S.A. iz Bara, zbog krivičnog djela neosnovano dobijanje i korišćenje kredita i druge pogodnosti iz čl.245 st.2 Krivičnog zakonika, po optužnom predlogu Osnovnog državnog tužioca iz Bara Kt.br.581/09 od 21.12.2009.godine, nakon glavnog javnog pretresa održanog u prisustvu zastupnika optužbe Predraga Đikanovića, a u odsustvu okrivljene dana 03.03.2010.godine donio je i istog dana objavio</span>
</p>
<p class="p2"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>Okrivljena S.A.A, od oca V. i majke S., rođene J., rođena ........godine u Podgorici, sa prebivalištem u Starom Baru – ......, državljanka Crne Gore, domaćica, udata, majka petoro djece, nepismena, lošeg imovnog stanja;</span>
</p>
<p class="p3"></p>
<p class="p3">
<span>Na osnovu člana 363 tč.3 Zakona o krivičnom postupku Crne Gore</span>
</p>
<p class="p3"></p>
<p class="p2">
<span>OSLOBAĐA SE OD OPTUŽBE</span>
</p>
<p class="p3">
<span>Da je :</span>
</p>
<p class="p3"></p>
<p class="p3">
<span>Dana 07.04.2008.godine u Baru, dobijeni kredit od „Agroinvest VFI“ banke DOO Bar u iznosu od 3.000 eura, sa rokom vraćanja od 24 mjeseca uz fiksnu kamatu stopu od 1,2 % mjesečno, čija je namjena prema ugovoru o zajmu br.LD ..........., bila adaptacija stana za izdavanje, iskoristila za drugu namjenu od one za koju je odobren</span>
</p>
<p class="p3"></p>
<p class="p3">
<span>- čime bi izvršila krivično djelo – neosnovano dobijanje i korišćenje kredita i druge pogodnosti iz čl.245 st.2 Krivičnog zakonika.</span>
</p>
<p class="p3"></p>
<p class="p3">
<span>Jer nije dokazano da je učinila krivično djelo koje joj je stavljeno na teret.</span>
</p>
<p class="p3"></p>
<p class="p3">
<span>Oštećena "Agroinvest" banka se upućuje da imovinskopravni zahtjev ostvaruje u parničnom postupku.</span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>Optužnim predlogom Osnovnog državnog tužioca iz Bara Kt.br.581/09 od 21.12.2009.godine okrivljenoj je stavljeno na teret izvršenje krivičnog djela neosnovano dobijanje i korišćenje kredita i druge pogodnosti iz čl.245 st.2 Krivičnog zakonika.</span>
</p>
<p class="p3"></p>
<p class="p3">
<span>Glavni pretres je održan u odsustvu okrivljene S.A.e na osnovu čl. 453 st.3 ZKP-a jer se uredno pozvana okrivljena nije odazvala pozivu, a sud je smatrao da njeno prisustvo  nije  bilo nužno  na glavnom pretresu s obzirom da je saslušana u prethodnom postupku.</span>
</p>
<p class="p3"></p>
<p class="p3">
<span>Okrivljena S.A.a je pred Upravom policije u prisustvu branioca u bitnom navela da joj je bilo potrebno 1.500 eura za liječenje sina. Nije bila u Agroinvest banci, već joj je R. dao neki plavi papir da potpiše. Kako je nepismena, samo je švrljala po papiru prilikom prijema novca kod CKB banke. Primila je 3000 eura koje je dala B. R.u koji ju je čekao ispred banke, R. je uzeo novac, izbrojao 1.500 eura koje je dao njoj, a ostali dio novca je on uzeo. U prethodnom postupku, pred istražnim sudijom navela da je prije otprilike godinu dana zamolila B. R.a da dobije kredit zbog liječenja djeteta i on je prihvatio da joj pomogne. Tražio joj je ličnu kartu i ona mu je  dala svoju ličnu kartu i ličnu kartu njenog supruga S. I.a. Nakon dva, tri dana B. R. je došao i tražio joj da se potpiše na nekom zelenom papiru, ona je odgovorila da ne zna da se potpiše i on joj je rekao da kruži kako zna. On  je pitao koliko joj treba novca, i ona je odgovorila da joj treba 1000 eura za nju, a 1500 za njenog muža i tada joj je saopštio da će za dva, tri dana da joj donese novac. On je došao za dva tri dana i donio joj 2.500 eura, a u roku od dva ipo mjeseca ona mu je  vratila novac. Tražila je  da joj pokaže neki papir od banke i on joj je rekao da je sve završeno, našta  mu ja odgovorila "nemoj R. da imam problema". Nije potpisala ugovor o zajmu koji joj je predočen od istražnog sudije u rubrici "zajmoprimac" jer ne zna da se potpiše, niti je upoznata sa odredbom ugovora da ovaj kredit treba da se upotrijebi za svrhu adaptacije stana. Cjelokupan iznos kredita B. R.u vratila je u roku od 2,5 mjeseca. </span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: pročitan je iskaz punomoćnika oštećene „Agroinvest banke“ adv. M.R, pročitan je podnesak oštećene banke od 02.03.2010.godine, saslušani su svjedoci B. R. i A. S., pročitan je Ugovor o zajmu kredita zaključen između „Agroinvest VFI“ banke DOO iz Bara kao zajmodavca i S.A.e kao zajmoprimca br.LD ....... od 07.04.2008.godine.</span>
</p>
<p class="p3"></p>
<p class="p3">
<span>Predstavnik oštećene „Agroinvest banke“ je u prethodnom postupku naveo da se pridružuje krivičnom gonjenju i postavlja imovinskopravni zhtjev. U podnesku od 02.03.2010.godine su naveli  da je klijent A.V. i V. S. podigla kredit kod MFI Agroinvest VFI DOO P.J. Bar u iznosu od 3. 000 eura. Ugovorom se obavezala da će novac od kredita utrošiti u svrhu adaptacija stana za izdavanje, što je u saglasnosti sa pravilima Agroinvesta po kojima se krediti mogu iskoristiti u svrhu razvoja neke privredne djelatnosti, a u ovom slučaju to je turizam. Ispravnost namjenski trošenih sredstava dužan je da kontroliše kreditni službenik koji je procesirao kredit. S obzirom da je kreditni službenik koji je bio zaduzen za ovaj slučaj M.R. dobila otkaz zbog nesavjesnog rada nisu u mogućnosti da tvrde da li je novac od kredita iskorišćen namjenski. Takodje po pravilima Agroinvesta klijent je dužan da lično potpiše ugovor uz prisustvo zaposlenog Agroinvesta. Klijent A.V. S. je do momenta pokretanja postupka za utvrdjivanje ispravnosti procesiranja cijelog ugovora otplatila ukupno 2.206,50 eura. Ističu imovinskopravni zahtjev na iznos 1657.50 eura.</span>
</p>
<p class="p3"></p>
<p class="p3">
<span>Svjedok B. R. je u prethodnom postupku naveo da su ga Š.K., V.V. i N.K. zamolili da pomogne J.T. da podigne kredit. Oni su mu donjeli dokumentaciju za žirante, koje žirante on od ranije nije poznavao. Zamolio je S.A.u, koja je njegova komšinica da bude nosilac kredita,  jer je i njoj trebao kredit, što je ona i prihvatila. On je  S.A.u poveo u "Agroinvest" banku i ona je potpisala zahtjev za dobijanje kredita i istoj je odobren kredit nakon čega su oni otišli u Komercijalnu banku i podigli kredit u iznosu od 3.000,00 eura, od kog iznosa ja S.A.i predao 1.000,00 eura, dok je ostali dio novca predao J.T.. Nakon tri do četri mjeseca S.A.a je njemu vratila kompletan iznos kredita koji je uzela za sebe. On je potpisao ugovor o zajmu u rubrici "zajmoprimac" s obzirom da je S.A.a nepismena, a bila je prisutna prilikom zaključenja ovog ugovora o zajmu. Novac koji je S.A.a vratila njemu u iznosu od 1000 eura on je predao J.T., jer mu je on tražio ovaj novac,kako bi on redovno isplaćivao kredit "Agroinvest" banci. Na glavnom pretresu je naveo da mu se čini da se A. potpisala u CKB – u kada je podizala pare iako je nepismena, a on je u Agroinvest banci potpisao Ugovor o zajmu, a ona je tu bila prisutna. U Agroinvest banci on se potpisao na Ugovor o zajmu  kao A., pitao je radnika u banci može li se potpisati u njeno ime, A. je rekla da može i tako se on potpisao. Koliko se sjeća A. je u CKB podigla kredit, misli oko 2.500,00 eura, 1.000,00 eura je dao A.i, a 1.500,00 eura J. T. On je pare koje mu je dala A.a odnosio u banku i to je banka zavodila, kod sebe nema priznanice, to je sve u banci. On je zamolio Š.K. i V. da budu žiranti A.i.</span>
</p>
<p class="p3"></p>
<p class="p3">
<span>Svjedok A.S. je naveo da A.u S. ne poznaje. Radio je  2008.godine  u preduzeću "H." u Ulcinju, a nikada nije radio u "Luci Bar". Nikada nije bio žirant A.i S..  U izjavi za žiranta koja mu je predočena od strane suda, svjedok je naveo da u dijelu koji se odnosi na lične podatke to jesu njegovi podaci, medjutim nikada nije radio u Luci Bar, i u dijelu gdje piše potpis žirant on to nije potpisao. B. R.a zna iz viđenja, ali mu nikada nije dao ličnu kartu, niti je on ikada tražio od njega da mu da ličnu kartu. Čuo je  da B. R. radi sa kreditima, ali tačno detalje ne zna.</span>
</p>
<p class="p3"></p>
<p class="p3">
<span>U ugovoru o zajmu kredita br.LD ......... od 07.04.2008.godine je navedeno da je zaključen između „Agroinvest VFI“ banke DOO iz Bara kao zajmodavca i S.A.e kao zajmoprimca. Ovim ugovorom zajmodavac se obavezao da preda iznos od 3.000,00 eura zajmoprimcu u svrhu adaptacija stana za izdržavanje.</span>
</p>
<p class="p3"></p>
<p class="p3">
<span>Ocjenom izvedenih dokaza nije dokazano da je okrivljena izvršila krivično djelo koje joj je stavljeno na teret. Naime, okrivljenoj A.i S. je stavljeno na teret  izvršenje krivičnog djela neosnovano dobijanje i korišćenje kredita i druge pogodnosti iz čl.245 i to  stav 2. KZ. Navedeno krivično djelo postoji kad se dobijeni kredit, subvencija ili druga pogodnost iskoristi za drugu namjenu od one za koju mu je kredit, subvencija ili druga pogodnost odobrena. Okrivljena jasno navodi u svom iskazu da je zamolila B. R.a da joj pomogne da dobije kredit koji joj je bio neophodan za liječenje djeteta i dala mu je svoju ličnu kartu. Nepismena je, i nije potpisala nikakav ugovor o zajmu, pa samim tim nije ni znala da u ugovoru postoji odredba prema kojoj je zajmoprimac obavezan da novac utroši u svrhu adaptacija stana za izdavanje. B. R. joj je samo tražio da se potpiše na nekom zelenom papiru, ona mu je odgovorila da nije pismena, a on je tražio od nje da kruži po papiru. Ovakav njen iskaz potvrđuje i svjedok B. R. koji je naveo da je on potpisao ugovor o zajmu, a da je A.a S. bila prisutna. On se potpisao umjesto nje. Po njegovom sjećanju S.A.a je podigla novac u CKB-u. Prema tome, okrivljena je samo "potpisala" prijem novca, ali ne Ugovor o zajmu u Agroinvest banci. Suština ovog krivičnog djela je način korišćenja dobijenih sredstava preko kredita. To mora biti namjena koja ne odgovara onoj za koju je dobijena. U dopisu oštećene „Agroinvest banke“ je navedeno da je po njihovim pravilima klijent dužan da lično potpiše ugovor uz prisustvo zaposlenog iz banke. Više nego jasno je u ovom postupku utvrđeno da okrivljena nije potpisala ugovor o zajmu od 07.04.2008.godine, pa nije ni mogla znati za koju namjenu je odobren kredit, a ovo posebno pri nespornoj činjenici da je okrivljena nepismena. Okrivljena je bila u uvjerenju da podiže kredit radi liječenja svog djeteta i nikakvog saznanja nije imala da je kredit podignut u svrhu adaptacije stana za izdavanje.  </span>
</p>
<p class="p3"></p>
<p class="p3">
<span>Kako nije dokazano da je okrivljena izvršila krivično djelo koje joj je stavljeno na teret, donijeta je presuda kojom se okrivljena oslobađa od optužbe na osnovu čl.363 tač.3 Zakona o krivičnom postupku.</span>
</p>
<p class="p3"></p>
<p class="p3">
<span>Oštećena banka se primjenom čl. 212 st.3 ZKP-a upućuje da imovinskopravni zahtjev ostvaruje u parničnom postupku, s obzirom da je sud donio oslobađajuću presudu.</span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 203 st 1. ZKP-a zbog čega troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p4">
<span>Sa svega izloženog odlučeno je kao u izreci presude. </span>
</p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 03.03.2010.godine</span>
</p>
<p class="p4"></p>
<p class="p4">
<span>Zapisničar                                                                                       S U D I J A  </span>
</p>
<p class="p4">
<span>Ana Stanišić                                                                           Aleksandra Leković</span>
</p>
<p class="p4"></p>
<p class="p4">
<span>PRAVNA POUKA: protiv ove presude  može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka. </span>
</p>
<p class="p4"></p>
<p class="p3">
<span> </span>
</p>
<p class="p5"></p>


</body>
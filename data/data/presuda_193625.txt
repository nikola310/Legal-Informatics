<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{font-size:13pt;}
.s3{font-weight:bold;font-style:italic;}
.s4{font-size:12pt;font-style:italic;}
.s5{font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:8pt;}
.p3{text-align:center;hyphenate:auto;font-family:Arial Narrow;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Times New Roman;font-size:8pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:justify;hyphenate:auto;font-family:Times New Roman;font-size:10pt;}
.p10{text-align:center;hyphenate:auto;font-family:Times New Roman;font-size:9pt;}
.p11{text-align:center;hyphenate:auto;font-family:Times New Roman;font-size:11pt;}
.p12{text-align:start;hyphenate:auto;font-family:Times New Roman;font-size:4pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<span class="s1">K. </span><span class="s2">br.</span><span class="s1"> 4/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p5"></p>
<p class="p5">
<span class="s1">OSNOVNI SUD U PODGORICI, </span><span>po sudiji Đuković Goranu, uz učešće namještenika suda Paunović Nataše, kao zapisničara, u krivičnom predmetu protiv optuženog Đ. M. iz Podgorice, zbog krivičnog djela građenje objekta bez građevinske dozvole iz čl. 326a Krivičnog zakonika, odlučujući po optužnom predlogu Osnovnog državnog tužioca Kt. br. 1603/11-2 od 28.12.2011.godine (izmijenjenom na glavnom pretresu), kojeg je zastupala P. J., savjetnik kod ODT-a, nakon glavnog, javnog pretresa održanog dana 12.03.2012. godine, u prisustvu stranaka, izrekao je i  javno objavio istog dana</span>
</p>
<p class="p5"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Okrivljeni Đ. M.</span><span>, od oca J. i majke L., rođene V., rođen dana .... godine, u P., sa prebivalištem u P. - D. b.b, oženjen, otac dvoje djece, završio srednju školu, po zanimanju vatrogasac, srednjeg imovnog stanja, državljanin Crne Gore, neosuđivan,</span>
</p>
<p class="p5"></p>
<p class="p4">
<span class="s1">Kriv je</span>
</p>
<p class="p6">
<span class="s1">Zato što je</span><span>: </span>
</p>
<p class="p5"></p>
<p class="p5">
<span>U avgustu 2011. godine, u P., u mjestu D., postupajući protivno odredbi čl. 69 Zakona o uređenju prostora i izgradnji objekata, započeo izgradnju objekta bez prethodno pribavljene građevinske dozvole, na način što je na objektu, dimenzija u osnovi 10,00 m x 09,00 metara, vršio rekonstrukciju i to tako što je postavio drvenu krovnu konstrukciju i crijep, </span>
</p>
<p class="p5"></p>
<p class="p5">
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika,</span>
</p>
<p class="p5"></p>
<p class="p5">
<span>Pa mu sud, primjenom citiranih zakonskih propisa i čl. 3, 4, 5, 13, 15, 32, 42, 52, 53 i 54 Krivičnog zakonika, te čl. 226 i 374 Zakonika o krivičnom postupku, izriče</span>
</p>
<p class="p5"></p>
<p class="p4">
<span class="s1">USLOVNU OSUDU</span>
</p>
<p class="p5"></p>
<p class="p5">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p5"></p>
<p class="p5">
<span>Dužan je okrivljeni da na ime paušala uplati novčani iznos od 30,00 € (trideset) u roku od 15 dana po pravnosnažnosti presude pod prijetnjom prinudnog izvršenja.  </span>
</p>
<p class="p4"></p>
<p class="p4">
<span class="s1">O b r a z l o ž e nj e</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva iz Podgorice Kt.br. 1603/11-2 od dana 28.12.2011. godine, okrivljenom Đ. M. je stavljeno na teret izvršenje krivičnog djela građenje objekta bez građevinske dozvole iz čl.326a Krivičnog zakonika. Prije završnih riječi, zastupnik optužbe je izmijenio činjenični opis dispozitiva optužnog akta, na način kao u izreci presude. </span>
</p>
<p class="p5"></p>
<p class="p5">
<span>U konačnom je ostao pri izmijenjenom optužnom predlogu i predložio sudu da okrivljenog oglasi krivim i izrekne mu kaznu u zakonom propisanim granicama za krivično djelo stavljeno mu na teret.</span>
</p>
<p class="p5"></p>
<p class="p5">
<span>Iznoseći odbranu na glavnom pretresu okrivljeni je izjavio da u svemu ostaje kao u svojim navodima na zapisniku u prethodnom postupku pred ODT-om Podgorica, Kt.br. 1603/11-2 od 20.12.2011. godine, gdje u bitnom navodi da je sporni objekat započeo da gradi prije deset godina i da je tada objekat sagradio do krovne konstrukcije. Dodao je da kako nije imao sredstava da to završi, da je nakon što je uzeo kredit kod C. K. B., krov počeo da postavlja u avgustu 2011. godine, i da dok je to radio na gradilištu kod njega je došla inspektorka M. iz Sekreterijata za planiranje i uređenje prostora. Dalje je naveo da ga je tom prilikom pitala da li posjeduje građevinsku dozvolu, i da on istu nije posjedovao iz razloga što se prije deset godina nije ni obraćao nikom, a sve to iz razloga što to nešto nije ni traženo koliko se on sjeća. Dodao je da je sporni objekat započeo na svom imanju pored svoje stare kuće u D., i to iz razloga što u staroj kući koja je sagrađena još 1955. godine, i koja je trošna i zrela za rušenje živi on i osam članova njegove porodice, i da je sve to uradio kako bi svojoj porodici obezbijedio adekvatne uslove za stanovanje. Naveo je da sa njim u kući žive njegova dva sina koja su oba oženjena i imaju svoje porodice, i da svi žive zajedno u dvije sobe. Dalje je istakao da je svjestan da mu je za građenje objekta potrebna građevinska dozvola i da je spreman da plati sve kako bi legalizovao svoj objekat, ali da nije urađen detaljni urbanistički plan, i da istu još uvijek ne može dobiti. Dodao je da je podnio zahtjev za dobijanje građevinske dozvole, građevinski plan, kao i rješenje kojim se dozvoljava ucrtavanje njegovog objekta u katastar. </span>
</p>
<p class="p7"></p>
<p class="p5">
<span>U završnoj riječi, okrivljeni je ostao pri navodima svoje odbrane iznijete na glavnom pretresu.</span>
</p>
<p class="p8"></p>
<p class="p5">
<span>U dokaznom postupku, sud je proveo sljedeće dokaze: saslušao svjedoka M. Z., pročitao zapisnik o inspekcijskoj kontroli Sekreterijata za planiranje i uređenje prostora i zaštitu životne sredine odjeljenje inspekcije zaštite prostora br. 272 od 09.09.2011. godine, izvršio uvid u foto-dokumentaciju predmetne kuće koja egsistira u spisima predmeta i pročitao izvod iz KE za okrivljenog izdat od Uprave policije PJ Podgorica br. 29-245/12-521/2-55 od 13.01.2012. godine.</span>
</p>
<p class="p8"></p>
<p class="p5">
<span>Saslušana na glavnom pretresu, svjedok M. Z. je izjavila da obavlja poslove inspektora zaštite prostora Glavnog grada Podgorice. Navela je da je dana 09.09.2011. godine vršila nadzor objekta okrivljenog Đ. M.. Dodala je da je u trenutku kontrole zatekla radnike koji su izvodili radove na objektu, na način što su postavljali crijep na drvenu krovnu konstrukciju prizemnog objekta 10,00 m x 09,00 m. Istakla je da je investitor, ovdje okrivljeni, izjavio da je objekat njegov, i da ga je pitala da li posjeduje građevinsku dozvolu, na što je odgovorio da je ne posjeduje. Nakon toga je zapisnički naložila investitoru da poruši objekat u izgradnji u roku od dva dana. Dalje je navela da je nakon toga nekoliko dana izvršila kontrolni pregled i ustanovila da investitor nije postupio po zapisnički donešenim mjerama, već je taj objekat pokrio crijepom, kako je i ranije započeo, i da je nakon ovako konstatovanog činjeničnog stanja donijela rješenje o rušenju spornog objekta.</span>
</p>
<p class="p8"></p>
<p class="p5">
<span>Iz citiranog zapisnika o inspekcijskoj kontroli Sekreterijata za planiranje i uređenje prostora i zaštitu životne sredine br. 272 od 09.09.2011. godine, proizilazi da je prilikom inspekcijskog pregleda, izlaskom na lice mjesta po službenoj dužnosti, inspektor konstatovao da se na lokaciji D. vrši izgradnja objekta, i da je u trenutku kontrole od građevinskih radova urađeno sledeće: izliven armirano-betonski temelj cca 10,00 x 09,00 m, ozidani zidovi etaže prizemlja, izliveni vertikalni AB nosači, izlivena AB ploča nad etažom prizemlja, ozidane listre, postavljena drvena krovna konstrukcija. Nadalje, inspektor je konstatovao da su u trenutku pregleda prisutni i radnici koji su postavljali crijep. Nakon što je inspektor konstatovao da je okrivljeni izjavio da je investitor i da za radove koje izvodi ne posjeduje građevinsku dozvolu, naložio je investitoru da u roku od 7 dana poruši objekat u izgradnji. </span>
</p>
<p class="p8"></p>
<p class="p5">
<span>Uvidom u foto-dokumentaciju od 09.09.2011. godine sud je utvrdio da činjenično stanje odgovara opisu koji je ustanovljen u zapisniku o inspekcijskoj kontroli Sekreterijata za planiranje i uređenje prostora i zaštitu životne sredine br. 272 od 09.09.2011. godine. </span>
</p>
<p class="p9"></p>
<p class="p5">
<span>Iz citiranog izvoda iz KE, izdatog od Uprave policije PJ Podgorica br. 29-245/12-521/2-55 od 13.01.2012.godine, proizilazi da Đ. M. nije evidentiran u kaznenoj evidenciji ove podrucne jedinice.</span>
</p>
<p class="p9"></p>
<p class="p5">
<span>Na provedene dokaze stranke nijesu imale primjedbi.</span>
</p>
<p class="p5"></p>
<p class="p5">
<span>Na osnovu rezultata cjelokupnog postupka, ocjenom navoda optužbe i odbrane, te svih provedenih dokaza, cijeneći ih u smislu čl. 16 i 370 ZKP-a, sud je na nesumnjiv način utvrdio da je okrivljeni Đ. M. izvršio krivično djelo stavljeno mu na teret izmijenjenim optužnim aktom tužioca, na način, mjesto i vrijeme kako je to predstavljeno izrekom ove presude, a ovo sa sledećih razloga:</span>
</p>
<p class="p8"></p>
<p class="p5">
<span>Izmijenjenim optužnim aktom tužioca, okrivljenom je stavljeno na teret krivično djelo građenje objekta bez građevinske dozvole iz čl. 326a Krivičnog zakonika, pri čemu je postupao protivno odredbi čl. 69 Zakona o uređenju prostora i izgradnji objekata, na način što je na objektu dimenzija 10,00 x 09,00 metara vršio rekonstrukciju i to tako što je postavio drvenu krovnu konstrukciju i crijep, bez prethodno pribavljene građevinske dozvole.</span>
</p>
<p class="p5"></p>
<p class="p5">
<span>Dispozicija krivičnog djela koje je okrivljenom stavljeno na teret glasi: ”Ko protivno propisima o izgradnji objekata, planiranju i uređenju prostora započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja.” Od odlučnog značaja za presuđenje ove krivično pravne stvari je i navedena odredba čl. 69 Zakona o uređenju prostora i izgradnji objekata, kojom je propisano da se objekat može graditi na osnovu građevinske dozvole i tehničke dokumentacije.</span>
</p>
<p class="p8"></p>
<p class="p5">
<span>Okrivljeni tokom postupka nije sporio da je u avgustu mjesecu 2011. godine na već postojećem objektu počeo da postavlja krovnu konstrukciju, za koji nije imao građevinsku dozvolu, te je sud ovakvu odbranu okrivljenog cijenio kao jasnu i istinitu jer je ista u skladu sa iskazom svjedoka M. Z., inspektora zaštite prostora pri Sekretarijatu za uređenje prostora i zastitu životne sredine Glavnog grada Podgorica, koja je zapisnički konstatovala bespravno rekonstruisanje na objektu okrivljenog, na način što je postavljao drvenu krovnu konstrukciju i crijep bez prethodno pribavljene građevinske dozvole. Sud je iskaz svjedoka M. Z. cijenio kao jasan, objektivan i određen i istom poklonio vjeru. Naznačeno činjenično stanje potvrđeno je zapisnikom o inspekcijskoj kontroli kao i uvidom u foto-dokumentaciju iz koje je nedvosmisleno utvrđeno stanje koje je zapisnički konstatovano, da je okrivljeni na već postojećem objektu vršio rekonstrukciju tako što je bez prethodno pribavljene građevinske dozvole postavljao drvenu krovnu konstrukciju i crijep, a iz istih je takođe utvrđeno da se okrivljeni nije obraćao Sekretarijatu zahtjevom za izdavanje građevinske dozvole, koje dokaze je sud cijenio kao jasne, istinite i vjerodostojne. </span>
</p>
<p class="p8"></p>
<p class="p5">
<span>Postupajući na način kao u izreci presude okrivljeni je postupao suprotno odredbi čl. 69 Zakona o uređenju prostora i izgradnji objekata, koji glasi: ”Ko protivno propisima o izgradnji objekata, planiranju i uređenju prostora započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja, te na taj način ostvario sve, kako objektivne, tako i subjektivne elemente bića krivičnog djela građenje objekta bez građevinske dozvole iz čl. 326a Krivičnog zakonika.</span>
</p>
<p class="p8"></p>
<p class="p5">
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela, da je htio njegovo izvršenje pa je postupao sa oblikom vinosti koji se definiše kao direktni umišljaj, koji je sud utvrdio kako iz navoda odbrane okrivljenog, tako i iz drugih dokaza provedenih u postupku kojima je poklonio vjeru.</span>
</p>
<p class="p8"></p>
<p class="p5">
<span>Prilikom izbora vrste i visine krivične sankcije, sud je cijenio sve okolnosti iz čl. 42 KZ-a koje utiču da kazna bude veća ili manja, pa je u odsustvu otežavajućih okolnosti, kao olakšavajuću okolnost cijenio raniju neosuđivanost okrivljenog, koju je utvrdio iz izvoda iz KE, izdatog od Uprave policije - PJ Podgorica, br. 29-245/12-521/2-55 od 13.01.2012. godine, koju činjenicu je cijenio kao naročito olakšavajuću okolnost, pa je okrivljenom ublažio kaznu po mjeri na osnovu čl. 45 st. 1 tačka 3 KZ-a, poštujući granice ublažavanja kazne propisane čl. 46 st. 1 tačka 5 KZ-a, u uvjerenju da se i ublaženom kaznom može postići svrha kažnjavanja, te je sud imajući u vidu navedene okolnosti i njihov međusobni odnos, okrivljenom izrekao uslovnu osudu kojom je istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Sud je uvjerenja da radi krivično pravne zaštite nije nužno da okrivljeni utvrđenu kaznu zatvora i efektivno izvršava, već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha uslovne osude iz čl. 52 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p9"></p>
<p class="p5">
<span>Kako stvarnih troškova u toku postupka nije bilo, to je sud odluku o paušalu temeljio na odredbi čl. 226 st. 3 Zakonika o krivičnom postupku, i visinu paušala kao u izreci presude odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p class="p9"></p>
<p class="p5">
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p class="p9"></p>
<p class="p4">
<span class="s1">OSNOVNI SUD U PODGORICI,</span>
</p>
<p class="p4">
<span class="s1">Dana 12.03.2012. godine</span>
</p>
<p class="p10"></p>
<p class="p6">
<span class="s1">Zapisničar,                                                                                        S U D I J A,</span>
</p>
<p class="p6">
<span>Paunović Nataša                                                                             Đuković Goran</span>
</p>
<p class="p11"></p>
<p class="p6">
<span class="s3">DN-a: </span><span class="s4">Po prmjerak presude dostaviti:</span>
</p>
<p class="p12"></p>
<p class="p13">
<span class="s5">	-  ODT-u Podgorica</span>
</p>
<p class="p13">
<span class="s5">	- okrivljenom</span>
</p>
<p class="p13">
<span class="s5">	- a/a</span>
</p>
<p class="p13">
<span class="s5">    Postupljeno dana_19.03. 2012. godine.</span>
</p>
<p class="p13">
<span class="s5">			R.R.________</span>
</p>
<p class="p13"></p>
<p class="p4"></p>
<p class="p6">
<span class="s1">Zapisničar,                                                                                        SUDIJA,</span>
</p>
<p class="p6">
<span>Paunović Nataša, s.r.                                                               Đuković Goran, s.r.</span>
</p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA: </span>
</p>
<p class="p6">
<span>Protiv ove presude može se izjaviti žalba u roku od 8 dana od dana prijema pisanog otpravka iste, Višem sudu u Podgorici, a preko ovog Suda.</span>
</p>
<p class="p5"></p>
<p class="p5">
<span class="s1">    ZTO – </span><span>Paunović Nataša</span>
</p>
<p class="p13"></p>


</body>
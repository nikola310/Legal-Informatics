<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>			</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.124 /11.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.95/11. od 19. jula 2011. godine, protiv okrivljenog Š. R., zv. Rajo, iz Rožaja, zbog krivičnog djela protivpravno zauzimanje zemljišta iz čl. 254.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužica Selmanović Armina iz Rožaja, a u odsustvu uredno pozvanog zaštitnika imovinko pravnih interesa Crne Gore i okrivljenog na osnovu čl. 457. Zakonika o Krivičnom Postupku,  dana 29.9.2011. godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni Š. R., JMBG ., od oca D. i majke S., rodj. V., rodjen ..godine u Beranama, živi u Rožajama, zapošljen u Srednjoj stručnoj školi u Rožajama, otac četvoro punoljetne djece, maternji jezik mu je Crnogorski, srednjeg imovnog stanja, neosudjivan.</span>
</p>
<p class="p2"></p>
<p class="p2">
<span>				K R I V    J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	Dana 20.4.2011. godine u mjestu zv. "Bojin do" u s. Bijela Crkva, opština Rožaje, protivpravno zauzeo tudje - državno zemljište i to dio katastarske parcele br. 3/5. zv. "Kleče" po kulturi pašnjak V klase, upisana u posjedovnom listu br. 33. KO Bijela Crkva, na ime države CrneGore, koja mjeri i graniči sa sjeveroistoka državnim zemljištem u dužini od 3,25 m,  sa jugoistoka državnim zemljištem u dužini od 4,40 m, sa jugozapada državnim zemljištem u dužini od 3,25 m, i sa sjeverozapada državnim zemljištem u dužini od 4,40 m, u ukupnoj površini od 14 m2, na način što je postavio drveni montažni objekat na drvenim čokovima dimenzija 4,40  x 3,25 m. </span>
</p>
<p class="p2">
<span>	-čime je izvršio krivično djelo protivpravno zauzimanje zemljišta iz čl. 254.st.1. Krivično Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 3.4.13.15.32.39.42. Krivičnog Zakonika i  čl. 226. 229. 239. i 374. Zakonika o krivičnom postupku</span>
</p>
<p class="p2"></p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 600 (šeststotina) eura, koju je osudjeni dužan da plati u roku od 15 dana po pravnosnožnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovom sudu na ime troškova krivčnog postupka iznos od 122,50 eura  i na ime paušala iznos od 40 eura.</span>
</p>
<p class="p2">
<span>	Obavezuje se okrivljeni da  predmetnu parcelu vrati vlasniku Država Crna Gora u naznačenim mjerama i površini.</span>
</p>
<p class="p3">
<span>	Sve ovo u roku od 15 dana po pravnosnažnosti ove presude.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p2">
<span>	ODT iz Rožaja podnio je optužni predlog Kt.br.95/11. od 19.7.2011. godine, protiv okrivljenog  Š.R. iz Rožaja, zbog krivičnog djela protivpravno zauzimanje zemljišta iz čl. 254. st.1. KZ.</span>
</p>
<p class="p2">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog oglasi krivim za izvršeno krivično djelo i osudi ga na novčanu kanu u iznosu od 600 eura, kao i da istog obaveže da predmetnu parcelu u naznačenim mjerama i površini vrati vlasniku Država Crna Gore. </span>
</p>
<p class="p2">
<span>	Zaštitnik imovinsko pravnih interesa Crne Gore podneskom RZ br. 39/11. od 19.9.2011. godine izjavio je da se pridružuje krivičnom gonjenju ODT-a iz Rožaja u odnosu na okrivljenog.</span>
</p>
<p class="p2">
<span>	Na glavnom pretresu od 29.9.2011. godine, nije prisustvovao okrivljeni koji je bio uredno pozvan, te je sud u smislu čl. 457.ZKP  glavni pretres održao u njegovom odsustvu, jer njegovo prisustvo nije bilo nužno  obzirom da je  bio saslušan na glavnom pretresu od 19.9.2011. godine. </span>
</p>
<p class="p2">
<span>	Na glavnom pretresu od 19.9.2011. godine okrivljeni je izjavio da ne priznaje izvršenje krivičnog djela  ni krivicu za krivično djelo za koje je optužen.</span>
</p>
<p class="p2">
<span>	U svojoj odbrani istakao je:  da radi u mješovitoj stručnoj školi u Rožajama. Zdravstveno stanje mu je narušeno tako da ima potrebe za česte ljekarske preglede. Pošto često šeta u prirodi odlučio je da postavi jedan drveni objekat prema s. Bijela Crkva kuda najviše šeta. Odlučio je da na jednom mjestu postavi drveni objekat u kojem bi se odmarao prilikom šetnje. Pitao je jednog čovjeka Bulatovića, čiji je nadimak Grga, ko je vlasnik parcele gdje je imao namjeru da postavi objekat i on mu je kazao da je njegovo vlasništvo. Takodje ga je pitao da li bi mogao da postavi manji objekat na toj parceli  kazujući mu namjenu za isti, na šta mu je isti odgovorio da nema problema. Bio je ubijedjen da je parcela tog čovjeka tako da je na istoj postavio drveni objekat površine oko 14 m2. Šumar ga je pitao u vezi postavljanja tog objekta i kazao mu je da se radi o državnom zemljištu. Istom je kazao kako je objekat postavio i ko mu je kazao da je vlasnik istog. Kada mu je šumar kazao da je zemljište u državnom vlasništvu, obratio se Ministarstvu poljoprivrede i ruralnog razvoja zahtjevom od 25.5.ove godine da mu tu parcelu dodijeli, ali po istom još nije odlučeno.</span>
</p>
<p class="p2">
<span>	Na glavnom pretresu sud je izveo dokaze, pročitao zapisnik o izvršenom pregledu čuvara šuma, br. 1/2011. od 20.4.2011. godine, pročitao zapisnik o uvidjaju ovog suda Kri.br. 74/11. od 29.6.2011. godine, u svojstvu svjedoka saslušao K. H. i B. M., po saglasnosti stranaka pročitao nalaz i mišljenje vještaka geometra Ibrahimović Šemsa i izvršio uvid u izvod iz kaznene evidencije na ime okrivljenog .</span>
</p>
<p class="p2">
<span>	Svjedok K. H.istakao je:  da radi kao čuvar šuma na terenu Lovničke šume. U aprilu mjesecu  ove godine u mjestu zv."Bijela Crkva" na parceli zv. "Bojin do", vidio je postavljen drveni objekat. Saznao je da je objekat postavio okrivljeni. Kada se sreo sa okrivljenim isti mu je kazao da je on to uradio i da mu je B. M. iz s. Bijela Crkva prethodno kazao da je to njegova parcela i da na istoj može objekat napraviti. Zatražio je od okrivljenog da mu potpiše takvu izjavu, na šta mu je isti odgovorio da to ne može da uradi, jer će mu mještani tog sela objekat zapaliti. Iz šumarstva mu je saopšteno da su se mještani s. Bijela Crkva žalili u vezi postavljanja objekta i da protiv okrivljenog podnese prijavu, što je i učinio. Sa M. nije razgovarao u vezi ovoga. Poznato mu je da M. na tom mjestu posjeduje svoju livadu na kojoj postoje granični znaci izmedju te livade i zemljišta u državnom vlasništvu i isti su vidni i nalaze se u blizini tog objekta.</span>
</p>
<p class="p2">
<span>	Svjedok B. M. istakao je:  da živi u s. Bijela Crkva i okrivljenog dobro poznaje. Isti ga je u aprilu mjesecu ove godine pitao da li može na njegovoj parceli da postavi drvenu vikendicu u mjestu zv. "Bojin do". U tom mjestu posjeduje livadu koja graniči sa državnim zemljištem. Granica izmedju njegovog i državnog zemljišta su metalni znaci, koji se na tom mjestu dobro poznaju. Okrivljeni ga, kada je postavljao vikendicu nije pitao da mu odredi tačnu lokaciju gdje će to uraditi.  Obaviješten je od nekih mještana iz svog sela da je okrivljeni postavio vikendicu na državnoj parceli. Poslao je svoje dijete da okrivljenom kaže da ne postavlja vikendicu na državnom zemljištu. Okrivljeni je djetetu kazao da je on istu već montirao i da se ista sada nalazi na državnom zemljištu. Sa okrivljenim se više nije sretao. Istom je kazao da kada dotjera vikendicu da montira, da ga obavijesti  na kojem dijelu njegove parcele istu može postaviti, a što isti nije  uradio. Granični znaci se dorbo vide na tom mjestu i udaljeni sud od ove vikendice oko 50 m.</span>
</p>
<p class="p2">
<span>	Vještak geometar  Ibrahimović Šemso u svom nalazu i mišljenju istakao je:  da je na katastarskoj parceli br. 3/5 zv. "Kleče" po kulturi pašnjak V klase upisana u posjedovnom listu br. 33. KO Bijela Crkva, na ime Država Crna Gora, postavljen drveni objekat dimenzija 3,25 x 4,40 m, ukupne površine 14 m2, . Da na ovom mjestu postoje metalne oznake br. 1181, 1182, i 1184, dok se metalna oznaka 1183 nije mogla pronaći. Da su ovi znaci postavljeni jugoistočno od objekta i da predmetnu parcelu gdje je postavljen objekat tretiraju kao državno vlasništvo.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Utvrdjeno činjenično stanje proizilazi iz izvedenih dokaza koje je sud  prihvatio kao tačne, vjerodostojne, koji se medjusobno dopunjuju, a u odlučnim činjenicama se podudaraju i sa iskazom okrivljenog. </span>
</p>
<p class="p2">
<span>	Naime, okrivljeni ne spori činjenicu da je na predmetnoj parceli u aprilu mjesecu ove godine postavio drveni objekat u naznačenoj površini. Da je prethodno pitao svjedoka M. zv. G. da mu dozvoli da na njegovoj parceli postavi taj objekat, te da mu je isti  to odobrio. Njegov iskaz u ovom dijelu sud je prihvatio i isti uzeo kao dokaz, jer je u svemu potvrdjen izvedenim dokazima. Medjutim, njegov iskaz u dijelu koji se odnosi da mu je svjedok M. kazao da postavi ovaj objekat na mjestu gdje je isti postavio sud nije mogao prihvatiti jer je isti u tom dijelu usmjeren ka izbjegavanju krivičnopravne odgovornosti i suprotan je iskazu svjedoka M.. </span>
</p>
<p class="p2">
<span>	Iz iskaza svjedoka M. se vidi da je okrivljeni istog pitao da li može na njegovoj parceli postaviti drveni objekat, te mu je  to i odobrio, s tim što mu nije pokazao tačnu lokaciju gdje to da uradi. Istom je takodje kazao da ga obavijesti kada objekat bude montirao, da mu kaže na kojem dijelu njegove parcele to može da uradi, s tim što isti to nije uradio. Kada je saznao da okrivljeni postavlja objekat poslao je svoje dijete da okrivljenom kaže, pošto je saznao od mještana da isti objekat postavlja na državnom zemljištu,  da to ne čini, a da mu je okrivljeni kazao da je on već objekat montirao. Njegova parcela na tom mjestu graniči sa državnom parcelom i da postoje metalni znaci koji se dobro poznaju, a da je okrivljeni objekat postavio na državnom zemljištu. Iskaz ovog svjedoka sud je u cjelosti prihvatio kao tačan, objektivan i kao takav saglasan sa ostalim izvedenim dokazima. </span>
</p>
<p class="p2">
<span>	Iskaz svjedoka H. sud je u cjelosti prihvatio  jer je isti  predstavio one činjenice koje je saznao nakon što je vidio da je predmetni objekat postavljen, a na osnovu  prethodnog razgovora sa okrivljenim. Njegov iskaz je u potpunosti saglasan sa ostalim izvedenim dokazima, kao i sa iskazom okrivljenog u onom dijelu koji je sud prihvatio. </span>
</p>
<p class="p2">
<span>	Sud je cijeneći nalaz i mišljenje vještaka geometra Ibrahimović Šemsa ovaj nalaz prihvatio kao stručan, objektivan i kao takav ničim nedoveden u sumnju. Iz ovog nalaza se vidi da je katastarska parcela na kojoj je postavljen drveni objekat u naznačenim mjerama i površini u državnom vlasništvu upisan u posjedovnom listu br. 33. KO Bijela Crkva na ime Država Crna Gora.</span>
</p>
<p class="p2">
<span>	Iz utvrdjenog činjeničnog stanja proizilazi da je okrivljeni pomenutog dana neposjedujući odobrenje nadležnog državnog organa protivpravno zauzeo dio pomenute katastarske parcele, koja je u državnom vlasništvu, postavljajući na istoj drveni objekat u naznačenim mjerama i površini  i na taj način bez pravnog osnova ovu parcelu drži kao svoju  i prema istoj se tako odnosi. Okrivljeni je u konkretnom slučaju postupao sa umišljajem jer je bio svjestan da se radi o državnom zemljištu, da za istu nema odobrenje u pogledu postavljanja ovog objekta i pristao je na izvršenje istog. Pošto je našao da nema elemenata koji bi isključivali njegovu krivičnopravnu odgovornost sud je okrivljenog oglasio krivim za krivično djelo protivpravno zauzimanje zemljišta iz čl. 254.st.1. KZ i osudio ga na novčanu kaznu u iznosu od 600 eura.</span>
</p>
<p class="p2">
<span>	Prilikom odmjeravanja kazne okrivljenom u granicama koje su zakonom propisane za ovo djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća, olakšavajuće i otežavajuće okolnosti  iz čl. 42. KZ, sud je kao olakšavajuće okolnosti okrivljenom uzeo u obzir njegovo dosadašnje vladanje, što potvrdjuje i njegova dosadašnja neosudjivanost, njegovu životnu dob, njegove porodične prilike,  pobude iz kojih je izvršio ovo krivično djelo, njegovo ponašanje nakon izvršenog krivičnog djela, pa ga je sud u nedostatku otežavajućih okolnosti, imajući u vidu povredu zaštićenog dobra, kao i imovno stanje okrivljenog, istog osudio na novčanu kaznu u naznačenom iznosu ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U vezi čl. 226. i 229. ZKP-a sud je obavezao okrivljenog da plati ovom sudu na ime troškova krivčnog postupka iznos od 122,50 eura, a koji troškovi se odnose na ime naknade vještaku za dati nalaz i mišljenje i vršenje uvidjaja na licu mjesta od strane suda, kao i da plati na ime paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239.st.2. ZKP sud je obavezao okrivljenog da predmetnu parcelu vrati vlasniku Država Crna Gora u naznačenim mjerama i površini. </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 29.9.2011. godine.</span>
</p>
<p class="p2"></p>
<p class="p2">
<span>ZAPISNIČAR					PREDSJEDNIK SUDA</span>
</p>
<p class="p2">
<span>Burdžović Adisa s.r.					Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUK:Protiv ove presude može se</span>
</p>
<p class="p2">
<span>izajaviti žalba u roku od 8 dana od dana </span>
</p>
<p class="p2">
<span>prijema iste i to Višem sudu u Bijelom Polju,</span>
</p>
<p class="p2">
<span>a preko ovog suda.</span>
</p>
<p class="p2"></p>
<p class="p4"></p>


</body>
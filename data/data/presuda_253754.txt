<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span>                                                                                                              </span>
</p>
<p style="text-align:right">
<span>                                                                                                                   K.br. 562/16</span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Marine Sekulić, kao zapisničara, u krivičnom predmetu protiv okrivljenog G. G. iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt. br. 1003/16 od 26.09.2016. godine, kojeg je na glavnom pretresu zastupala Pavličić Biljana, savjetnik na radu u Osnovnom državnom tužilaštvu Podgorica, nakon glavnog i javnog pretresa održanog dana 18.01.2017 godine, u prisustvu zastupnika optužbe, okrivljenog sa braniocem P. R., advokatom iz P., donio je, a dana 20.01.2017.godine i javno objavio,</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni:</span>
</p>
<p>&nbsp;</p>
<p>
<span>G. G., JMBG xxxx, od oca S. i majke M., rođene R., rođen xx.0x.19xx.godine u R. sa prebivalištem u P., u ul. R. R. R. bb, državljanin Crne Gore, penzioner, oženjen, otac dvoje djece, sa završenom srednjom školom, srednjeg imovnog stanja, ranije neosuđivan, </span>
</p>
<p>&nbsp;</p>
<p style="text-align:center;">
<span>K R I V  J E</span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana xx.03.20xx. godine, oko 12,xx časova, na raskrsnici Ulice Marka Miljanova i Ulice Novaka Miloševa, u Podgorici, ne pridržavajući se saobraćajnih propisa iz čl. 26 st.2 ZOBS-a na putevima ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke ‘’Peugeot’’, reg. oznake PG .. xxx lijevom saobraćajnom trakom desne kolovozne trake ulicom Marka Miljanova, preduzeo radnju skretanja ulijevo u Ulicu Novaka Miloševa, a da se prethodno nije uvjerio da to može učiniti na bezbijedan način, usled čega je pri skretanju zadnjim lijevim dijelom vozila udario u vozilo marke ‘’Golf’’ NN reg. oznaka, koje je bilo zaustavljeno u koloni vozila u suprotnoj kolovoznoj traci u Ul. Marka Miljanova, kojom prilikom je saputnik u vozilu okrivljenog, oštećena B.A.zadobila laku tjelesnu povredu u vidu istezanja vrata, pri čemu je okrivljeni bio svjestan da ovakvom svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span>- čime je izvršio krivično djelo </span><span>ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore,</span>
</p>
<p>
<span>- pa mu Sud, primjenom citiranog zakonskog propisa, te čl. 3, 4, 5, 13, 16, 32, 36, 42, 52, 53 i 54 Krivičnog zakonika Crne Gore, kao i čl. 226, 227, 229 i 374 Zakonika o krivičnom postupku i z r i č e, </span>
</p>
<p style="text-align:center;">
<span>USLOVNU OSUDU </span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 30 (trideset) dana, i istovremeno određuje da se naprijed utvrđena kazna neće izvršiti, ukoliko okrivljeni u roku od 1 (jedne) godine po pravnosnažnosti presude ne učini novo krivično djelo. </span>
</p>
<p>&nbsp;</p>
<p>
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesetitrieura), kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT-a Podgorica Kt. br. 1003/16 od 29.09.2016. godine, kojeg je na glavnom pretresu zastupala Pavličić Biljana, savjetnik na radu u </span><span>Osnovnom državnom tužilaštvu Podgorica</span><span>, okrivljenom G. G., stavljeno je na teret da je izvršio krivično djelo ugrožavanje javnog saobraćaja iz čl. 339 st.3 u vezi st. 1 Krivičnog zakona Crne Gore, činjenično bliže opisanog izrekom ove presude.</span>
</p>
<p>&nbsp;</p>
<p>
<span>Zastupnik optužbe je do kraja glavnog pretresa u cjelosti ostala pri podnijetom optužnom predlogu, predlažući sudu u završnoj riječi da okrivljenog osudi po zakonu, sa razloga što je tokom postupka nesumnjivo utvrđeno da je izvršio krivično djelo koje mu se optužnim aktom stavlja na teret.</span>
</p>
<p>&nbsp;</p>
<p>
<span>Okrivljeni G.G. je kako u navodima odbrane iz prethodnog postupka pred ODT-om Podgorica, tako i na glavnom pretresu naveo da je predmetnog dana od strane dispečerskog centra taksi udruženja gdje radi dobio nalog da pođe u Ul. Cvijetnu, za stranku, za koju su mu kazali da se zove Ana. Istakao je da je na navedenoj adresi u svoje vozilo primio stranku, koja je sjela na zadnjem sjedištu, sa desne strane. Pojasnio je da je stranka od njega tražila da je dovede do centra grada, pa kada je došao na raskrsnicu Ulice Marka Miljanova i Novaka Miloševa, prestrojio se u lijevu traku, sa namjerom da skrene u Ulicu Novaka Miloševa. Napomenuo je da je kada je procijenio da može bezbijedno da obavi tu radnju, započeo skretanje, i tada je jedan Golf koji je bio sa njegove lijeve strane krenuo unazad, pa je tako došlo do blagog kontakta zadnjeg branika i lajsne Golfa sa zadnjim lijevim vratima njegovog vozila. Izjavio je da je on bez mijenjanja brzine kretanja pošao naprijed još nekih 5-6 metara, zaustavio se a zatim provjerio oštećenja na svom vozilu. Naveo je da ga je stranka čak i pitala zbog čega su se zaustavili, i on joj je to objasnio. Vidio je da je na njegovom vozilu neznatno oštećenje, praktično nije ga ni bilo, kao ni na tom Golfu, zbog čega je on nastavio kretanje. Stranka je tražila od njega da je odveze do Elmaga, nakon čega su tu stali, i ona je izašla iz vozila. Objasnio je da ga je poslije nekih sat i po vremena zvao njegov kolega A.V. i rekao mu da je B. A.koju je on vozio, zvala i rekla da se tokom vožnje povrijedila i da je u Domu zdravlja u Bloku V. Naglasio je da je on odmah pošao tamo, ali su mu rekli da se takav pacijent nije javljao, već da ga potraži u Hitnoj pomoći, što je on i učinio, i tamo su mu rekli da su primili pacijenta i da je prevezena u Urgentni centar. Istakao je da je tada ispred zgrade Hitne pomoći fotografisao vozilo da bi se vidjelo da na njemu nema nikakvih </span><span>oštećenja. Kada je došao ispred Urgentnog centra, zvali su ga iz policije, i on se javio polcijskim službenicima. Objasnio je da je predmetnog dana vrijeme bilo suvo, vidljivost dobra, mada je bila gužva u saobraćaju, kao i da je vozač 11 godina, i ima položeno za ‘’B’’ kategoriju. </span>
</p>
<p>&nbsp;</p>
<p>
<span>Branilac okrivljenog po izboru Prelević Radonja, advokat iz Podgorice, je u završnoj riječi naveo da je iz provedenih dokaza nesumnjivo utvrđeno da okrivljeni G. G. nije izvršio krivično djelo koje mu se stavlja na teret. Na osnovu provedenih dokaza, te saslušanja svjedoka- oštećenje B. A. potvrđuju se navodi da nije utvrđeno na koji način je ista eventualno zadobila povrede na osnovu kojih je pokrenut postupak protiv okrivljenog G.. Prednje posebno imajući u vidu da je na zapisniku kod ODT-a oštećena izjavila : ‘’Prilikom skretanja čula sam udar, a zatim vidjela kako je taksista lijevom stranom zakačio vozilo koje se nalazilo u suprotnoj kolovoznoj traci, u koloni vozila, koja se kretala iz pravca Privredne komore...’’, dok na glavnom pretresu ona kaže da nije vidjela kako je došlo do saobraćajne nezgode već je čula da se dogodio kontakt između dva vozila. Istakao je da oštećena pored toga na glavnom pretresu kazala da je sasvim mirno sjedjela na zadnjem sjedištu, a kod tužioca je tvrdila da je razgovarala telefonom prilikom kontakta, koji se desio između vozila okrivljenog i drugog vozila koje je bilo parkirano na mjestu saobraćajne nezgode. Na osnovu iznijetog predložio je da sud oslobodi krivične odgovornosti njegovog branjenika jer isti nije izvršio krivično djelo koje mu se stavlja na teret a ako sud bude suprotnog stanovišta smatra da može da donese oslobađajuću presudu, jer je njegov branjenik preduzeo sve mjere koje su bile neophodne da ne nastanu štetne posljedice po oštećenu, jer je odmah pošao do Hitne, odnosno Doma zdravlja. Prednje posebno imajući u vidu da je članom 49. Krivičnog zakonika predviđena mogućnost oslobođenja okrivljenog od optužbe, ukoliko on preduzme sve radnje da se spriječe štetne posljedice po oštećeno lice.</span>
</p>
<p>&nbsp;</p>
<p>
<span>Okrivljeni je u završnoj riječi ostao pri navodima odbrane, prihvatio je završnu riječ svog branioca i dodao da je sve što je bilo do njega preduzeo predmetnom prilokom, da je cijelog života časno i pošteno živio, da nikada do sada nije osuđivan, kao i to da je čovječno postupio iako oštećena to negira, i to tako što je tražio od Hitne do Urgentnog, sa kojih razloga se on i ne smatra odgovornim niti za premetnu nezgodu niti za povrede kod oštećene.</span>
</p>
<p>&nbsp;</p>
<p>
<span>Sud je u dokaznom postupku: saslušao svjedoka – oštećenu B. A., pročitao zapisnik o uviđaju Uprave policije CB Podgorica br 402/16 od 09.03.2016. godine, pročitao medicinsku dokumentaciju JZU KC CG Urgentni centar Podgorica na ime oštečene B. A., pročitao nalaz i mišljenje stalnog sudskog vještaka saobraćajne struke Mr Č. M.od 06.07.2016. godine, pročitao nalaz i mišljenje stalnog sudskog vještaka medicinske struke prof.dr Č.D. od 03.07.2016.godine, pročitao izvod iz registra kaznenih evidencija sa okrivljenog izdat od Ministarstva pravde Crne Gore pod brojem KE 1675/16 od 08.12.2016.godine. </span>
</p>
<p>&nbsp;</p>
<p>
<span>Sljedstveno izloženom, a na osnovu rezultata cjelokupne dokazne građe, Ovaj sud je izveo nesporan zaključak da činjenični navodi optuženja imaju pouzdano uporište u svim provedenim dokazima tokom postupka, obzirom da iz njihove sadržine nedvosmisleno proizilazi da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela stavljenog mu na teret, sa kojih razloga je </span><span>sud, prvenstveno utvrdio krivicu okrivljenog, a potom, vrjednujući sve okolnosti predmetnog događaja, te prirodu i značaj olakšavajućih i otežavajućih okolnosti, istom izrekao krivičnu sankciju kao u izreci presude. </span>
</p>
<p>&nbsp;</p>
<p>
<span>Saslušana u prethodnom postupku pred ODT-om Podgorica, svjedok –oštećena B. A. je posvjedočila da se predmetna saobraćajna nezgoda dogodila 09.03.2016.godine, te da se tog dana nalazila na zadnjem sjedištu iza vozača u vozilu marke ’’Peugeot’’. Istakla je da se se kretali Ulicom Marka Miljanova iz pravca Starog Aerodroma u pravcu centra grada. Dolaskom na raskrsnicu sa Ulicom Novaka Miloševa, vozač tog vozila je skrenuo ulijevo u pravcu knjižare ’’Učila’’. Izjavila je da je prilikom skretanja čula udar, a zatim i vidjela kako je taksista lijevom stranom vozila ’’zakačio’’ vozilo koje se nalazilo u suprotnoj kolovoznoj traci, u koloni vozila koja se se kretala iz pravca Privredne komore. Pojasnila je da je taksista zaustavio vozilo, izašao i nakon što je vidio da na svom vozilu nema oštećenja, kako je on njoj rekao, vratio se u vozilo i nastavio vožnju do centra grada, tačnije Elmaga, gdje je ona napustila vozilo. Dodala je da je u trenutku udara razgovarala telefonom, koji joj je upravo usljed tog udara ispao. Usljed kontakta je imala nagli trzaj vrata i osjetila je bol, zbog čega je nakon nekih pola sata otišla u Hitnu pomoć radi pružanja medicinske pomoći. Naglasila je da je u međuvremenu pozvala pomenuto taksi udruženje kako bi ih obavijestila o nezgodi, i posebno ih zamolila da o tome obavijeste taksistu koji ju je kritične prilike vozio. Navela je da se u Hitnoj zadražala nekih pola sata, a zatim su je uputili u Urgentni gdje su joj vršene detaljne pretrage i tek nakon svih tih obavljenih analiza pojavio se taj vozač. Objasnila je da je tokom navedene vožnje odmah reagovala i pitala tog vozača zašto nije zaustavio svoje vozilo, na šta je on odgovorio da na njegovom vozilu nema oštećenja, pa nema potrebe da se zaustavlja. Istakla je da je vozilo u koje je taksista udario Golf III crvene boje, čije registarske oznakenije zapamtila. Dodala je da je u predmetnoj saobraćajnoj nezgodi zadobila povredu u predjelu vrata, da je dva mjeseca nosila šancovu kragnu, bila na fizikalnoj terapiji, kao i da se taj taksista svo to vrijeme nije interesovao za njeno zdravstveno stanje. </span>
</p>
<p>
<span>Na glavnom pretresu svjedok-oštećena je ponovila svjedočki iskaz iz prethodnog postupka pred ODT-om Podgorica, i odgovarajući na pitanja branioca okrivljenog objasnila da sam kontakt predmetnih vozila nije vidjela, ali je čula udar. Istakla je da je sjedjela iza vozača na zadnjem sjedištu, te da nije bila vezana sigurnosnim pojasom. Kod doktora je zatražila pomoć najviše pola sata nakon predmetne nezgode, i to je posavjetovao čovjek iz  taksi udruženja, po imenu Aleksandar i to u trenutku kada je pozvala to taksi udruženje, jer joj je tada već bilo pozlilo u smislu mučnine i povraćanja. U trenutku nezgode ona je mirno sjedjela na poziciji koju je ranije navela, i samo je pomjerala prst kojim je tipkala po telefonu. Dodala je da nikada prije predmetne nezgode nije imala povrede, ni iz saobraćaja niti iz bilo kog drugog životnog događaja.</span>
</p>
<p>&nbsp;</p>
<p>
<span>Nije se pridružila krivičnom gonjenju protiv okrivljenog i nije postavila imovinsko – pravni zahtjev. </span>
</p>
<p>&nbsp;</p>
<p>
<span>Iz zapisnika o uviđaju Uprave policije CB Podgorica br 402/16 od 09.03.2016.godine proizilazi da je isti sačinjen povodom saobraćajne nezgode koja se dana xx.0x.20xx.godine oko xx,30 časova dogodila u Podgorici na raskrinisi Ulice Marka Miljanova i Ulice Novaka Miloševa, i u kojoj su učestvovali G. G., kao vozač vozila ’’Peugeot’’ reg oznaka PG .. xxx, saputniku u vozilu PD .. xxx B. A. i vozilo Golf NN </span><span>reg oznaka. Dalje proizilazi da se zadesna povreda kod saputnika u vozilu PG .. xxx dogodila na raskrsnici Ulica Marka Miljanova i Novaka Miloševa na način što je vozač navedenog vozila naglo zakočio, pa je došlo do naglog trazaja glavom saputnika. U 14,20 časova saputnik u vozilu B. A.se javila u Urgentni centar i upisana je u protokol 2489. Nadalje proizilazi da je B. A. izjavila da je usluge taksi prevoznika koristila oko 12,15 časova, kada je došlo do povređevinja, ali je bol osjetila par sati kasnije. </span>
</p>
<p>&nbsp;</p>
<p>
<span>Iz</span><span> nalaza i mišljenja stalnog sudskog vještaka saobraćajne struke mr. Č. M. od 06.07.2016. godine proizilazi d</span><span>a je isti sačinjen povodom saobraćajne nezgode koja se dana 0x.0x.20xx.godine oko 12,xx časova dogodila u P. na raskrsnisi Ulice Marka Miljanova i Ulice Novaka Miloševa, i u kojoj su učestvovali G. G., kao vozač vozila ’’Peugeot’’ reg oznaka PG .. xxx, saputniku u vozilu PD .. xxx B. A. i vozilo Golf NN reg oznaka.Dalje proizilazi da je u etiološkom aspektu nedovoljna pažnja vozača „Peugeota“ da izabare putanju lijevog skretanja kroz raskrsnicu iz ulice u bočnu ulicu, na bezbjednom bočnom rastojanju u odnosu na parkirani Golf na bočnoj ulici i refleksni impuls vozača „Peugeota“ da reaguje u incidentnim saobraćajnim situacijama, preduzimanjem naglog kočenja vozila kojim upravlja, u namjeri da tako prekine kretanje vozila i na taj način otkloni opasnost od nastanka nezgode, sa jedne strane, i nedovoljan nivo svijesti kod putnika „Peugeota“ o mogućoj zaštiti od povređivanja vezivanjem sigurnosnog pojasa, sa deuge strane, su saobraćajno psihološko objašnjenje, za nastanak predmetne saobraćajne nezgode.</span>
</p>
<p>&nbsp;</p>
<p>
<span>Iz nalaza i mišljenja stalnog sudskog vještaka medicinske struke prof.dr Č. D. od 03. 07. 2016.godine sa medicinskom dokumentacijom izdatom na ime oštećene proizilazi da je oštećena B. A. u predmetnoj saobraćajnoj nezgodi zadobila povredu u vidu istezanja vrata, koja povreda je nastala djelovanjem tupine mehaničkog oruđa, najvjerovatnije dok se B. A. nalazila u svojstvu putnika u vozilu, kada je došlo do kontakta sa drugim vozilom, a koja povreda se u vrijeme nanošenja kvalifikuje kao laka tjelesna povreda.</span>
</p>
<p>&nbsp;</p>
<p>
<span>Iz izvoda iz registra kaznenih evidencija sa okrivljenog izdatog od Minsitarstva pravde Crne Gore pod brojem KE 1675/16 od 08.12.2016.godine proizilazi da okrivljeni G. G. ranije nije osuđivan.</span>
</p>
<p>&nbsp;</p>
<p>
<span>Član 26 st.2 Zakona o bezbjednosti saobraćaja na putevima (ZOBS), propisuje da vozač koji namjerava da pomjeri vozilo udesno ili ulijevo, promijeni saobraćajnu traku, pretiče, obilazi, austavi, skrene, okrene se polukružno, vozi unazad, prestroji se, ili da izvrši drugu sličnu radnju, takvu radnju može da otpočne može samo ako se uvjerio da to može da to učini na bezbjedan način.</span>
</p>
<p>
<span>Tokom postupka je nedvosmisleno utvrđeno da se okrivljeni G. G. nije pridržavao naprijed citiranog saobraćajnog propisa, već je</span><span> dana xx.03.20xx. godine, oko xx,30 časova, na raskrsnici Ulice Marka Miljanova i Ulice Novaka Miloševa, u P., ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke ‘’Peugeot’’, reg. oznake PG .. xxx lijevom saobraćajnom trakom desne kolovozne trake ulicom Marka Miljanova, preduzeo radnju skretanja ulijevo u Ulicu Novaka Miloševa, a da se prethodno nije uvjerio da to može učiniti na bezbijedan način, usled čega je pri skretanju zadnjim lijevim dijelom vozila udario u vozilo marke ‘’Golf’’ NN reg. oznaka, koje je bilo zaustavljeno u koloni vozila u suprotnoj kolovoznoj traci u Ul. Marka Miljanova, kojom prilikom je saputnik u vozilu okrivljenog, oštećena B. A.zadobila laku tjelesnu povredu u vidu istezanja vrata.</span>
</p>
<p>&nbsp;</p>
<p>
<span>Okrivljeni G. G. je u svim stadijumima postupka ostao dosljedan navodima odbrane, braneći se da nakon što je predmetnom prilikom primio stranku, koja je sjela na zadnje sjedište, i nakon što je došao do centra grada,  na raskrsnici Ulice Marka Miljanova i Novaka Miloševa, prestrojio se u lijevu traku, sa namjerom da skrene u Ulicu Novaka Miloševa, poslije čega je započeo skretanje, i tada je jedan „Golf” koji je bio sa njegove lijeve strane krenuo unazad, pa je tako došlo do blagog kontakta zadnjeg branika i lajsne „Golfa” sa zadnjim lijevim vratima njegovog vozila.Sud ne prihvata ovakve navode odbrane okrivljenog, cijeni ih naknadno pripremljenim i očito konstruisanim s ciljem i u svrhu izbjegavanja krivice, te usmjerenim na što veću relativizaciju odnosnog životnog događaja, s ciljem da se ublaži sopstvena krivica i procesni položaj.Naime, iz sadržine iskaza svjedoka – oštećene još u prethodnom postupku pred ODT-om Podgorica, čiji iskaz sud cijeni istinitim i vjerodostojnim, zaključuje se da se ista odnosnom prilikom</span><span> nalazila na zadnjem sjedištu iza vozača u vozilu marke ’’Peugeot’’, i da je,  dolaskom na raskrsnicu sa Ulicom Novaka Miloševa, vozač tog vozila skrenuo ulijevo u pravcu knjižare ’’Učila’’, prilikom kojeg skretanja je  čula udar, a zatim i vidjela kako je taksista lijevom stranom vozila ’’zakačio’’ vozilo koje se nalazilo u suprotnoj kolovoznoj traci, u koloni vozila koja su se kretala iz pravca Privredne komore. </span>
</p>
<p>&nbsp;</p>
<p>
<span>Branilac okrivljenog apostrofira da je oštećena kod tužioca navela da je najprije čula, a zatim i vidjela </span><span>kako je taksista lijevom stranom zakačio vozilo koje se nalazilo u suprotnoj kolovoznoj traci,</span><span> </span><span>dok je na glavnom pretresu ista objasnila da nije vidjela kako je došlo do saobraćajne nezgode, već je čula da se dogodio kontakt između dva vozila.Dosledno stanovištu suda, prednji navodi branioca okrivljenog, tiču se okolnosti koje ne mijenjaju dinamiku nastanka predmetne saobraćajne nezgode, odnosno istima se ne dovodi u pitanje utvrđenje odlučnih činjenica koje se tiču samog uzroka nastanka odnosne saobraćajne nezgode, tako da takvi navodi, prema ocjeni suda nemaju karakter odlučnog uticaja u odnosu na konkretnu krivično – pravnu stvar.Naime, kod naprijed iznijetog, ne smije se iz vida izgubiti činjenica koja proizilazi iz medicinske dokumentacije i nalaza i mišljenja vještaka medicinske struke, koji sud cijeni stručnim, objektivnim i zasnovanim na pravilima medicinske struke i nauke, da je oštećena u odnosnoj saobraćajnoj nezgodi zadobila povredu u vidu „istezanja vrata”, koja je tipično tzv. „trzajna povreda”, i koja nastaje pomjeranjem vrata naprijed – nazad i udara o elemente u unutrašnjosti vozila, pa je stoga sasvim logično da oštećena nije vidjela sam trenutak udara kako je to navela na glavnom pretresu, jer je došlo do njenog tjelesnog povrjeđivanja.U prilog ovakvom zaključivanju suda ide i dio iskaza oštećene pred ODT-om Podgorica kada navodi da je </span><span>usljed kontakta imala nagli trzaj vrata i osjetila je bol.Takođe, stoji činjenica da je oštećena u postupku pred ODT-om Podgorica navela da je u trenutku nezgode razgovarala telefonom, a na glavnom pretresu da je pomjerala prst kojim je tipkala po telefonu, što u oba slučaja ne mijenja suštinu - da je ista u trenutku nezgode imala telefon u ruci, međutim, korišćenje i upotreba telefona prilikom vožnje nije zabranjena saputnicima, već vozačima koji upravljaju vozilom, a kako je u konkretnom slučaju nesumnjivo utvrđeno da je oštećena bila samo saputnik u vozilu okrivljenog, onda korišćenje telefona s njene strane odnosnom prilikom, shodno stanovištu suda, nikako ne može stajati u direktnoj uzročno – posljedičnoj vezi sa nastankom saobraćajne nezgode.</span>
</p>
<p>&nbsp;</p>
<p>
<span>Nasuprot navodima branioca okrivljenog, iz nalaza i mišljenja vještaka saobraćajne struke, koji sud ocjenjuje stručnim, objektivnim i zasnovanim na pravilima saobraćajne struke i vještine, proizilazi da je u uročnom aspektu nedovoljna pažnja vozača „Peugeota“ (dakle, upravo okrivljenog G. G.), da izabare putanju lijevog skretanja kroz raskrsnicu iz ulice u bočnu ulicu, na bezbjednom bočnom rastojanju u odnosu na parkirani Golf na bočnoj ulici i refleksni impuls vozača „Peugeota“ da reaguje u incidentnim saobraćajnim situacijama, preduzimanjem naglog kočenja vozila kojim upravlja, u namjeri da tako prekine kretanje vozila i na taj način otkloni opasnost od nastanka nezgode, saobraćajno objašnjenje za nastanak odnosne saobraćajne nezgode.Sud cijeni dio nalaza i mišljenja vještaka saobraćajne struke da nedovoljan nivo svijesti kod putnika „Peugeota“ o mogućoj zaštiti od povređivanja vezivanjem sigurnosnog pojasa, takođe predstavlja objašnjenje za nastanak predmetne saobraćajne nezgode, međutim, navedeno se može u sklopu ocjene cjelokupnog životnog događaja tretirati doprinosom oštećene, budući da bi posljedice nezgode da je ista imala vezan sigurnosni pojas bile nešto blaže, ali ne i njenim uzrokom, koji dosledno svim provedenim dokazima, stoji upravo u radnjama na strani okrivljenog G. G..Osim toga, iz sadržine zapisnika o uviđaju Uprave policije CB Podgorica br 402/16 od 09.03.2016.godine, zaključuje se da je do nezgode došlo usljed naglog kočenja  vozača vozila PG .. xxx (upravo okrivljenbog G. G.), a takođe iz citiranog zapisnika, nasuprot navodima odbrane okrivljenog, proizilazi da se oštećena javila Urgentnom centru radi ukazivanja ljekarske pomoći.</span>
</p>
<p>&nbsp;</p>
<p>
<span>Branlac okrivljenog navodi da je </span><span>njegov branjenik preduzeo sve mjere koje su bile neophodne da ne nastanu štetne posljedice po oštećenu, jer je odmah pošao do Hitne, odnosno Doma zdravlja, shodno čemu se isti može osloboditi od kazne, imajući u vidu da je članom 49. Krivičnog zakonika predviđena mogućnost oslobođenja okrivljenog od optužbe, ukoliko on preduzme sve radnje da se spriječe štetne posljedice po oštećeno lice.Međutim, to što je oštećeni pošao da po zdravstvenim ustanovama potraži oštećenu predstavlja čin izraza normalnog civilizacijskog odnosa između ljudi, te društveno prihvatljiv odnos okrivljenog prema oštećenoj, koja je neznatno prije toga, bila njegova stranka u taksi vozilu kojim je upravljao, ali nikako „sprečavanje štetnih posljedica po oštećeno lice”, kako to navodi branilac okrivljenog, jer okrivljeni samim odlaskom da potraži oštećenu na planu otklanjanja štetnih posljedica nije uradio ništa, osim što je, prema sopstvenom kazivanju, ispred zgrade Hitne pomoći, fotografisao vozilo da bi se vidjelo da na njemu nema nikakvih oštećenja, što se svakako ne može podvesti pod otklanjanje štetnih posljedica.Sama oštećena  je u postupku pred ODT-om Podgorica navela</span><span> da je u predmetnoj saobraćajnoj nezgodi zadobila povredu u predjelu vrata, da je dva mjeseca nosila šancovu kragnu, bila na fizikalnoj terapiji, kao i da se taj taksista svo to vrijeme nije interesovao za njeno zdravstveno stanje.Pozivanja branioca na odredbu člana 49 Krivičnog zakonika Crne Gore nemaju utemeljenja u odredbama navedenog člana, budući da citirani član definiše institut produženog krivičnog djela, no, ukoliko je branilac mislio na oslobođenje od kazne iz čl.47 Krivičnog zakonika Crne Gore, Ovaj sud ukazuje da zbog naprijed iznijetih razloga, okrivljeni nije otklonio štetne posljedice nastale izvršenjem krivičnog djela, tako da je pozivanje na oslobođenje od kazne bez procesnog utemeljenja u samom životnom događaju.</span>
</p>
<p>&nbsp;</p>
<p>
<span>Rezimirajući činjenične i pravne aspekte predmetne krivično - pravne stvari, Ovaj sud zaključuje da su se u naprijed opisanim radnjama okrivljenog G. G. stekli svi subjektivni i objektivni elementi bića krivičnog djela ugrožavanje javnog saobraćaja iz </span><span>čl. 339 st. 3 u vezi st. 1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju odredbe čl.26 st.2 ZOBS-a na putevima, i u odnosu na posljedicu manifestovanu u zadobijanju lake tjelesne povrede kod oštećene, postupao sa svjesnim nehatom kao oblikom krivice, budući da je bio svjestan da svojom radnjom može ugroziti javni saobraćaj i dovesti u opasnost život i tijelo ljudi, i može nastupiti laka tjelesna povreda kod oštećene, ali je olako držao da do toga neće  doći.</span>
</p>
<p>&nbsp;</p>
<p>
<span>Sud je prilikom izbora vrste i visine krivične sankcije uzeo u obzir sve okolnosti iz čl. 42 Krivičnog zakonika Crne Gore koje su od uticaja da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegovu raniju neosuđivanost utvrđenu uvidom u izvod iz registra kaznenih evidencija za okrivljenog,  njegove porodične prilike, odnosno okolnost da se radi o ocu dvoje djece, stav oštećene koja se nije pridružila krivičnom gonjenju i nije postavila imovinsko - pravni zahtjev, radi čega je sud, imajući u vidu uz navedeno i stepen krivice okrivljenog, istom utvrdio kaznu zatvora u trajanju od 30 (trideset) dana, a potom nalazeći da radi krivično – pravne zaštite nije neophodno da utvrđenu kaznu zatvora i efektivno izdržava, istu uslovio sa rokom provjere u  trajanju od 1 (jedne) godine, čime se, pored svrhe propisivanja i izricanja usovne osude iz čl.52 Krivičnog zakonika Crne Gore, ima ostvariti opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span>Odluku o troškovima krivičnog postupka Sud je donio na osnovu čl. 226, 227 i 229 Zakonika o krivičnom postupku u ukupnom iznosu od 143,00 €, a isti se odnose na troškove vještačenja po vještaku saobraćajne stuke u iznosu od 82,50  €, troškove za izradu nalaza i mišljenja po vještaku medicinske struke u iznosu od 60,50 €, dok je iznos od 50,00 € na ime sudskog paušala, odmjeren prema trajanju i složenosti postupka, te imovinskim prilikama okrivljenog.</span>
</p>
<p>
<span> </span>
</p>
<p>
<span>Na osnovu izloženog, u skladu sa čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 20.01.2017 godine</span>
</p>
<p>&nbsp;</p>
<p>
<span>     ZAPISNIČAR                                                                     SUDIJA</span>
</p>
<p>
<span>Marina Sekulić</span><span>                                         Larisa Mijušković Stamatović</span>
</p>
<p>&nbsp;</p>
<p>
<span>DN-a: Primjerak presude dostaviti: </span>
</p>
<p>
<span>- ODT Podgorica, </span>
</p>
<p>
<span>- Okrivljenom, </span>
</p>
<p>
<span>- Braniocu okrivljenog, </span>
</p>
<p>
<span>- a/a</span>
</p>
<p>&nbsp;</p>
<p>
<span>S u d i j a </span>
</p>
<p>
<span>________________</span>
</p>
<p>&nbsp;</p>
<p>
<span>Postupljeno dana __________</span>
</p>
<p>
<span>Namještenik ______________</span>
</p>
</div>
</div>


</body>
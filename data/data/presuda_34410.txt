<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{color:#666666;}
.s4{font-style:italic;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:14pt;}
.p3{text-align:end;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.16666667in;margin-right:-0.3986111in;text-align:justify;hyphenate:auto;font-family:Arial;font-size:12pt;}
.p9{margin-right:-0.3986111in;text-align:justify;hyphenate:auto;font-family:Arial;font-size:12pt;}
.p10{margin-left:0.25in;margin-right:-0.3986111in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K.164/12</span>
</p>
<p class="p2">
<span>	</span>
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p4">
<span class="s2">U    I M E   C R N E   G O R E</span>
</p>
<p class="p4"></p>
<p class="p5"></p>
<p class="p6">
<span class="s2">OSNOVNI SUD U CETINJU</span><span>, kao prvostepeni krivični, po sudiji Ćupić Mariji, uz sudjelovanje sudskog službenika Martinović Aleksandri, kao zapisničara, u krivičnom predmetu opt. K. M. i K. M. oba iz Cetinja, kao saizvršilaca krivičnog djela teška tjelesna povreda iz čl. 151.st.1., a u vezi čl. 23.  st. 2. Krivičnog zakonika, po optužnici Osnovnog državnog tužilaštva u Cetinju  Kt. br. 209/10 od 18.03.2011. godine, nakon održanog glavnog i javnog pretresa dana 09.07.2013. godine u prisustvu zamjenika ODT-a M. D. opt. K. M. i K. M. branioca optuženih  T. N. adv.iz Podgorice, ošt. P. Z. donio je  dana 12.07.2013.godine i javno objavio ovu</span>
</p>
<p class="p6"></p>
<p class="p5"></p>
<p class="p4">
<span class="s2">P R E S U D U</span>
</p>
<p class="p4"></p>
<p class="p6"></p>
<p class="p6">
<span>1. Opt. K. M.</span><span class="s1"> </span><span>od oca Lj. i majke Z. rodjene I. rodjen 28.07.19...godine u Kotoru, sa prebivalištem u Cetinju, državljanin Crne Gore, preduzetnik, udovac, pismen sa završenom srednjom školom, srednjeg imovnog stanja, osudjivan presudom Opštinskog suda u Titogradu K.br. 476/81 od 27.01.1982.godine, zbog krivičnog  djela teška djela protiv bezbjednosti saobraćaja iz čl. 190. st. 4 u vezi čl. 185. st. 3. KZSRCG, na kaznu zatvora u trajanju od 2 mjeseca uslovno na jednu godinu, presudom Opštinskog suda u Baru od 22.12.1988.godine, zbog krivičnog djela uvreda iz čl.  84. st. 1. u vezi čl. 91. st. 3. KZSRCG na novčanu kaznu u iznosu od 50.000,00 dinara, presudom Osnovnog suda u Cetinju K. 3/92 od 07.01.1993.godine, zbog krivičnog djela izazivanje opšte opasnosti iz čl. 176. st. 4 u vezi st. 1 i 3. KZSRCG na kaznu zatvora u trajanju od tri mjeseca, uslovno na jednu godinu, presudom Osnovnog suda u Cetinju K. 88/96 od 26.07.1996.godine, zbog krivičnog djela nedozvoljeno držanje oružja ili eksplozivnih materija iz čl. 204. st. 1. KZRCG na kaznu zatvora u  trajanju od 3 mjeseca, uslovno na jednu godinu, presudom Osnovnog suda u Cetinju K.br.1/2000 od 15.05.2000.godine, zbog krivičnog djela nedozvoljeno držanje oružja ili eksplozivnih materija iz čl. 204. st. 1. KZRCG na kaznu zatvora u trajanju od 6 mjeseci, uslovno na jednu godinu i presudom Višeg suda u Podgorici K.br. 9/99 od 28.11.2000.godine, zbog krivičnog djela ubistvo u pokušaju iz čl. 30. st. 1. KZRCG u vezi čl. 19. KZSRJ na kaznu zatvora u trajanju od 1 (jedne) godine i 6 mjeseci,</span>
</p>
<p class="p6"></p>
<p class="p6">
<span>2. Opt. K. M.</span><span class="s1"> </span><span>od oca M. i majke Lj. rodjene N. rodjen 01.01.19..P. nema pištolj, istu je ostavio, jer nije osjećao bojazan da će mu nanijeti neku povredu. Istakao je da P. nije udario već ga je samo gurnuo, a kod sebe nije imao nikakav predmet. Bio je  sam jer su se  njegova tri sina u to vrijeme nalazila u Budvi, gdje rade. Njegov sin M. je tog dana dotjerao robu za restoran na Njeguše i oko 11,00 časova se uputio prema Budvi, kako bi završavao obaveze. Na kraju je  dodao da ga je stvarno odbacio i da je P. glavom udario u staklo, koje se poloM., a nakon toga je udario glavom u betonsku ivicu od prozora, a zatim je pao na klupe i sve su se klupe na njega povaljale.  </span>
</p>
<p class="p7"></p>
<p class="p7">
<span class="s1">         </span><span>Optuženi K. M. je u svojoj odbrani istakao da je kritičnog dana ustao rano i otišao na pijacu na Cetinje u nabavku potrebnih stvari za restoran na Njegušima. Nakon toga sa svojim vozilom otišao je na Njeguše, istovario stvari i poslije 11,00 časova preko Kotora otišao za Budvu gdje radi. Prilikom dolaska i odlaska iz restorana tu su bili prisutni njegov otac i konobarica. Dolaskom u Budvu oko podne otišao je na sajam gdje sa svojim bratom drži štand, gdje je i ostao do 08.08.2010. godine, kada se u večernjim časovima vratio na Cetinje. Kritičnog dana oko 17,00 časova pozvao ga je otac govoreći mu da je na Njeguše ponovo dolazio D. P. i da je sa njim imao problem, te da su se pogurali. Na to nije obraćao pažnju. Prije kritičnog dogadjaja, nekih 10 do 15 dana dok se nalazio u restoranu svog oca, došao je D. a sa njim je sjedio njegov otac, kada je začuo lomljavu čaša, pa je izašao iz restorana i zatekao D. kako stoji, a oca pored njega.Pored njih je bio prevrnut sto za kojim je sjedio D. kao i polomljeno posudje koje se na tom stolu nalazilo. Htio je da pridje D. kako bi ga odveo iz restorana, ali ga je otac odgurnuo govoreći mu: "vrati se, ovo nijesu tvoja posla". Vratio se u restoran i nakon par minuta je primijetio da je D. napustio isti. Dodao je da je vidio da je konobarica uzela iz kase novac u iznosu od 300,00 eura i ponijela ga njegovom ocu dok je sjedio sa D. Pitao je konobaricu zašto će joj taj novac, a ona mu je odgovorila da joj novac traži njegov otac. Kritičnog dana nije vidio P. i nije bio na Njegušima. Nije mu poznato da je P. kritičnog dana zadobio povrede, a otac mu ništa nije rekao sem da su se pogurali.</span>
</p>
<p class="p7"></p>
<p class="p7">
<span>   </span><span class="s1"> 	</span><span>Branilac opt. T. N. adv. iz Podgorice ,u završnoj riječi je naveo kao branilac optuženih ,a imajući u vidu provedene dokaze da smatra da se na osnovu istih ne može zaključiti da su opt. K. M. i M. izvršili krivično djelo koje im je optužbom stavljeno na teret. Naime, imajući u vidu odbrane optuženih koji su na jasan, precizan i medjusobno saglasan način govorili o činjenicama vezanim za konkretni krivičnopravni dogadjaj i to u svim fazama ovog postupka, a stim u vezi i nalaz i mišljenje vještaka medicinske struke koji se takodje izjasnio da ne isključuje mogućnost da je oštećeni tjelesne povrede zadobio na način kako je to opisao opt. K. M. te izjave saslušanih svjedoka koji su takodje na medjusobno saglasan način izjavili da je opt. K. M. u vrijeme spornog dogadjaja bio na drugom mjestu, smatra da navodi iz optužnice na osnovu navedenog ničim nijesu potvrdjeni. Što se tiče radnji opt. K. M., smatra da su iste radnje preduzete u nužnoj odbrani. Ovo pri činjenici što je K. M. bio na svom posjedu, odnosno svom lokalu, da nije ničim izazvao oštećenog na ponašanje kakvo je oštećeni imao kritičnom prilikom, a koji je oštećeni više puta dolazio u lokal kod opt. K.</span>
</p>
<p class="p7">
<span> bahato se ponašao, lomio, tražio novac... Opt. K. M. je imao pravo da odbrani sebe i svoju imovinu na način kako je to već i opisao u svojoj odbrani. Sa navedenog je predložio da ih sud oslobodi od optužbe.</span>
</p>
<p class="p7"></p>
<p class="p7">
<span>	Radi razjašnjenja ove krivičnopravne stvari, sud je u dokaznom postupku, na glavnom pretresu, proveo dokaze: saslušao oštećenog P. Z. svjedoke M. D. A. D. A. N. i V. P. saslušao sudske vještake mdicinske struke neuropsihijatra G. Ž. i vještaka iz oblasti sudske medicine dr.Č. D. pročitao izvještaj ljekara specijaliste JZU Klinički centar Crne Gore Odjeljenja ORL, br.protokola 1087 ,izvještaj ljekara specijaliste –hirurga JZU Klinički centar CG br.protokola 11271,izvještaj RTG nalaza Kliničkog centra Crne Gore –Centra za radiološku dijagnostiku ID br.7227 i izvještaj CT nalaza Kliničkog centra Crne Gore –Centra za radiološku dijagnostiku ID br.10994,svi od 06.08.2010.godine o zadobijenim tjelesnim povredama  ošt.P. Z. nalaz i mišljenje sudskog vještaka medicinske struke R. dr.S. posl.br.Ki 63/10 od 14.10.2010.godine ,sa dopunom datog nalaza i mišljenja ,isti posl.br.od 10.03.2011.godine o vrsti i težini zadobijenih tjelesnih povreda ošt. P. Z. i sa glavnog pretresa,izvršio uvid u fotodokumentaciju UP Ispostave Cetinje br.95/10 od 06.08.2010.godine ,te pročitao izvještaj UP Ispostave Kotor 28-03 br.245/11-206 od 19.01.2011.godine iz kaznene evidencije za opt.K. M. i izvještaj UP Ispostave Cetinje br.02-245-145 od 21.01.2011.godine iz kaznene evidencije za optuženog K. M..</span>
</p>
<p class="p7"></p>
<p class="p7">
<span class="s1">	</span><span>Ošt. P. Z. u svom iskazu je  istakao da  je dana 06.08.2010.godine, oko 16,00 i 16.30 časova prolazio kroz Njeguše, obzirom da je išao na primorje i riješio je da svrati na piće kod K. M. u eko selo "Kadmi“ i da ga pita kada će mu vratiti novac koji mu duguje. Parkirao je svoje vozilo marke "Folsvagen Jeta" bijele boje na parkingu ispred navedenog objekta, a zatim je sjeo u baštu. Prišla mu je konobarica i pitala ga što će da naruči, kojom prilikom je naručio kafu, i pitao je gdje je gazda M. K. a ova  mu je odgovorila da će ga pozvati. Poslije nekoliko minuta pojavila se konobarica i rekla mu da je gazda u drugoj bašti sa bočne strane i da će mu tamo donijeti kafu. Pošao je prema tamo, medjutim, M. je ustao i sačekao ga na pola puta i rekao mu da mu ne duguje nikakv novac, nit da će mu išta vratiti i počeo ga izguravati iz bašte, tako što ga je gurao rukama u predjelu vrata i grudi. Rekao mu je da nema potrebe za tim jer nije došao da se svadja, a M. mu je rekao: "bježi odavde, nemoj da te iskidam" i u tom momentu sa ledja mu je  prišao M. sin M. i udario ga sa metalnom šipkom u predjelu desne strane glave, u predjelu uva, sljepočnice i jagodične kosti. Od tog udarca je pao na tlo, a onda su mu  obadvojica prišli i udarali ga u predjelu glave i tijela, i obadvojica su u rukama imali šipke. Udarci su prestali, ali nezna vremenski poslije koliko, makao je ruke sa glave, a oko njega nije bilo nikoga. Podigao se i otišao prema svom vozilu, i uputio se prema Cetinju. Negdje u putu u mjestu Dubovik počela je da mu se vrti svijest i da ga hvata mučnina pa je vozilo parkirao sa strane i ostao na tom mjestu duži vremenski period,ali nije siguran o kom se periodu radilo, da li sat, sat i po, ili duže, a nije se sjetio da ima mobilni telefon da nekog pozove da dođe za njega. Poslije dužeg vremena uputio se prema Cetinju, svratio do bratove kafane i brat je ušao u njegovo vozilo i odvezao ga do bolnice. Nakon kraćeg pregleda u Hitnoj službi upućen je u KC CG u Podgoricu radi dalje hospitalizacije. Što se tiče navoda K. M. da je bio pijan kada je došao ispred njegovog lokala, naveo je da on nikada u životu nije pio, niti ga je psovao, niti sve što je ovaj u svojim navodima kazao nije tačno. Tačno je da je nosio crnu torbicu u kojoj torbici nosi dokumenta, telefon i cigare, a oružje ne nosi jer mu to nije običaj, bez samo kada ide u lov. Nije tačno da se udario glavom o prozor i da je prilikom pada naletio na drvene klupe koje su pale na njega. Istakao je da K. M. nije bio na Sajmu u Budvi, nego da je bio na Njegušima i da ga je M. prvi udario šipkom sa ledja u predjelu glave desne strane, više prema uhu, od kojeg udarca je pao, a potom su nastavili obadvojica da ga udaraju šipkama i to metalnim, nakon čega je kada se osvijestio sjeo u kola i krenuo prema Cetinju. Pridružio se krivičnom gonjenju protiv okrivljenih i postavio je imovinskopravni zahtjev.</span>
</p>
<p class="p5"></p>
<p class="p7">
<span class="s1">         </span><span>Svjedok  M. D. u svom iskazu je istakla da se dana 06.08.2010.godine u popodnevnim časovima nalazila u restoranu Eko selo "Kadimi", vlasništvo M. K. iz Cetinja, u kojem je privremeno zaposlena u svojstvu konobarice. Negdje poslije 16,00 časova kada je u baštu ispred restorana došao gost koji je bio sam, a kojeg nezna po imenu i prezimenu, smo zna da je to lice dolazilo i desetak dana prije dogadjaja kada je od K. tražio neki novac u visini 300,00 eura, a koji novac mu je K. i dao. Lice joj je ostalo u sjećanju jer je poslije uzimanja novca ručao u restoranu, a zatim polomio nekoliko komada posuđa, a K. mu je rekao da više ne dolazi u restoran. Tog 06.08.2010.godine, prišla je tom licu i pitala ga da li želi nešto da naruči, a ovaj je naručio kafu i pitao je gdje je M.. Rekla mu je da je M. u drugom dijelu bašte sjedi, nakon čega joj je ovo lice reklo da kafu donese u taj dio bašte. Kada je skuvala kafu i krenula prema bočnim vratima restorana čula je, a i vidjela da M. glasno govori tom licu "molim te napusti restoran i imanje, ovo je moje vlasništvo, rekao sam ti da ne dolaziš". Vidjela je da su se počeli gurati, a zatim da to lice nekoliko puta udara Kadiju rukom u predjelu stomaka, a K. ga je odgurnuo prema bočnom zidu, nakon čega je puklo staklo na prozoru, i on je pao,  pa se odmah podigao. Pretpostavlja da je taj čovjek udario i polomio staklo na prozoru. Nakon nekoliko minuta kroz prozor je vidjela da se to lice udaljava prema vozilu. Zapazila je trag krvi na njegovoj glavi, ali nezna na kojem dijelu glave. Nije vidjela da je iko od članova porodice M. K. bio u bašti restorana u vrijeme konflikta. Nije vidjela da li je neko pokušao da ih razdvoji. Što se tiče sina M. K.  M. isti je negdje oko 11,00 časova toga dana dolazio u restoran i mišljenja je  da je poslije toga otišao sa Njeguša. Nakon tog incidenta M. je odmah mobilnim telefonom pozvao policiju, nakon čega je policija i došla. Poslije nekih 10 minuta M. K. je otišao sa svojim vozilom i nakon toga se nije vraćao u restoran. Po njenom kazivanju nije bilo drugih lica koja su učestvovala u ovom sukobu,a od gostiju bili su neki Rusi u restoranu ,kao i u bašti ,ali se radilo o prolaznim gostima ,tako da nezna identitet istih. Na kraju je dodala da nije vidjela da je iko udarao to lice, samo je vidjela da je to lice udarilo u staklo, nakon čega je palo.</span>
</p>
<p class="p7"></p>
<p class="p7">
<span>     Svjedok A. N. u svom iskazu je navela da je 2010.godine zajedno sa K. M. držala kućicu u Budvi na sajmu,a isti je kritičnog dana, kao i obično  došao da je zamjeni kao i svakodnevno ,u 13,00 časova ,kada je ona išla kući ,a K. M. i njen suprug su ostajali da rade.</span>
</p>
<p class="p7"></p>
<p class="p7">
<span>Svjedok A. D. u svom iskazu je naveo da je sa K. M. na sajmu u Budvi radio od 15 maja do prvog septembra 2010,godine ,te da zna da je ovaj dana 06.08.2010.godine ,oko 12,30 i 13,00 časova došao na posao ,kao i obično.Sjeća se da je istog u peridu izmedju 16,30 -17,00 časova pozvao otac ,da je bio ljut,ali nije znao razlog ,a tek sjutradan ga je upoznao sa dogadjajem.</span>
</p>
<p class="p7"></p>
<p class="p6">
<span>Svjedok V. P. u svom iskazu je naveo da već unazad 10 godina zajedno sa K. M. radi u Budvi, odnosno drži štand u blizini njegovog, a vezano za konkretni dogadjaj zna da je dana 06.08.2010.godine, bio na svom radnom mjestu, jer mu je sjutradan pričao o dogadjaju, odnosno da mu je otac imao nekih problema na Njegušima. </span>
</p>
<p class="p6">
<span>Koliko mu je poznato K. M. je dolazio na posao oko 12,00 do 13,00 časova, dok je siguran da isti nije napuštao svoje radno mjesto navedenog  dana. </span>
</p>
<p class="p5"></p>
<p class="p7">
<span>	Iz izvještaja ljekara specijaliste JZU KC CG Odjeljenje ORL br. protokola 1087,proizilazi da je dana 06.08.2010.godine prilikom pregleda ošt. P. Z. specijalista otorinolaringologije naveo da je na CT-u vidna fraktura zigomatične kosti desno.</span>
</p>
<p class="p7"></p>
<p class="p7">
<span>Iz  izvještaja ljekara specijaliste-hirurga JZU KC CG br. protokola 11271, proizilazi da je  dana 06.08.2010.godine ,u 20:03:46 časova pregledano lice P. Z. ,lice iz nasilja,koje je tučeno od strane dvije poznate osobe koje je zadobilo više udaraca po glavi i tijelu,koje je gubilo svijest, djelimično je rekonstruisao okolnosti povredjivanja,ali nije povraćao.Prilikom pregleda je bio svjestan, orjentisan, bez ubjedljivih znakova piramidne lateralizacije, a na glavi je konstatovana zigomatiko-temporalno nagnječina veličine 6x6 cm,više manjih nagnječina hematoma i oguljotina na glavi i grudnom kosu sa prednje i zadnje strane Postavljena dijagnoza je contusio capitis,commotio cerebri,fractura rami osis zygomatici dex.</span>
</p>
<p class="p7">
<span>Iz   izvještaja RTG nalaza KC CG - Centra za radiološku dijagnostiku ID br. 7227 od 06.08.2010 godine., proizilazi da je nakon RTG facijalnog masiva i nosne kosti kod ošt. P. Z. utvrdjeno da se ne dokazuje fraktura.</span>
</p>
<p class="p7"></p>
<p class="p7">
<span>Iz izvještaja CT nalaza KC CG Centra za radiološku dijagnostiku ID br. 10994, od 06.08.2010.godine proizilazi da je nakon pregleda endokranijuma P. Z. kod istog konstatovana fraktura ramusa zigomatične kosti desno.</span>
</p>
<p class="p7"></p>
<p class="p7">
<span>	Iz nalaza i mišljenja sudskog vještaka med.struke R. dr. S. posl. br. Ki. 63/10 od 14.10.2010.godine, sa dopunom datog nalaza i mišljenja isti posl.br. od 10.03.2011.godine, o vrsti i težini zadobijenih tjelesnih povreda ošt. P. Z. a nakon uvida u priloženu medicinsku dokumentaciju  proizilazi da prelom nastavka jagodične kosti desno ,koje povrede su nastupile udarcima tupom zamahnutom silom jakog inteziteta –metalne šipke predstavljaju teške tjelesne povrede.U dopuni datog nalaza i mišljenja od 10.03.2011.godine je pojasnio da prelom jagodične kosti desno i potres mozga koji je bolnički tretiran predstavljaju tešku tjelesnu povredu,dok brojne povrede sa hematomima i oguljotinama na glavi i prednjoj zadnjoj strani grudnog koša u zbiru daju tešku tjelesnu povredu.</span>
</p>
<p class="p7">
<span>     U svom iskazu neposredno na pretresu  je istakao da su povrede kod oštećenog nastale zamahnutom tupom silom velikog inteziteta (udarac metalnom ili drvenom šipkom,udarac pesnicom ili nogom).Pojasnio je da kada bi povrede bile nanijete oštrim predmetom moralo bi doći do prekida kontinuiteta kože,a u medicinskoj dokumentaciji se nalazi prelom nastavka jagodične kosti sa hematomom ,kao i brojnim hematomima na glavi i grudnom košu sprijeda i straga,a ovakve povrede su karakteristične za opštu  tuču.Istakao je i da teoretski postoji mogućnost da su povrede kod oštećenog nastale na način sto su mu klupe pale na glavu sa visine od dva metra i više,ali bi u tom slučaju tragovi na tijelu i glavi bili mnogo širi ,a ne prstasti kao otisak orudja kojim su nanesene.</span>
</p>
<p class="p7"></p>
<p class="p8">
<span>Iz nalaza i mišljenja sudskog vještaka medicinske struke iz oblasti sudske medicine Č. dr.D. proizilazi ,a što je proizašlo iz spisa da se predmetni događaj desio dana 06. 08. 2010. godine, oko 16,30 časova gdje je povrijeđen P. Z. Iz izvještaja ljekara specijaliste za ORL KC CG Podgorica vidi se da je P. Z. životnog doba u vrijeme predmetnog događaja 40 godina, pregledan od strane tog specijaliste na dan predmetnog događaja – 06. 08. 2010. godine gdje se navodi da na CT snimku je vidan prelom desne jagodične kosti, da je postavljen kraionio mandibularni zavoj (zavoj koji drži donju vilicu sa glavom), te mu je zakazana kontrola za sjutra u 10.00 časova na MFH ambulanti. Navedene su DG: rana razderotina u predjelu desne ušne školjke; prelom grane donje vilične kosti desno. Iz izvještaja ljekara specijliste hiruga Urgentnog centra KC CG Podgorica, vidi se da je P. Z. pregledan od strane tih ljekara (Dr. V. V. i Dr A. K.) na dan predmentog događaja, oko 20,00 časova gdje se navodi da se radi o licu iz nasilja, da je tučen od strane dvije poznate osobe, da je zadobio više udaraca po glavi i tijelu, da je izgubio svijest, a djelimično je rekonstruisao okolnosti povređivanja. Na pregledu je bio svjestan i orjentisan ,a na glavi u jagodičnom slepočnom predjelu nagnječina veličine 6 x 6 cm, više manjih nagnječina, krvnih podliva i oguljotina na glavi i grudnom košu sa prednje i zadnje strane. Ostali nalaz je bio uredan, pacijent je upućen specijalisti za ORL, a navedene su DG: nagnječenje glave, potres mozga, prelom grane desne jagodične kosti. Iz CT nalaza KC CG Podgorica od 06. 08. 2010. godine vidi se da je P. Z. snimana lobanja i kosti lica gdje je ustanovljen prelom grane jagodične kosti desno. Na osnovu ustanovljenog nalaza vještak je dala zaključak i mišljenje da je P. Z. u predmetom događaju, zadobio sledeće povrede: rana razderotina u predjelu desne ušne školjke; nagnječina u desnom jagodično slepočnom predjelu, promjera 6 x 6 cm; više manjih nagnječina, krvnih podliva i oguljotina na glavi i grudnom košu sa prednje i zadnje strane; prelom grane desne jagodične kosti.Povreda u vidu potresa mozga, objektivno se ne može prihvatiti.Navedene povrede, u vrijeme nanošenja, kvalifikuju se kao obična teška tjelesna povreda, jer je prelom jagodične kosti – obična teška tjelesna povreda. Sve ostale povrede, i pojedinačno i zbirno, kvalifikuju se kao laka tjelesna povreda, sem povrede u visini jagodične kosti – nagnječine koja je u vezi sa prelomom.To znači da je P. Z. u predmetnom događaju zadobio običnu tešku tjelesnu povredu.Sve navedene povrede nanesene su tupinom zamahnutog mehaničkog oruđa gdje spada šaka, stisnuta pesnica, šipka i druga tupa sredstva.Ne može se iskljujčiti mogućnsot da su neke od oguljotina u predjelu glave i grudnog koša nastale djelićima polomljenog stakla.Izjašnjavajući se na pitanje branioca da li se može izjasniti na navode odbrane optuženog u kojima stoji da je povreda jagodične kosti nastala na način pada klupe na oštećenog, vještak je istakla da se  isključuje mogućnost da je prelom jagodične kosti nastao na taj način, naime, isti je nastao direktnim udarcem tupinom zamahnutog mehaničkog oruđa. </span>
</p>
<p class="p9">
<span>Vještak ne isključuje mogućnost da su povrede mogle nastati i od jednog lica.</span>
</p>
<p class="p10"></p>
<p class="p8">
<span>Iz nalaza i mišljenja sudskog vještaka medicinske struke-neuropsihijatra G. Ž. proizilazi ,da na osnovu kazivanja optuženog,a kako se prikazuje u sudskim spisima da se optuženi K. M. nalazio u stanju afekta razdraženosti bijesa koji je mogao nastupiti zbog verbalne raspravke između njega i oštećenog  ,ali samo srednjeg stepena i koji je kod optuženog u pogledu uračunljivosti mogao dovesti do stanja smanjene sposobnosti shvatanja značaja dijela i upravljanja svojim postupcima na nivou smanjenja ,ali ne bitno.</span>
</p>
<p class="p7"></p>
<p class="p7">
<span>	U fotodokumentaciji UP Ispostave Cetinje br. 95/10 od 06.08.2010.godine, prikazan je bliži izgled lica mjesta na kojem se desila incidentna situacija u selu Njeguši ,u ugostiteljskom objektu ,Etno selu ,,Kadmi“.</span>
</p>
<p class="p7">
<span>Iz Izvještaja UP Ispostave Kotor br. 28-03 br. 245/11-206 od 19.01.2011.godine, iz KE za okr.  K. M. proizilazi da je isti osudjivan i to : presudom Opštinskog suda u Baru od 22.12.1988.godine, zbog krivičnog djela uvreda iz čl.  84. st. 1. u vezi čl. 91. st. 3. KZSRCG na novčanu kaznu u iznosu od 50.000,00 dinara, presudom Osnovnog suda u Cetinju K. 3/92 od 07.01.1993.godine, zbog krivičnog djela izazivanje opšte opasnosti iz čl. 176. st. 4 u vezi st. 1 i 3. KZSRCG na kaznu zatvora u trajanju od tri mjeseca, uslovno na jednu godinu, presudom Osnovnog suda u Cetinju K. 88/96 od 26.07.1996.godine, zbog krivičnog djela nedozvoljeno držanje oružja ili eksplozivnih materija iz čl. 204. st. 1. KZRCG na kaznu zatvora u  trajanju od 3 mjeseca, uslovno na jednu godinu, presudom Osnovnog suda u Cetinju K.br.1/2000 od 15.05.2000.godine, zbog krivičnog djela nedozvoljeno držanje oružja ili eksplozivnih materija iz čl. 204. st. 1. KZRCG na kaznu zatvora u trajanju od 6 mjeseci, uslovno na jednu godinu i presudom Višeg suda u Podgorici K.br. 9/99 od 28.11.2000.godine, zbog krivičnog djela ubistvo u pokušaju iz čl. 30. st. 1. KZRCG u vezi čl. 19. KZSRJ na kaznu zatvora u trajanju od 1 (jedne) godine i 6 mjeseci, i izvještaja UP Ispostave Cetinje, br. 02-245-145 od 21.01.2011.godine, dok </span><span class="s1">iz izvještaja iz KE</span><span> </span><span class="s1">za opt. K. M.,</span><span> proizilazi da je isti osudjivan i to: presudom Osnovnog suda u Cetinju posl.br. K. 126/2000 od 02.02.2001.godine, zbog krivičnotg djela ugrožavanje javnog saobraćaja iz čl. 172. KZRCG na kaznu  zatvora u trajanju od 2 mjeseca, uslovno na jednu godinu,  presudom Osnovnog suda u Cetinju, posl. br. K. 125/04 od 22.09.2006.godine, zbog krivičnog djela nasilničko ponašanje iz čl. 399. KZ CG na kaznu zatvora u trajanju od 2 mjeseca, uslovno na jednu godinu i presudom Osnovnog suda u Cetinju, posl.br. K.179/07 od 11.10.2007.godine, zbog krivičnog djela ugrožavanje opasnim orudjem pri tuči i svadji iz čl. 154. KZCG na kaznu zatvora u trajanju od 2 mjeseca, uslovno na jednu godinu.</span>
</p>
<p class="p6"></p>
<p class="p6">
<span>Analizirajući rezultate provedenog dokaznog postupka, te na osnovu savjesne  i brižljive ocjene svih provedenih dokaza pojedinačno i u svojoj ukupnosti , sud je nesumnjivo utvrdio da su opt.K. M. i K. M. počinili krivično djelo za koje se terete u vremenu, mjestu i na način bliže opisan dispozitivom ove presude, a ovo sa sledećih razloga:</span>
</p>
<p class="p6"></p>
<p class="p7">
<span>Naime, utvrđujući činjenice radi pravilnog određenja materijalnopravnog odnosa u ovoj krivičnopravnoj stvari sud je nesumnjivo utvrdio da su optuženi dana 06. avgusta 2010.godine, oko 16.30 časova u bašti ispred ugostiteljskog objekta Eko selo "Kadmi" u selu Njeguši, opština Cetinje, teško tjelesno povrijedili ošt. P. Z. iz Cetinja, na način što je okr. K. M. nakon krace prepirke sa ošt. P. Z.om, istog rukama odgurnuo u predjelu grudi i vrata, u kojem trenutku je ošt. P. Z.u sa ledja prišao i opt. K. M. koji mu je zadao jedan ujdarac  metalnom šipkom u predjelu glave, od kojeg udarca je oštećeni pao na tlo i dok se nalazio na tlu, obojica optuženih su mu zadali više udaraca metalnim šipkama u predjelu glave i tijela, nanoseći mu pri tom tešku tjelesnu povredu u vidu preloma nastavka jagodicne kosti desno i kontuzije nagnječenja glave-potresa mozga, kao i brojne povrede  sa hematomima i oguljotinama na glavi i prednjoj i zadnjoj strani grudnog koša.</span>
</p>
<p class="p7"></p>
<p class="p6">
<span>Sud je punu vjeru poklonio iskazu oštećenog P. Z. pa je takav njegov iskaz cijenjen kao logički skladan, jasan i uvjerljiv, a doveden u vezu sa nalazom i mišljenjem vještaka medicinske struke  i predmetnom medicinskom dokumentacijom o zadobijenim tjelesnim povredama, te priloženom fotodokumentacijom ,potvrđuje jasnu predstavu suda u pogledu odlučnih pravno relevantnih činjenica konkretnog slučaja.</span>
</p>
<p class="p6"></p>
<p class="p6">
<span>Kada se ima u vidu da je sud prihvatio prednje navedene dokaze ,onda se da jasno zaključiti da svjedoci M. D. koja je bila neposredni očevidac dogadjaja,te svjedoci A. D. A. N. i V. P. nijesu u svojim iskazima objektivno predstavili ono što im je poznato o dogadjaju,odn.isti u svojim iskazima slijede odbranu optuženih kako bi olakšali njihov krivičnopravni položaj,a usled prijateljskog odnosa sa istim.Ovo sa razloga što svjedoci A. D. A. N. i V. P. se do detalja navodno sjećaju što se tačno dešavalo kritičnog dana, bez obzira na protek vremena,svjedokinja A. N. je navodno sigurna da je opt. K. M. bio na svom radnom mjestu od 13,00 do 01,00 časova iako je ona radno mjesto napustila u 13,00 časova ,dok njen suprug se sjeća da je opt.K. M. čak dobio poziv od svog oca,nakon čega je bio ljut ,a razlog mu je objasnio sjutradan,dok je opt.K. M. sam istakao u navodima svoje odbrane da su on i otac pričali o poslu,a da mu je tek onako pomenuo da je dolazio oštećeni.Nadalje,svjedokinja M. se nadovezuje očigledno na odbrane optuženih,jer navodno nije vidjela da je optuženi oštećenom nanosio tjelesne povrede metalnom šipkom,ali je vidjela da je oštećeni udario optuženog K. M. (niti jedan dokaz da je opt.zadobio udarac od oštećenog sudu nije priložen) , nakon čega ga je ovaj odgurnuo,a po njenom mišljenju opt.K. M. nije bio prisutan za to vrijeme jer je u 11,00 časova posao za Budvu.</span>
</p>
<p class="p6"></p>
<p class="p6">
<span>Cijeneći odbranu optuženih, sud je našao da je ista činjenično neutemeljena, kao takva neosnovana, iz razloga što je protivurječna provedenim dokazima  na glavnom pretresu.</span>
</p>
<p class="p6"></p>
<p class="p6">
<span>Dati navodi odbrane optuženih su protivni činjenici, koju je ovaj sud utvrdio saslušanjem oštećenog i u suprotnosti sa nalazom i mišljenjem sudskog vještaka medicinske struke koji je  u svojim pojašnjenjima na glavnom pretresu jasno objasnio način i mehanizam nastanka povreda kod oštećenog ,tj.iako je ostavio teoretsku mogućnost da su povrede kod oštećenog mogle biti nanijete na način kako je to predstavio optuženi K. M. dao je obrazloženje o svojim sumnjama o mogućnošću nastanka povreda na takav način,jer kako je naveo kada bi povrede bile nanijete oštrim predmetom moralo bi doći do prekida kontinuiteta kože ,a povrede koje su konstatovane kod oštećenog su karakteristične za opštu tuču,a i tragovi na glavi i tijelu bili bi mnogo širi ,a ne prstasti kao otisak orudja kojim su nanesene. Sud je angažovao i sudskog vještaka medicinske struke iz oblasti sudske medicine č. D. koja se podrobnije osvrnula na vrstu i mehanizan nastalih poreda kod oštećenog.Ista je u potpunosti isključila mogućnost nastalih povreda kod oštećenog na način kako je to predstavio optuženi,i sud je takav njen iskaz kao uže stručni u cjelosti prihvatio .  Odbranu optuženog K. M. opovrgava i priložena fotodokumentacija koja je izradjena od strane UP Ispostave Cetinje povodom predmetnog dogadjaja ,a iz koje se jasno vidi da nema nasloženih klupa jedne na drugu,odn.vide se klupa  i sto koji su postavljeni za sjedenje.</span>
</p>
<p class="p6">
<span>Istovremeno,svjedok M. D. u svom iskazu je navela da je oštećeni,a nakon što ga je optuženi K. M. odgurnuo udario u prozor i polomio staklo,ali da je odmah ustao i pošao ka vozilu,dok K. M. u svojoj odbrani navodi da je on taj koji je sklanjao klupe sa oštećenog,pomogao mu da ustane i ispratio ga do vozila ,što je posve neuvjerljivo i što kod  suda stvara ocjenu da je odbrana optuženih,kako je već i navedeno   sračunata na izbjegavanje  krivičnopravne odgovornosti.</span>
</p>
<p class="p6"></p>
<p class="p7">
<span>Sud nije mogao prihvatiti  navode branioca da je optuženi K. M. konkretnom  prilikom postupao u nužnoj odbrani, kako bi odbranio sebe od napada oštećenog,te da opt. K. M. nije ni bio prisutan kada se dogadjaj odigrao, obzirom da je dokazni postupak potvrdio da je optuženi K. M. upravo taj , koji je kao i opt. K. M. neposredno, i samostalno preduzeo radnju izvršenja predmetnog krivičnog djela,odn.isti odgovornost za dogadjaj želi da prebaci na oštećenog ,a kako je to sud već naveo nema niti jednog relevantnog dokaza koji bi potkrijepio takve tvrdnje. </span>
</p>
<p class="p6"></p>
<p class="p6">
<span>Podvodeći utvrđeno činjenično stanje pod odgovarajuće propise krivično- materijalnog prava, izvodi se jasan pravni zaključak da su se radnje optuženog K. M. sastojale u odguravanju rukama u predjelu vrata i grudi oštećenog,nakon kraće prepirke,a radnje opt.K. M. u zadavanju udaraca metalnom šipkom u predjelu glave ,te kada je oštećeni pao na tlo obadvojica optuženih su mu zadali više udaraca metalnim šipkama u predjelu glave i tijela ,pri čemu su bili svjesni da preduzimaju djelatnost kojom se može povrijediti tjelesni integritet oštećenog,što su i htjeli. Pritom, u konkretnom slučaju, nastupjele su posljedice kod oštećenog manifestovane nanesenom teškom tjelesnom povredom.</span>
</p>
<p class="p6"></p>
<p class="p6">
<span>Dakle, cijeneći elemente bića počinjenog djela, sud izvodi jasan zaključak da se u radnjama optuženih i nastupjelim posljedicama, stiču sva objektivna obilježja bića krivičnog djela  teška tjelesna povreda iz čl.151.st.1.KZ-a, pri čemu je sud cijeneći subjektivan odnos optuženih prema konkretnom krivičnom djelu utvrdio njihov direktan umišljaj,obzirom da su obadvojica optuženih bili svjesni svog djela i htjeli su njegovo izvršenje.</span>
</p>
<p class="p6"></p>
<p class="p7">
<span>Nadalje, sud cijeni da su optuženi K. M. i K. M. učestvovanjem u radnji izvršenja, sa umišljajem zajednički izvršili predmetno krivično djelo,(</span><span class="s3"> kod obojice optuženih je postojao jedinstveni umišljaj da tuku oštećenog, a time i na htjenje nastupanja zabranjene posljedice).</span><span>te su u konkretnom slučaju optuženi saglasno čl.23.st.2.Krivičnog zakonika postupali kao saizvršioci.</span>
</p>
<p class="p7"></p>
<p class="p7">
<span>Sudski veštak medicinske struke G. Ž. je u svom nalazu pojasnio da i u slučaju da sud prihvati odbranu optuženog da su radnje koje je preduzete od strane optuženog samo reakcija na ponašanje oštećenog ,njegova uračunljivost nebi bila bitno smanjena.Sud je prihvatio dati nalaz i mišljenje vještaka,kao jasan stručan i objektivan.</span>
</p>
<p class="p7"></p>
<p class="p6">
<span>Prilikom utvrdjivanja vrste i visine kazne koju će izreći optuženim cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog K. M.  našao da se radi o starijem čovjeku,a na strani optuženog K. M. da se radi o porodičnoj osobi-oženjen,otac maloljetne djece  , dok je od otežavajućih  okolnosti van bitnih obilježja krivičnog djela u pitanju na strani obojice optuženih  našao raniju osuđivanost.</span>
</p>
<p class="p6"></p>
<p class="p6">
<span>Sud je prema optuženim primijenio institut ublaženja kazne shodno čl. 45 i 46. KZ-a, smatrajući ove olakšavajuće okolnosti kao osobito olakšavajuće ,te je optuženim za konkretno krivično djelo izrekao kaznu zatvora u trajanju od po 3 mjeseca ispod zakonskog minimuma od šest mjeseci, uz uvjerenje suda da će se i sa ovako utvrdjenom kaznom u konkretnom slučaju postići svrha kažnjavanja predvidjena čl. 32. Krivičnog  zakonika,a pritom cijeneći činjenicu da nakon ovog dogadjaja nije bilo incidentnih situacija.</span>
</p>
<p class="p6"></p>
<p class="p6">
<span>Sud je mišljenja da će  sa utvrđenom kaznom kao u konkretnom slučaju biti ostvarena i  opšta svrha krivičnih sankcija propisana čl.4.KZ-a.</span>
</p>
<p class="p7"></p>
<p class="p7">
<span>Shodno čl.51.KZ-a opt. K. M. i K. M.  se ima u izrečenu kaznu uračunati vrijeme lišenja slobode od 09.08.2010.godine do 10.08.2010.godine, dok preostali dio kazne imaju izdržati po pravosnažnosti presude.</span>
</p>
<p class="p7"></p>
<p class="p6">
<span>Shodno čl.226-229 ZKP-a optuženi su dužni da na ime  troškova  krivičnog postupka uplate iznos od po 154,75 eura na ime nagrade vještaka medicinske struke, R. S. Č. dr.D. i G. dr.Ž. ,te na ime troškova paušala iznos od po 30,00 eura na blagajni ovog suda u roku od 15 dana po pravosnažnosti presude koji je sud odredio uzimajući u obzir konkretan slučaj,trajanje postupka i imovne prilike optuženih.</span>
</p>
<p class="p6"></p>
<p class="p6">
<span> Shodno čl.239. ZKP-a oštećeni je radi ostvarenja svog imovinskopravnog zahtjeva upućen na redovnu parnicu.</span>
</p>
<p class="p6"></p>
<p class="p7">
<span>Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p7"></p>
<p class="p11">
<span class="s2">OSNOVNI SUD U CETINJU</span>
</p>
<p class="p11">
<span class="s4">Dana 12.07.2013.godine</span>
</p>
<p class="p7">
<span class="s2">Zapisničar, 					                                          S u d i j a</span>
</p>
<p class="p7">
<span class="s1">Martinovć Aleksandra 					               Marija Ćupić s.r.</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span class="s2">PRAVNA POUKA</span><span>:</span>
</p>
<p class="p7">
<span>Protiv ove presude može se izjaviti žalba u </span>
</p>
<p class="p7">
<span>roku od 15 dana  od dana prijema Višem sudu </span>
</p>
<p class="p7">
<span>u Podgorici a preko ovog Suda.</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p12"></p>
<p class="p12"></p>


</body>
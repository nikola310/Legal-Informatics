<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 96/2015</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični,u vijeću sastavljenom od sudije Tabaš Predraga, kao predsjednika vijeća, sudije Popović Mirjane i Šoškić Ljiljane, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog P. V., koga brani  C. M., advokat iz P..., zbog krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore  u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 54/15 od 19.10.2015. godine, koju je na glavnom pretresu zastupao Željko Tomković – državni tužilac u VDT u Podgorici, nakon održanog glavnog i javnog pretresa dana 03.02.2016. godine, u prisustvu zastupnika optužbe, optuženog i njegovog branioca, dana 22.02.2016. godine, donio i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P  R  E  S  U  D U</span>
</p>
<p>&nbsp;</p>
<p>
<span class="span1">Optuženi: P. V., zvani "V.", JMBG ..., od oca G. i majke A., rodjena P., rodjen .... godine u S...-Republika A..., sa prebivalištem u T..., državljanin Republike A..., nezaposlen, neoženjen, bez djece, završio četiri razreda osnovne škole, srednjeg imovnog stanja, osudjivan i to: presudom Osnovnog suda u Podgorici, zbog krivičnog djela učestvovanje u tuči iz čl. 153. KZ CG i osudjen na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 08.06.2015. godine, izmedju 09,00-10,00 časova, u Tuzima, s umišljajem pokušao da liši života oštećenog B. R., na način što je iz pištolja nepoznate marke i fabričkog broja, kalibra 6,35 mm, ispalio više projektila u pravcu oštećenog, od kojih su ga dva pogodila, iako je bio svjestan da na taj način oštećenog može lišiti života, pa je to i htio, kojom prilikom je oštećeni zadobio tešku tjelesnu poredu u vidu strijelne rane-prosreline, sa ulaznom ranom u predjelu lijeve dojke koja se kanalom nastavlja kroz potkožno meko tkivo i završava izlaznom ranom u predjelu predje pazušne linije na granici lijevog dojkinog predjela i lijeve pazušne jame, te ponovo olučasto, u vidu strijelnog okrznuća, povredjuje gornju trećinu prednje strane lijeve nadlaktice i strijelnu ranu-ustrelinu, sa ulaznom ranom u predjelu desne bočne strane grudnog koša u zadnjoj pazušnoj liniji, koja se kanalom nastavlja i završava u mekim tkivima desnog lopatičnog predjela, kojom prilikom je optuženi P. V. navedeni pištolj suprotno odredbama člana 5. st. 2. i člana 33. st. 1. Zakona o oružju ("Sl. list CG" br. 10/2015), neovlašćeno držao i neovlašćeno nosio na javnom mjestu, bez odgovarajuće isprave o oružju, iako je bio svjestan da postupa neovlašćeno i protivpravno, pa je to iz htio,</span>
</p>
<p>&nbsp;</p>
<p>
<span class="span1">                            - čime je izvršio krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih odredbi, te odredbi čl. 4,5,6,7,8,14,15,32,36, 42., a u odnosu na krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore i primjenom čl. 45. i 46. Krivičnog zakonika Crne Gore, shodno odredbi čl. 48. st. 1. Krivičnog zakonika, prethodno</span>
</p>
<p style="text-align:center;">
<span class="span1">UTVRDJUJE</span>
</p>
<p>
<span class="span1">- za krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, kaznu zatvora u trajanju od 2 (dvije) godine i 6 (šest) mjeseci.</span>
</p>
<p>&nbsp;</p>
<p>
<span class="span1">- za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih odredbi, te odredbi čl. 48. st. 2. tačka 2. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 2 (dvije) godine i 8 (osam) mjeseci, u koju kaznu mu se uračunava vrijeme provedeno u pritvoru, počev od 09.06.2016. godine od 17,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala ovom sudu, plati novčani iznos od 100,00 eura, te na ime ostalih troškova plati novčani iznos od 159,5 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.54/15 od 19.10.2015.godine,</span><span class="span1"> </span><span class="span1">optuženom P. V., stavljeno je na teret izvršenje krivičnog djela ubistvo u pokušaju iz čl. 143. u vezi čl. 20 Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1 Krivičnog zakonika Crne Gore, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi P. V. </span><span class="span1">u prethodnom postupku, na zapisniku o saslušanju osumnjičenog pred VDT Podgorica, Kt.br. 54/15 od 09.07.2015.godine, ne priznaje izvršenje krivičnih djela stavljenih mu na teret i u svoju odbranu je naveo, da je dana 08.06.2015.godine, oko 09,00 časova, krenuo svojim vozilom marke „M...“, reg. oznaka P..., od kuće u pravcu Podgorice, da se u blizini gimnazije mimoišao sa putničkim vozilom marke „G...“, bijele boje, kojim je upravljao B. R., nakon čega se B. odmah polukružno okrenuo svojim vozilom i kada se nalazio u blizini nekadašnjeg pogona „Titeks“, B. R. se sa svojim vozilom, zaustavio pored njega sa lijeve strane i obratio mu se riječima: „sad ću da te ubijem“, a odmah potom se i sagnuo da dohvati </span><span class="span1">nešto ispod sjedišta, zbog čega se on uplašio, jer je pomislio da će B. da izvadi pištolj i puca u njega, pa je on izvadio pištolj koji je držao u „kaseti“ od vozila i ispalio dva metka u pravcu B. R..  Dalje je neveo, da mu namjera nije bila da B. liši žviota, već da se odbrani od njega, da u početku nije znao da ga je pogodio, nakon čega je vozilom krenuo u pravcu Mataguža, a zatim i naselje Zelenika, gdje je ostavio vozilo, da bi se istog dana oko 16,00 časova predao policiji. Dalje je naveo i objasnio, da je B. R. poznavao samo iz vidjenja, da je sa njim ranije imao sukob ispred kuće D. D., u kojem sukobu su prisustvovali izvjesni Đ. i još neki momci, te da su tom prilikom njega i D. D. napali B. i ti momci koji su bili sa njim u društvu, u kom dogadjaju je zadobio i tjelesne povrede, zbog čega mu je i ukazivana ljekarska pomoć u Kliničkom cenutru. Objasnio je, da se zbog svega toga osjećao ugroženim, jer su mu ta lica prijetila, a od majke je saznao, da joj je jedan čovjek rekao, da će ga B. ili Đ., nije bio siguran ubiti ili prebiti, što je bio razlog da nabavi pištolj. Dalje je naveo, da se petnaestak dana prije dogadjaja dok se vozilom kretao prema Podgorici, iz suprotnog smjera naišao B. R. sa vozilom "G..." crne boje i prilikom mimoilaska prešao u njegovu saobraćajnu traku, zbog čega je on morao da skrene udesno kako bi izbjegao sudar, a što se desilo i tri mjeseca prije dogadjaja u Tuzima. Dalje je naveo, da su B. R. i momak koji se preziva Đ. vozilom marke "A..." prije kritičnog dogadjaja kružili oko njegove kuće, pokušavajući na taj način da ga zaplaše, da su ga prilikom susreta provocirali na razne načine, govoreći mu da će da ga izbiju, ubiju, psovali ga i vrijedjali, ali da se on uzdružavao od reagovanja i te prijetnje nikome nije prijavio. </span>
</p>
<p>&nbsp;</p>
<p>
<span class="span1">Na glavnom pretresu optuženi P. V. je ponovio svoju odbranu iz prethodnog postupka, s tim što je dodao i objasnio,</span><span class="span1"> </span><span class="span1">da je pištolj iz koga je pucao na B. R. nabavio nekih mjesec dana prije kritičnog dogadjaja radi svoje bezbjednosti, jer je dobijao prijetnje od porodice B. i taj pištolj je držao u automobilu. Nije znao da objasni, o kojoj marki pištolja se radi, osim da je malog kalibra i male veličine, za koji pištolj nije imao dozvolu i koji je kupio na crnom tržištu, znajući pritom da se pištolj mora registrovati i ne može posjedovati bez dozvole.</span>
</p>
<p>&nbsp;</p>
<p>
<span class="span1">Branilac optuženog P. V. je u završnoj riječi navela, da smatra da njen branjenik nije počinio krivična djela koja su mu optužnicom stavljena na teret, već naprotiv, iz okolnosti konkretnog slučaja proizilazi, da je optuženi postupao u nužnoj odbrani, predlažući sudu da ga oslobodi od optužbe, s tim da ukoliko sud bude drugačijeg mišljenja i nadje da je optuženi kriv za djela koja su mu stavljena na teret, cijeni sve olakšavajuće okolnosti na strani optuženog i istog što blaže kazni.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca izražavajući žaljenje i kajanje što je do predmetnog događaja i došlo.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenog B. R., saslušao svjedoka B. K. i P. A., na saglasan predlog stranaka pročitao iskaze svjedoka Lj. Z., D. D., U. Đ., Đ. D., U. Lj., i V. B., dati u prethodnom postupku, pročitao zapisnik o uviđaju Uprave policije CB Podgorica Ku.br.426/15 od 08.06.2015.godine i izvršio uvid u fotodokumentaciju Uprave policije CB Podgorica od 08.06.2015.godine koji je sastavni dio zapisnika, pročitao tri izvještaja Uprave policije CB Podgorica broj knjiga uviđaja 1717/15,1724/15 i 1736/15 od 08.06.2015.godine, o kriminalističkom pregledu lica mjesta i uzrokovanju tragova, pročitao izvještaj ljekara KC CG broj protokola 11008 od 08.06.2015.godine na ime oštećenog i otpusna lista Centra za grudnu hirurgiju KC CG na ime oštećenog, pročitao nalaz i mišljenje vještaka sudske </span><span class="span1">medicine dr R. N. od 15.06.2015.godine,</span><span class="span1"> te neposredno saslušao vještaka sudske medicine dr R. N. na glavnom pretresu dana </span><span class="span1">03.02.2016.godine, pročitao izvještaj o balističkom vještačenju Forenzičkog centra u Danilovgradu broj 2879-1/15 sačinjenog po vještaku balističaru B. B., te neposredno saslušao vještaka balističke struke na glavnom pretresu dana 03.02.2016.godine, pročitao izvještaj Forenzičkog centra u Danilovgradu broj 2880/15 po vještačenju GSR čestica, pročitao izvještaj Forenzičkog centra u Danilovgradu broj 2881/15 o vještačenju daljine pucanja, pročitao izvještaj Forenzičkog centra u Danilovgradu broj 2883/15 o vještačenju prisustva barutnih čestica, pročitao izvještaj Forenzičkog centra u Danilovgradu broj 2882-1/15 o trasološkom vještačenju, pročitao službenu zabilješku Uprave policije CB Podgorica Ku.br.426/15 od 09.06.2015.godine, sačinjen od strane policijskih službenika M. M. i P. Đ., pročitao potvrdu o privremeno oduzetim predmetima Uprave policije CB Podgorica od 09.06.2015. godine na ime optuženog P. V., pročitao potvrdu o privremeno oduzetim predmetima Uprave policije CB  Podgorica od 08.06.2015.godine, na ime lica V. B., pročitao informaciju Forenzičkog centra u Danilovgradu broj 244/15-2-2878 od 24.09.2015.godine.</span>
</p>
<p>&nbsp;</p>
<p>
<span class="span1">Svjedok oštećeni R. B.,</span><span class="span1"> je u svom iskazu kako u prethodnom postupku, tako i na glavnom pretresu naveo, da je dana 08.06.2015. godine oko 09,30 časova, svojim vozilom “G...”, reg.oznaka PG..., od kuće krenuo ka Podgorici. Kada se nalazio između pijace i ambulante Hitne pomoći, odnosno u blizini prodavnice namještaja “Don”, zbog gužve u saobraćaju stao je svojim vozilom, čekajući da vozila ispred njega nastave sa kretanjem. Tom prilikom primijetio je, da se sa njegove desne strane, nalazi  jedno vozilo bijele boje parkirano na makadamskom proširenju, na udaljenosti od njegovog vozila 1,5-2 metra i kako u vozilu sjedi jedno lice, koje je kroz otvoren prozor u njegovom pravcu ispalilo 3-4metka, koji meci su ga pogodili u predjelu lijeve strane grudnog koša i u predjelu desne plećke. Dalje je naveo, da je to lice koje je pucalo u njega, odmah vozilom krenuo u rikverc, u suprotnom smjeru, uputivši se u pravcu Božaja, dok je on krenuo ka Urgentnom centru, ali mu je u toku vožnje pozlilo, pa je kod crkve okrenuo vozilo i pošao do ambulante u Tuzima, gdje mu je ukazana ljekarska pomoć, nakon čega je vozilom službe Hitne pomoći prevezen do Kliničkog centra Crne Gore, gdje je zadržan radi daljeg liječenja. Objasnio je, da optuženog P. V. ne poznaje, da između njih dvojice nikada nije bilo prepirke ili svađe, ali mu je poznato, da je njegov brat K. koji je bio u društvu za Đ. D. i D. D., 7-8 mjeseci prije predmetnog događaja, imao sukob u blizini Auto centra “Rokšped” u Tuzima sa optuženim. Dalje je objasnio, da je vozilo marke “G...” reg. oznake PG... njegovo vlasništvo, ali da osim njega to vozilo koristi i njegov brat K.. </span><span class="span1">Kao oštećeni nije se pridružio krivičnom gonjenju protiv optuženog, niti je u odnosu na njega postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok P. A. je u svom iskazu datom na glavnom pretresu dana 09.12.2015.godine navela, da nema nikakvih saznanja vezano za događaj koji se desio rano izjutra 08. juna 2015. godine. Dalje je navela, da je u avgustu 2014. godine, njen sin – V. bio na rođendanu kod druga i da se kući vratio oko 4,30 časova izjutra, kada je primjetila da mu je razbijena glava i povrijeđena ruka, pa ga je pitala šta mu se desilo, ali joj V. nije htio reći. Dalje je navela je, da joj je kasnije jedna žena u Tuzima ispričala, da su se šestorica momaka tukla sa V. i još jednim momkom ispred Dž. kafane i da je za 5 minuta došlo još 30-oro, da bi joj nakon toga, u kuću došla jedna žena iz Tuzi, koja joj je rekla da Malisori hoće da ubiju V., jer je u tuči branio Muslimane. Objasnila je, da je jednom prilikom kada je sa V. išla u grad, jedno vozilo zalijetalo kao da će da ih </span><span class="span1">udari, kao i još  jednom prilikom na Tuškom putu, kada je iz suprotnog smjera naišlo vozilo, stalo pored njih, nakon čega je čovjek iz tog vozila počeo da ih psuje, a kojeg čovjeka je kasnije vidjela u Tužilaštvu, i saznala da je to B. R..</span>
</p>
<p>&nbsp;</p>
<p>
<span class="span1">Svjedok B. K., je u svom iskazu </span><span class="span1">u prethodnom postupku na zapisniku o saslušanju svjedoka</span><span class="span1"> Kti. br. 30/15 od 21.08.2015. godine naveo, da ga je dana 08.06.2015.godine oko 09,00 časova, pozvao brat R., koji mu je rekao da brzo dođe u ambulantu u Tuzima jer su ga ranili. Dolaskom ispred ambulante primijetio je parkirano R. vozilo marke “G...” bijele boje, reg. oznake PG.... Po ulasku u ambulantu, zatekao je R. krvavog. Pitao ga je pitao što se desilo i ko je pucao u njega, ali R. nije znao da mu kaže, osim da je na njega pucao neko iz  jednog bijelog vozila. Dalje je naveo, da je nedugo zatim sa dva službenika policije pošao do R. vozila kako bi prisustvovao pregledu, nakon čega je vidio da je R. vozilom Hitne pomoći prevezen u Klinički centar, gdje je zadržan na liječenju. Objasnio je da poznaje optuženog P. V., da je sa njim dana 15.08.2014. godine, u blizini kuće D. D., došlo do tuče u kojoj su učestvovali, s jedne strane on i Đ. D., a sa druge strane D. D. i P. V., da je povodom tog događaja saslušavan kao osumnjičeni u Osnovnom državnom tužilaštvu, te da mu nije poznato da je njegov brat R. imao bilo kakav sukob sa P. V..</span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovio svoj iskaz iz prethodnog postupka, s tim što je dodao i objasnio, da se nakon sukoba koji se dogodio 15.08.2014. godine, sa optuženim srijetao u prolazu, odnosno da su se mimoilazili kolima, ali da u tim prilikama medju njima nije bilo nikakvih problema. </span>
</p>
<p>&nbsp;</p>
<p>
<span class="span1">Svjedok Lj. Z. u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br.30/15 od 21.08.2015. godine naveo, da se dana 08.06.2015. godine, nalazio na pijaci u Tuzima, gdje se bavi prodajom motornog ulja, zajedno sa P. M., bratom optuženog P. V., da bi negdje oko 10,00 časova, od svog oca čuo, da je tog jutra bila pucnjava u Tuzima. Dalje je naveo, da je nakon izvjesnog vremena P. M. dobio poziv od svog brata V.,  nakon kojeg razgovora mu je M. saopštio, da je V. imao neku svađu, ali da je po M. izrazu lica primijetio da nešto nije u redu. Kako M. nije imao računa na telefonu, tražio je od njega, da mu posudi telefon kako bi pozvao V., koji je tražio od M. da pođe kući, što je on i učinio zajedno sa nekim rođakom. Objasnio je da je čuo od nekih lica da su P. V. i B. R. ranije imali neki sukob, ali ne zna povodom čega.</span>
</p>
<p>&nbsp;</p>
<p>
<span class="span1">Svjedok D. D. u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br.30/15 od 24.08.2015. godine naveo, da nema neposrednih saznanja vezano za predmetni dogadjaj. Objasnio je, da P.V. poznaje desetak godina unazad, obzirom da se V. družio sa njegovim bratom K., te da je optuženi često dolazio kod njega u servis, dok je B. R. poznavao samo iz viđenja. Dalje je naveo i objasnio, da je dana 15.08.2014. godine, ispred njegove kuće u Tuzima, došlo do svađe i tuče, u kojoj tuči je učestvovalo više lica, i to Đ. D., K. B., U. Lj. i njegov brat sa jedne strane i njega sa druge strane, s tim što P. V. koji je bio u njegovom društvu nije učestvovao u tuči. Objasnio je da je on tom prilikom bio napadnut. A nakon tog dogadjaja, u više navrata je dolazilo do sukoba  između P. V. s jedne strane i B. R. i B. K. sa druge strane. Iz razloga, što su braća B. zajedno sa Đ. D., tri godine unazad u više navrata maltretirali njega i njegovog brata K.. Dalje je naveo, da su braća B. prije predmetnog dogadjaja prijetili optuženom P. V. da će </span><span class="span1">ga ubiti, kao i njemu i bratu K. i da su oni to u više navrata prijavljivali policiji, a da mu je jednom prilikom P. V. u razgovoru rekao, da je kupio pištolj kako bi se odbranio od braća B.. </span>
</p>
<p>&nbsp;</p>
<p>
<span class="span1">Svjedok U. Đ. u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br.30/15 od 24.08.2015. godine naveo, da nema neposrednih saznanja povodom predmetnog događaja, da se dana 08.06.2015. godine, kada je došlo do upotrebe vatrenog oružja, nalazio u svojoj kući u selu K.... Dalje je naveo i bjasnio, da P. V. ne poznaje dok B. R. poznaje iz viđenja, te da je dana 15.08.2014. godine, dok se nalazio u svom vozilu marke „A.“, podgoričkih registarskih oznaka, zajedno sa bratom Lj., stricem Lj., bratom od tetke Lj. L., sestrom od strica V. primijetio neku gužvu i zaustavio vozilo. Tom prilikom vidio je jedno lice, za koje je kasnije saznao da se zove P. V., na oko 15 metara od vozila,  kako držeći neki predmet u ruci ide u pravcu Đ. D. i B.K., zbog čega je odmah vozilom krenuo u pravcu Tuzi.  </span>
</p>
<p>&nbsp;</p>
<p>
<span class="span1">Svjedok Đ. D. u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br.30/15 od 21.08.2015. godine naveo, da nema neposrednih saznanja povodom predmetnog događaja, da se dana 08.06.2015. godine, kada je u Tuzima došlo do upotrebe vatrenog oružja, nalazio u Detroitu, u Sjedinjenim Američkim državama. Dalje je naveo, da poznaje P. V. i B. R., ali da mu nije poznato da su oni bili u nekoj svađi odnosno da su imali nekih sukoba. Objasnio je da je dana 15.08.2014. godine u Tuzima došlo do tuče više lica u kojoj tuči je učestvovao zajedno sa B. K. na jednoj strani, dok su sa druge strane u tuči učestvovali D. D. i P. V., zbog čega se vodio neki postupak pred Tužilaštvom, u kojem on nije učestvovao, jer je bio u Americi.</span>
</p>
<p>&nbsp;</p>
<p>
<span class="span1">Svjedok U. Lj. je u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br. 30/15 od 21.08.2015.godine naveo, da nema neposrednih saznanja povodom predmetnog događaja, da se dana 08.06.2015. godine, kada je došlo do upotrebe vatrenog oružja, obzirom da se toga dana nalazio u svojoj kući, u selu K.... Dalje je naveo, da P. V. i B. R. poznaje iz viđenja, ali da mu nije poznato da  su oni bili u sukobu. Objasnio je da je povodom događaja koji se desio dana 15.08.2014. godine, saslušavan u svojstvu osumnjičenog lica pred Osnovnovnim državnim tužilaštvom u Podgorici, a povdom tuče u kojoj su učestvovali Đ. D. i B. K., koju tuču je posmatrao iza automobila svoga brata U. Đ., kojom prilikom je vidio i optuženog P. V. koji nije učestvovao u tuči. </span>
</p>
<p>&nbsp;</p>
<p>
<span class="span1">Svjedok B. V.</span><span class="span2"> </span><span class="span1">u svom iskazu datom u prethodnom postupku na zapisniku o saslušanju svjedoka pred VDT Podgorica Kti.br.30/15 od 21.08.2015. godine, naveo  da je dan 08.06.2015. godine između 10,00 i 11,00 časova, očevim vozilom marke „G...“ reg. oznaka PG., krenuo prema centru Tuzi, te da je prolazeći pored ambulante u Tuzima, primijetio uplakanog B. K., zbog čega je zaustavio vozilo, prišao mu i pitao ga šta se desilo, kada mu je K. mu je rekao da je neko pucao na njegovog brata R. i da je ranjen. Dalje je naveo, da se tu zadržao do dolaska vozila Hitne pomoći, kojima je R. prevezen u Urgentni blok, nakon čega je i on krenuo ka Urgentnom kako bi se interesovao za R. zdravlje. Objasnio je, da optuženog P. V. ne poznaje i da mu nije poznato, da je B. R. imao sukob sa njim.</span>
</p>
<p>&nbsp;</p>
<p>
<span class="span1">Iz sadržine Zapisnika o uviđaju Uprave policije CB Podgorica Ku.br. 426/15 od 09.06.2015. godine, proizilazi da je isti sačinjen povodom izlaska na mjestu dogadjaja, gdje je po obavještenju dana 08.06.2015. godine, oko 09,40 časova, došlo do upotrebe vatrenog oružja, kojom prilikom je povrede od projetkila zadobilo lice B. R.. Lice mjesta su prostorije Doma zdravlja Tuzi, ispred kojeg je sa lijeve strane magistralnog puta Tuzi-Božaj zatečeno p.m.v. marke "G...", reg. oznake PG ... bijele boje, vlasništvo povrijedjenog B. R., prednjim dijelom okrenuto u pravcu Božaja. Vizuelnim pregledom spoljašnjosti vozila na istom nijesu uočena oštećenja, nakon čega je to vozilo, specijalnim vozilom "Pauk" prevezeno na parking CB Podgorica. Širim pregledom lica mjesta nijesu pronadjeni tragovi i predmeti iz predmetnog dogadjaja, dok je u prostorijama Doma zdravlja Tuzi izuzet jedan projektil, koji je provrijedjeni B. R. predao medicinskom osoblju. Izuzeti si u garderoba povrijedjenog B. R. i to: teksas bermude sa kaišem, majica kratkih rukava, veš, čarape i par patika, dok su na Odjeljenju grudne hirurgije KC CG sa šaka oštećenog izuzeti tzv. „SEM“ stubići, radi utvrđivanja prisustva GSR čestica</span><span class="span1">. Lice mjesta je fotografisano. Bliži izgled lica mjesta, prikazan je u fotodokumentaciji Upravi policije CB Podgorica od 08.06.2015. godine, u koji je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz tri Izvještaja Uprave policije CB Podgorica, broj knjiga uviđaja 1717/15, 1724/15 i 1736/15  od 08.06.2015. godine, proizilazi da je prilikom vršenja uviđaja iz prostorija Doma zdravlja Tuzi, preuzet projektil koji je oštećeni B. R. predao medicinskom osoblju, da je sa</span><span class="span1"> prijemnog odjeljenja Kliničkog Centra Crne Gore izuzeta garderoba od oštećenog B. R. i to: majica kratkih rukava, teksas bermude, bokserice, čarape i patike, a na Odjeljenju grudne hirurgije sa šaka ruku izuzeti tzv. „SEM stubići“ radi utvrđivanja prisustva GSR čestica, dok su „SEM“ stubići na prisustvo GSR čestica sa šaka ruku od B. K. izuzeti u CB Podgorica.</span><span class="span1"> Dalje proizilazi, da su prilikom pregleda PMV-a “G...” reg.oznake PG... izuzete samolepljive folije na prisustvo barutnih čestica i to:  sa tapacira lijevih vrata unutrašnje strane skinute, sa upravljača, da je izuzet bris za određivanje DNK profila sa ručice za otvaranje unutrašnjih prednjih lijevih vrata i sa gornjeg dijela kruga upravljača. Prilikom pregleda PMV-a “Mercedes 123”, reg.oznake PG-BJ-577 izuzete su samolepljive folije na prisustvo barutnih čestica i to: sa tapacira prednjih lijevih vrata unutrašnje strane, sa upravljača I sa ručice mjenjača, da su, sa ručice za otvaranje unutrašnje prednjih vrata, sa gornjeg dijela kruga upravljača i sa ručice mjenjača, izuzet bris za određivanje DNK profila.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije CB Podgorica</span><span class="span2">,</span><span class="span1"> Ku.br. 426/15 od 09.06.2015.godine, sačinjena od strane policijskog službenika M. M. i P. Đ., proizilazi da je ista sačinjena dana 08.06.2015. godine u prostorijama JP Tuzi, a povodom obavještenja, da je toga dana oko 09,40 časova, u Dom zdravlja u Tuzima pojavilo lice B. R. sa ustrelnim i prostrelnim ranama od vatrenog oružja.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije CB Podgorica</span><span class="span2"> </span><span class="span1">Ku.br. 426/15 od 09.06.2015. godine, proizilazi da su ovlašćeni policijski službenici tog centra bezbjednosti od optuženog P. V., privremeno oduzeli putničko motorno vozilo marke “M...”, reg.oznaka PG... sa rezervnim kontakt ključem.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije CB Podgorica Ku.br. 426/15 od 09.06.2015. godine, proizilazi, da su ovlašćeni policijski službenici tog centra bezbjednosti od lica B. V., privremeno oduzeli ključ od vozila “G...”, registarskih oznaka PG..., vlasništvo firme “R...”, korisnika B. R. iz Tuzi.</span>
</p>
<p>&nbsp;</p>
<p>
<span class="span1">Iz sadržine Nalaza i mišljenja, vještaka sudske medicine</span><span class="span2"> </span><span class="span1">dr. N. R. od 15.06.2015. godine, utvrdjuje se, da je pomenuti vještak na osnovu neporednog pregleda i medicinske dokumentacije na ime oštećenog B. R. i to: izvještaja ljekara specijaliste hirurga UC KCCG, broj protokola 11008 od 08.06.2015.godine, otpusne liste Centra za grudnu hirurgiju KCCG, br. protokola 12917/2015/429, a u koju medicinsku dokumentaciju je sud izvršio uvid na glavnom pretresu, a pri kom nalazu je vještak u cjelosti ostao i na glavnom pretresu, utvrdjuje se, da je oštećeni B. R. u predmetnom dogadjaju zadobio: strijelnu ranu – prostrelinu, sa ulaznom ranom u predjelu lijeve dojke, koja se kanalom nastavlja kroz potkožno meko tkivo i završava izlaznom ranom u predjelu prednje pazušne linije na granici lijevog dojkinog predjela i lijeve pazušne jame, te ponovo olučasto u vidu stijelnog okrznuća, povređuje gornju trećinu prednje strane lijeve nadlaktice, a koja povreda je posledica dejstva proektila ispaljenog iz ručnog vatrenog  oružja, sa smjerom kanala strijelne rane s desna ulijevo, horizontalno u odnosu na poprečnu ravan tijela, a koja povreda se u vrijeme nanošenja kvalifikuje kao laka tjelesna povreda.Nadalje se utvrdjuje, da je oštećeni zadobio i strijelnu ranu ustrelinu, sa ulaznom ranom u predjelu desne bočne strane grudnog koša u zadnjoj pazušnoj liniji, koja se kanalom nastavlja i završava u mekim tkivima desnog lopatičnog predjela, tačnije ispod širokog mišića leđa – između desne lopatice i zadnjih okrajaka rebara sa desne strane, a na kom mjestu je skenerom (CT-om) utvrđeno prisustvo projektila, koji je uklonjen hirurškom intervencijom, sa smjerom kanala rane s desna ulijevo, horizontalno u odnosu na poprečni ravan tijela, a koja povreda se u vrijeme nanošenja kvalifikuje kao teška tjelesna povreda, pa je vještak zbirno kvalifikujući tjelesne povrede utvrdio, da je oštećeni u predmetnom dogadjaju zadobio tešku tjelesnu povredu. Nadalje, iz sadržine nalaza utvrdjeno je, da oštećeni u trenutku opaljenja projektila nije značajnije mijenjao položaj svoga tijela i isti je desnom bočnom stranom tijela bio okrenut ustima vatrenog oružja, iz kojeg su ispaljeni projektili koji su ga pogodili, a da na osnovu  medicinske dokumentacije sudsko medicinskim pregledom oštećenog nijesu ustanovljeni elementi barutne tetovaže i tragova barutne eksplozije u okolini ulaznih rana, zbog čega se vještak nije mogao izjasniti o daljini pucanja.</span>
</p>
<p>&nbsp;</p>
<p>
<span class="span1">Sud je nalaz i mišljenje, te usmeno izjašnjenje vještaka medicinske struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o balističkom vještačenju  Forenzičkog centra u Danilovgradu broj 2879-1/15, sačinjenog po vještaku balističaru B. B.,  utvrdjuje se da su tom Centru na vještačenje dostavljeni proektili preuzeti iz Doma Zdravlja Tuzi i proektil preuzet iz KCCG, te da je geometrijskim i težinjskim mjerenjem dostavljenih projektila utvrdjeno, da su isti 6,35 mm, da su na istima konstatovani 6 polja žljebova sa smjerom uvijanja sa desna ulijevo, što ukazuje da su istiispaljeni iz pištolja odgovarajućeg kalibra. </span>
</p>
<p>&nbsp;</p>
<p>
<span class="span1">Na glavnom pretresu vještak je u cjelosti ostao pri svom pisanom izvještaju, s tim što je pojasnio, da nakon ispaljenja projektila, iz svih pištolja, čaura ispada iz ležišta u cijevi, i to najčešće udesno i pozadi, s tim što postoje pištolji cal 6,36 mm, koji čaure izbacuje malo udesno i naprijed na rastojanju od 5 do 7 metara od stajne tačke lica koje puca. Vještak je, na osnovu izvještaja vještaka medicinske struke koji je opredijelio smjerove kanala nanešenih ustrelnih rana ustvrdio, da je uzdužna osa </span><span class="span1">cijevi pištolja iz kojeg su ispaljeni projektili koji su pogodili oštećenog bila sa njegove desne bočne strane.</span>
</p>
<p>&nbsp;</p>
<p>
<span class="span1">Sud je nalaz i mišljenje, te usmeno izjašnjenje vještaka balističke struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju daljine pucanja Forenzičkog centra u Danilovgradu broj 2881/15 od 07.10.2015.godine, sačinjen od strane vještaka hemijske struke I. Lj., utvrđuje se, da je tom Centru na vještačenje dostvaljena garderoba i to: majica kratkih rukava, sivo bijele boje na štrafte, marke “Guess”, veličine “L”, na kojoj se na prednjoj lijevoj strani primjećuje oštećenje veluićine 0,3cm, dok se na lijevom rukavu primjećuju dva oštećenja veličine 1,5x1,5cm I 0.5cm, a sa zadnje strane majice nalazi se oštećenje veličine 0,4cm, bermude, plave boje, marke “Armani jeans”, veličine 38, sa umetnutim kožnim kaišem, crne boje, marke “Armani”, bokserice, bijele boje, marke “Navigare”, čarape, crne boje, vlasništvo oštećenog B. R., a radi utvrđivanja daljine pucanja odnosno rastojanja usta cijevi vatrenog oružja do oštećenja na istoj nije utvrdjeno prisustvo nitratnih čestica, zbog čega je vještak zaključio, da su oštećenja na majici kratkih rukava, nastala od proektila iz vatrenog oružja, kada su usta cijevi bila na rastojanju od oko 90cm od istih. </span>
</p>
<p>&nbsp;</p>
<p>
<span class="span1">Sud je izvještaj o vještačenju daljine pucanja vještaka hemijske struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju GSR čestica, Forenzičkog centra u Danilovgradu</span><span class="span2">,</span><span class="span1"> broj 2880/15 od 07.10.2015.godine, sačinjenog po vještaku hemijske struke I. Lj., utvrdjuje se da su tom centru na vještačenje dostavljeni “SEM stubići” izuzeti dana 08.06.2015.godine, sa šaka B. R. u 12,40 časova i B. K. u 16,00 časova. Nakon izvršene GSR analize površina SEM stubića, pomoću kojih su izuzeti eventualni tragovi pucanja sa šaka B. R. i B. K., nije dokazano prisustvo karakterističnih GSR čestica, hemijskog sastava PbSbBa, što ukazuje da se ne može pretpostaviti mogućnost da su isti bili povezani sa procesom opaljenja iz vatrenog oružja. </span>
</p>
<p>&nbsp;</p>
<p>
<span class="span1">Sud je izvještaj o vještačenju GSR čestica vještaka hemijske struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju prisustva barutnih čestica, Forenzičkog centra u Danilovgradu, broj 2883/15 od 07.07.2015.godine, sačinjenog po vještaku hemijske struke I. Lj., utvrđuje se da su tom centru na hemijsku analizu radi utvrđivanja prisustva odnosno neprisustva barutnih čestica, dostavljene samolepljive folije skinute iz PMV-a, marke “G...”, reg. oznake PG... i to: samolepljiva folija skinuta sa unutrašnjeg tapacira prednjih lijevih vrata i samolepljiva folija skinuta sa upravljača, kao i samolepljive folije skinute iz PMV-a, marke “ M...”, reg. oznaka PG..., vlasništvo P. V. i to: samolepljiva folija skinuta sa tapacira prednjih lijevih vrata, samolepljiva folija skinuta sa upravljača i samolepljiva folija skinuta sa ručice mjenjača. Nakon izvršenih ispitivanja utvrđeno je da na dostavljenim samolepljivim folijama skinutim iz PMV-a marke “G...”, reg.oznaka PG... i PMV-a marke “M...”, reg. oznaka PG..., vlasništvo P. V., nije dokazano prisustvo barutnih čestica.</span>
</p>
<p>&nbsp;</p>
<p>
<span class="span1">Sud je izvještaj o vještačenju prisustva barutnih čestica vještaka hemijske struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o trasološkom vještačenju Forenzičkog centra u Danilovgradu, broj 2882-1/15 od 07.10.2015.godine, sačinjenog po vještaku D. G., utvrdjuje se, da je tom centru na vještačenje dostavljena garderoba oštećenog B. R. i to: majica kratkih rukava</span><span class="span2">, </span><span class="span1">bijele boje sa sivim prugama, marke “Guess”, veličine “L”, bermude, marke “Armani Jeans”, veličine “38”, sa  crnim kožnim kaišom,</span><span class="span2"> </span><span class="span1">bokserice, bijele boje, marke “Navigara”, nepoznate veličine, patike, crne boje, marke “Jeans”, veličine “43”. Pregledom</span><span class="span2"> </span><span class="span1">majice kratkih rukava,</span><span class="span2"> </span><span class="span1">bijele boje sa sivim prugama, marke “Guess”, veličine “L”, na prednjoj strani lijevog dijela majice konstatovana su tri mehanička oštećenja i to: mehaničko oštećenje na lijevom grudnom dijelu, koje je udaljeno 47,0cm od donje ivice majice i 15,0cm od lijevog šava, relativna veličina navedenog oštećenja iznosi 0,4cm; mehaničko oštećenje na lijevom rukavu u obliku “L” profila, koje je udaljeno 7,0cm od unutrašnjeg šava rukava i 7,5cm od donje ivice, relativne veličine 2,0x2,0cm; mehaničko oštećenje na lijevom rukavu, koje je udaljeno 7,5cm od unutrašnjeg šava rukava i 2,0cm od donje ivice, relativne veličine 06cm, oko navedenih oštećenja uočeni su tragovi osušene tečnosti tamno braon boje nalik na krv. Na zadnjoj strani majice na desnom dijelu, uoceno je jedno mehanično oštećenje koje je udaljeno 43,50cm od donje ivice majice i 7,0 cm od lijevog šava, relativne veličine 0,5cm, oko navedenog mehaničkog oštećenja uoćeni su tragovi osušene tečnosti tamno braon boje nalik na krv. Pregledom bermuda, marke “Armani Jeans”, veličine “38”, sa  crnim kožnim kaišom, utvrđeno je da na prednjoj i zadnjoj strani Bermuda, nijesu uočena mehanička oštećenja. Nadalje pregledom bokserica, bijele boje, marke “Navigara”, nepoznate veličine, utvrđeno je da je na prednjoj strani bokserica uočeno mehaničko oštećenje koje se ogleda u vidu rašivenosti šava u dužini od 3,0cm, dok na zadnjoj strani nijesu uočena mehanička oštećenja, dok pregledom patika, crne boje, marke “Jeans”, veličine “43” nijesu uočena mehanička oštećenja. Na osnovu navedenih oštećenja konstatovanih na garderobi oštećenog B. R., vještak je dao mišljenje, da su mehanička oštećenja na dostavljenoj majici kratkih rukava, karakteristična za oštećenja koja nastaju dejstvom projektila ispaljenih iz vatrenog oružja.</span>
</p>
<p>&nbsp;</p>
<p>
<span class="span1">Sud je izvještaj o trasološkom vještačenju vještaka trasologa cijenio kao stručan, jasan, objektivan, zasnovan na pravilima stuke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine dopisa Forenzičkog centra u Danilovgradu broj 244/15-2-2878 od 24.09.2015. godine, utvrđuje se, da CB Podgorica sa predmetnim tragovima Forenzičkom centru nije dostavljen DNK uzorak okrivljenog P. V., a koji je bio obuhvaćen naredbom Viseg državnog tužioca, iz kojih razloga nije bilo moguće izvršiti DNK-a vještačenje.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navedene optužbe,odbranu optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud je našao da je optuženi P. V. izvršio krivično djelo ubistvo u pokušaju iz čl.143. u vezi čl.20. Krivičnog zakonika Crne Gore </span><span class="span1">u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog </span><span class="span1">zakonika Crne Gore, na način, mjesto i vrijeme kako je to bliže predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi P. V. dana 08.06.2015. godine, izmedju 09,00 i 10,00 časova, u Tuzima, na magistralnom putu Podgorica-Božaj, ispred salona namještaja "Don", u trenutku kada se oštećeni B. R., koji je upravljao svojim vozilom marke "G...", reg. oznaka PG ... zaustavio u koloni vozila, iz svog automobila marke "M..." bijele boje, koje je bilo parkirano na zemljanom proširenju sa desne strane vozila oštećenog, iz pištolja kalibra 6,35 mm, koji je optuženi neovlašćeno držao i nosio na javnom mjestu bez odgovarajuće isprave o oružju, kroz otvoren prozor, ispalio više projektila u pravcu oštećenog B. R., od kojih su ga dva pogodila nanijevši mu tešku tjelesnu povredu u vidu strijelne rane prostreline, sa ulaznom ranom u predjelu lijeve dojke, koja se kanalom nastavljala kroz potkožno meko tkivo i završavala izlaznom ranom u predjelu pazušne linije na granici lijevog dojkinog predjela i pazušne jame, te ponovo olučasto u vidu strijelnog okrznuća sa povredom gornje trećine predje strane lijeve nadlaktice i strijelnu ranu ustrelinu sa ulaznom ranom u predjelu desne bočne strane grudnog koša u zadnjoj pazušnoj liniji, koja se kanalom nastavljala i završavala u mekim tkivima desnog lopatičnog predjela.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje, sud je nesumnjivo utvrdio, kako iz dijela odbrane optuženog P. V., tako i iz jasnog, odredjenog i doslednog svjedočenja oštećenog B. R., te stručnih i objektivnih nalaza kako vještaka sudske medicine dr. R. N., tako i izvještaja o balističkom i trasološkom vještačenju Forenzičkog centra u Danilovgradu. </span>
</p>
<p>&nbsp;</p>
<p>
<span class="span1">Naime, optuženi P. V. u svojoj odbrani tokom cjelokupnog postupka nije sporio činjenicu, da je dana 08.06.2015. godine, iz vozila kojim je upravljao marke "M...", u blizini Gimnazije u Tuzima, iz pištolja cal. 6,35 mm, a koji pištolj je kupio nekih mjesec dana ranije na "crnom tržištu" i za koji pištolj nije imao oružni list, u pravcu oštećenog B. R. dok se ovaj nalazio u svom automobilu marke "G...", ispalio dva projektila, nakon čega sa vozilom udaljio sa lica mjesta u pravcu naselja Mataguži. </span>
</p>
<p>&nbsp;</p>
<p>
<span class="span1">Nadalje, činjenično stanje iz izreke presude nesumnjivo se utvrdjuje, iz jasnog i doslednog iskaza svjedoka oštećenog B. R., koji je posvjedočio, da je kritičnog dana oko 09,30 časova, svojim vozilom "G..." reg. oznaka PG ..., krenuo od kuće ka Podorici i dolaskom kod prodavnice namještaja "Don", zbog gužve u saobraćaju zaustavio vozilo, kada je i primijetio, da se sa njegove desne strane na zemljanom proširenju nalazi jedno vozilo bijele boje, u kom vozilu je sjedjelo jedno lice, koje je kroz otvoren prozor u njegovom pravcu ispalilo 3-4 metka nije bio siguran i to sa razdaljine od 1,5-2 metra, koji meci su ga pogodili u predjelu lijeve strane grudnog koša i desne plećke, nakon čega se to bijelo vozilo udaljilo u pravcu Božaja, dok je on vozilom krenuo ka bolnici u Podgoricu, ali mu je tokom vožnje pozlilo, zbog čega se zaustavio ispred ambulante Doma zdravlja u Tuzima, gdje mu je ukazana ljekarska pomoć.</span>
</p>
<p>&nbsp;</p>
<p>
<span class="span1">Iskaz svjedoka oštećenog B. R., pa samim tim i dio odbrane optuženog P. V., u kojoj nije sporio činjenicu, da je kritičnom prilikom iz pištolja cal. 6,35 mm, za koji nije posjedovao odobrenje nadležnog organa za njegovo nošenje i držanje, ispalio projektile u oštećenog B. R., nesumnjivo se potvrdjuje i sadržinom zapisnika o </span><span class="span1">uvidjaju Uprave policije CB Podgorica Ku.br. 426/15 od 09.06.2015. godine, iz kojeg je sud nesumnjivo utvrdio, da su ovlašćeni policijski službenici tog Centra bezbjednosti, po dobijenom obavještenju, dana 08.06.2015. godine, da je oko 09,40 časova, došlo do upotrebe vatrenog oružja, kojom prilikom je oštećeni B. R. zadobio tjelesne povrede, ispred Doma zdravlja u Tuzima, zatečeno p.m.v. marke "G...", reg. oznaka PG EN 216 bijele boje, vlasništvo oštećenog, kojom prilikom je od strane osoblja Doma zdravlja policiji predat jedan projektil, za koji je balističkim vještačenjem od strane Forenzičkog centra u Danilovgradu utvrdjeno, da potiče od municije cal. 6,35 mm. </span>
</p>
<p>&nbsp;</p>
<p>
<span class="span1">Koliko projektila je kritičnom prilikom pogodilo oštećenog, gdje se nalazi ulazna, a gdje izlazna rana, smjer kanala strijelnih rana, te položaj oštećenog Bikaj Roberta u trenutku zadobijanja povreda u odnosu usta cijevi pištolja iz kojeg je pucano, sud je nesumnjivo utvrdio, iz stručnog i objektivnog nalaza i mišljenja vještaka sudske medicine dr. R. N. od 15.06.2015. godine, te njegovog usmenog izjašnjenja iz kojeg se nesumnjivo utvrdjuje, da je oštećeni B. R. u predmetnom dogadjaju zadobio dvije strijelne rane i to: strijelnu ranu prostrelinu sa ulaznom ranom u predjelu lijeve dojke, koja se kanalom nastavlja kroz potkožno meko tkivi i završava izlaznom ranom u predjelu prednje pazušne linije na granici lijevog dojkinog predjela i lijeve pazušne jame, te ponovo olučasto u vidu strijelnog okrznuća, povredjuje gornju trećinu prednje strane lijeve nadlaktice, sa smjerom kanala s desna u lijevo, horizontalno u odnosu na poprečnu ravan tijela, te strijelnu ranu ustrelinu sa ulaznom ranom u predjelu desne bočne strane grudnog koša u zadnjoj pazušnoj liniji, koja se kanalom nastalja i završava u mekim tkivima desnog lopatičnog predjela ispod širokog mišića ledja, izmedju desne lopatice i zadnjih okrajaka rebara sa desne strane, na kom mjestu je utvrdjeno prisustvo projektila, a da je smjer kanala te rane ustreline s desna ulijevo, horizontalno u odnosu na poprečni ravan tijela, koje povrede je vještak zbirno kvalifikovao kao tešku tjelesnu povredu. Nadalje, iz sadržine predmetnog vještačenja, sud je nesumnjivo utvrdio, da je oštećeni B.R. u trenutku opaljenja projektila svojom desnom bočnom stranom tijela bi okrenut ustima vatrenog oružja, iz kojeg su ispaljeni projektili koji su ga pogodili, te da prilikom zadobijanja povreda nije mijenjao položaj svog tijela. </span>
</p>
<p>&nbsp;</p>
<p>
<span class="span1">Saglasno nalazu i mišljenju vještaka sudske medicine stoje i činjenice koje proizilaze iz balističkog i trasološkog vještačenja, te usmenog izjašnjenja vještaka balističara B. B.. Naime, iz sadržine izvještaja o balističkog vještačenja Forenzičkog centra u Danilovgradu broj 2879-1/15 sačinjenog po vještaku B. B. utvrdjuje se, da su tom centru na vještačenje dostavljena dva projektila i to jedan koji  je preuzet iz Doma zdravlja u Tuzima i drugi preuzet iz KC CG, za koje je vještak B. na osnovu geometrijskih karakteristika i težine utvrdio, da isti potiču od kalibra 6,35 mm, na kojim projektilima je konstatovano šest polja žljebova sa mjerom uvijanja s desna ulijevo, na osnovu čega je vještak utvrdio, da su oba projektila ispaljena iz pištolja odgovarajućeg kalibra. Vještak balističar je na glavnom pretresu, a nakon što je upoznat sa sadržinom izvještaja vještaka sudske medicine, koji je opredijelio smjerove kanala rana ustrelina kod oštećenog utvrdio, da je uzdužna osa cijevi pištolja iz kojeg su ispaljeni projektili koji su pogodili oštećenog bila sa njegove desne bočne strane, a što proizilazi i iz rezultata trasološkog vještačenja Forenzičkog centra u Danilovgradu broj 2882-1/15 od 07.10.2015. godine, sačinjenog po vještaku trasologu D. G., iz kog izvještaja je sud nesumnjivo utvrdio, da je na garderobi oštećenog B. R. i to majici kratkih rukava, na prednjoj lijevoj strani konstatovana tri </span><span class="span1">mehanička oštećenja, a koja oštećenja su karakteristična za ona koja nastaju dejstvom projektila ispaljenog iz vatrenog oružja. </span>
</p>
<p>&nbsp;</p>
<p>
<span class="span1">Sa koje udaljenosti su ispaljeni projektili koji su pogodili oštećenog, sud je nesumnjivo utvrdio, iz sadržine izvještaja o vještačenju daljine pucanja Forenzičkog centra u Danilovgradu broj 2881/15 od 07.10.2015. godine, sačinjenog po vještaku  hemijske struke I. Lj., iz kojeg proizilazi, da na garderobi oštećenog B. R. koja je bila predmet vještačenja, nije utvrdjeno prisustvu nitratnih čestica, zbog čega je vještak utvrdio, da su usta cijevi predmetnog pištolja u trenutku ispaljenja projektila bila na rastojanju većem od 90 cm.</span>
</p>
<p>&nbsp;</p>
<p>
<span class="span1">Cijeneći činjenično stanje, utvrdjeno provedenim dokazima na glavnom pretresu, ovaj sud nalazi, da su se u radnjama optuženog P. V. stekli svi bitni elementi bića krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, obzirom, da je u postupku provedenim dokazima nesumnjivo utvrdjeno, da je optuženi dana 08.06.2015. godine, izmedju 09,00 i 10,00 časova u Tuzima, na magistralnom putu Podgorica-Božaj, ispred salona namještaja "Don", sa umišljajem pokušao da liši života oštećenog B. R., na način što je, iz pištolja nepoznate marke i fabričkog broja, cal 6,35 mm, koji je neovlašćeno držao i nosio na javnom mjestu suprotno čl. 5. st. 2 i čl. 33. st. 1. Zakona o oružju (Sl. list CG broj 10/2015) u pravcu oštećenog ispalio više projektila, od kojih su ga dva pogodila, nanijevši mu tom prilikom tešku tjelesnu povredu u vidu strijelne rane prostreline i strijelnu ranu ustrelinu.</span>
</p>
<p>&nbsp;</p>
<p>
<span class="span1">Cijeneći okolnosti konkretnog slučaja, ovaj sud nalazi da je optuženi P. V. predmetna krivična djela izvršio sa direktnim umišljajem. Optuženi je bio svjestan da postupajući na način kako je to prethodno opisano, pucajući iz pištolja u pravcu oštećenog B. R. iz relativne blizine više puta, u gornji dio tijela, gdje se nalaze vitalni oragani, istog može lišiti života, pa je to i htio, a kako to nesumnjivo proizilazi iz okolnosti konkretnog slučaja, dok se izostanak posledice ne može pripisati volji i htjenju optuženog, već sticaju drugih okolnosti, odnosno, optuženi je u potpunosti bio svjestan, da je držanje oružja bez odgovarajuće isprave nadležnog državnog organa i nošenje oružja na javnom mjestu gradjanima Zakonom zabranjeno, pa je to i htio, a kako to nesumnjivo proizilazi iz odbrane optuženog, što znači da je optuženi bio svjestan svojih djela i htio njihovo izvršenje.</span>
</p>
<p>&nbsp;</p>
<p>
<span class="span1">Sud je cijenio i navode odbrane optuženog, u kojoj je naveo, da se kritičnog dana oko 09,00 časova, u blizini "Gimnazije" u Tuzima, mimoišao sa vozilom "G..." bijele boje, kojim je upravljao oštećeni B. R., koji se odmah nakon toga polukružno okrenuo sa vozilom, a zatim i zaustavio pored njega sa lijeve strane i obratio mu se riječima "sad ću da te ubijem", a zatim se sagnuo da dohvati nešto ispod sjedišta, zbog čega se uplašio, jer je pomislio da će oštećeni da izvadi pištolj i puca u njega, što je bio razlog da on iz kasete vozila izvadi pištolj i puca u pravcu oštećenog, pa je takve navode odbrane cijenio kao neosnovane i sračunate na izbjegavanje krivice. Ovo iz razloga, što su takvi navodi odbrane opovrgnuti jasnim i odredjeni kazivanjem svjedoka oštećenog B. R., koji je u svom iskazu kako u prethodnom postupku, tako i na glavnom pretresu na dosledan način opisao predmetni dogadjaj, navodeći, da je kritičnog dana oko 09,30 časova, iz svoje kuće krenuo ka Podgorici, da bi dolaskom u blizini salona namještaja "Don", zaustavio svoje vozilo zbog gužve u saobraćaju, </span><span class="span1">kada je sa svoje desne strane na zemljanom proširenju primijetio jedno vozilo bijele boje, kao i jedno lice u tom vozilu, koje je odmah u njegovom pravcu iz pištolja ispalilo 3-4 metka, od kojeg su ga dva pogodila. Nadalje, odbrana optuženog opovrgnuta je i stručnim i objektivnim nalazom vještaka sudske medicine dr. R. N., iz kojeg se nesumnjivo utvrdjuje, da oštećeni prilikom zadobijanja strijelnih rana nije mijenjao položaj, a da su kanali obje strijelne rane koje je oštećeni zadobio u predmetnom dogadjaju, horizontalne u odnosu na poprečnu ravan tijela oštećenog, te da su kanali tih strijelnih rana s desna u lijevo, upravo onako kako je to oštećeni opisao u svom dosljednom iskazu navodeći, da je optuženi sa njegove desne strane iz automobila u kojem je sjedio na mjestu vozača, ispalio projektile u pravcu njega, kada se on nalazio za upravljačem svog autmobila, odnosno, da je oštećeni B. R. sjedio u svom automobilu sa ispravljenim gornjim dijelom tijela u trenutku, kada je optuženi P. V. ispalio projektile u njegovom pravcu, što sve opovrgava odbranu optuženog, da se oštećeni sagnuo, kako bi nešto dohvatio u automobilu, za šta je on pomislio da bi mogao da bude pištolj. Stoga je sud odbranu optuženog u navedenom dijelu cijenio sračunatu sa namjerom, da prikaže kako je u konkretnom slučaju postupao u nužnoj odbrani, odbijajući od sebe predstojeći protivpravni napad preduzet od strane oštećenog, a sve u cilju izbjegavanje krivice za predmetna krivična djela, zbog čega nije prihvatitio stav odbrane iznijet u završnoj riječi, da je optuženi u konkretnoj situaciji postupao u nužnoj odbrani. Sud je kao neosnovane cijenio i navode odbrane optuženog, da mu je navodno od oštećenog B. R. prijetila opasnost zbog sukoba koji je u prošlosti imao sa rodjenim bratom oštećenog B. K., te da se zbog toga osjećao dodatno ugroženim, obzirom, da i iz same odbrane optuženog, tako i iskaza svjedoka B. K. i D. D. nesumnjivo proizilazi, da oštećeni B. R. nije učestvovao na bilo koji način u tom sukobu, a posebno kada se ima u vidu činjenica koja proizilazi iz odbrane optuženog, da je oštećenog poznavao samo iz vidjenja i da sa njim nije imao sukob, te iskaza oštećenog B. R., koji je naveo, da optuženog P. V. uopšte nije poznavao. </span>
</p>
<p>&nbsp;</p>
<p>
<span class="span1">Sud je cijenio i iskaze svjedoka P. A., Lj. Z., U. Đ., Đ. D., U. Lj. i V. B., ali kako navedeni svjedoci nijesu imali neposrednih saznanja vezano za predmetni dogadjaj, njihovi iskazi nijesu bili od uticaja za drugačiji zaključak u ovoj krivičnoj stvari. </span>
</p>
<p>&nbsp;</p>
<p>
<span class="span1">Sud je cijenio i druge dokaze provedene u postupku, pa je našao da isti nijesu od uticaja za drugačije presudjenje.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud  je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optuženog cijenio njegove lične prilike, da se radi o relativno mladoj osobi, dok je kao otežavajuću okolnost cijenio njegov raniji život, tj. osudjivanost za krivično djelo učestvovanje u tuči iz čl. 153. Krivičnog zakonika, kako je to optuženi naveo u svojim ličnim podacima, pa je cijeneći naprijed navedene olakšavajuću i otežavajuću okolnost, a posebno činjenicu da je krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, ostalo u pokušaju, a da se za pokušaj shodno čl. 20. st. 3. Krivičnog zakonika Crne Gore, učinilac može blaže kazniti, najprije shodno čl. 48. st. 1. Krivičnog zakonika Crne Gore, utvrdio pojedinačne kazne zatvora za svako krivično djelo, na način što mu je za krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, shodno čl. 45. i 46. Krivičnog zakonika Crne Gore, ublažio kaznu ispod Zakonom propisanog minimuma, </span><span class="span1">utvrdivši mu kaznu zatvora u trajanju od 2 (dvije) godine i 6 (šest) mjeseci, a za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, kaznu zatvora u trajanju od 3 (tri) mjeseca, a potom ga primjenom odredbe čl. 48. st. 2. Krivičnog zakonika Crne Gore osudio na jedinstvenu kaznu zatvora u trajanu od 2 (dvije) godine i 8 (osam) mjeseci, nalazeći da je ta kazna srazmjerna stepenu krivice optuženog i težini počinjenih krivičnih djela i da predstavlja onu kaznu kaja je nužno potrebna da se ostvari svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika Crne Gore, sud je optuženom P. V. u kaznu zatvora uračunao i vrijeme provedeno u pritvoru, počev od 09.06.2016. godine od 17,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Kako je sud optuženog oglasio krivim, to ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 100,00 eura, koji paušal je odredjen srazmjerno složenosti postupka, dužini njegovog trajanja, te imovinskim prilikama optuženog, te da na ime troškova koje je sud imao po osnovu medicinskog i balističkog vještačenja, plati novčani iznos od 159,5 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.    </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 22.02.2016. godine</span>
</p>
<p>&nbsp;</p>
<p>
<span class="span1">Zapisničar                                                                PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka</span><span class="span1">Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>&nbsp;</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
</div>
</div>


</body>
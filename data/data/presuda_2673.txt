VIŠI SUD U PODGORICI<br>
K.br.25/2011<br>
Podgorica, 12.04.2011. godine<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	U IME NARODA</div>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Ćupić Ratka kao predsjednika vijeća, sudije Rakočević Dragiše i sudija porotnika&nbsp; Todorović Slavice, Međedović Jelene i Radević Radenka kao članova vijeća, uz učešće namještenika Alibalić Emine kao zapisničara, u krivičnom predmetu protiv optuženog A. M., koga u postupku brani F. R. advokat iz Bara, zbog krivičnog djela ubistvo u pokušaju iz čl.143 u vezi čl.20 Krivičnog zakonika u sticaju sa krivičnim djelom laka tjelesna povreda iz čl.152 st.2 u vezi st.1 Krivičnog zakonika, po optužnici Višeg državnog tužilaštva iz Podgorice Kt.br.148/09 od 19.10.2009. godine, koju je na glavnom pretresu zastupao zamjenik VDT-a Podgorica Tomković Željko, nakon održanog glavnog javnog pretresa dana 05.04.2011. godine u prisustvu stranaka i branioca optuženog, nakon tajnog vijećanja i glasanja donio je, a dana 12.04.2011. godine javno objavio&nbsp;<br>
&nbsp;
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U</div>
<br>
Optuženi A. M., rođen ..., državljanin Crne Gore, nezaposlen, neoženjen, bez djece, završio osnovnu školu, nije služio vojsku, lošeg imovnog stanja, ranije osuđivan i to presudom Opštinskog suda Nikšić K.br.141/84 od 09.06.1984. godine zbog krivičnog djela iz čl.172 st.1 KZ CG na novčanu kaznu od 5.000 dinara, presudom Okružnog suda Titograd K.br.121/85 od 13.09.1985. godine zbog krivičnog djela iz čl.45 st.1 KZ CG na kaznu zatvora u trajanju od 6 (šest) mjeseci, presudom Osnovnog suda Nikšić K.br.47/88 od 15.04.1990. godine zbog krivičnog djela iz čl.232 st.1 KZ CG na kaznu zatvora u trajanju od 40 (četrdeset) dana, presudom Osnovnog suda Bar K.br.104/90 od 19.10.1990. zbog krivičnog djela iz čl.83 st.1 KZ SRCG, na kaznu zatvora u trajanju od 2 (dva) mjeseca uslovno na 1 (jednu) godinu, presudom Višeg suda Podgorica K.br.110/90 od 24.05.1993. godine zbog krivičnog djela iz čl.45 st.1 KZ CG na kaznu zatvora u trajanju od 6 (šest) mjeseci, presudom Osnovnog suda Bar K.br.17/91 od 17.12.1993. godine zbog krivičnog djela iz čl.145 st.1 tač.1 KZ CG na kaznu zatvora u trajanju od 6 (šest) mjeseci, presudom Opštinskog suda Vrbas K.br.162/94 od 20.12.1995. godine zbog krivičnog djela iz čl.166 st.1 tač.1 KZS na kaznu zatvora u trajanju od 8 (osam) mjeseci zatvora, presudom Osnovnog suda Ulcinj K.br.245/95 od 12.02.1999. godine zbog krivičnog djela iz čl.221 st.3 u vezi st.1 KZ RCG na kaznu zatvora u trajanju od 3 (tri) mjeseca ulovno na 1 (jednu) godinu, presudom Osnovnog suda Bar K.br.227 /07 od 30.08.2007. godine zbog krivičnog djela iz čl.240 st.1 KZ na kaznu zatvora u trajanju od 3 (tri) mjeseca zatvora, uslovno na 2 (dvije) godine,&nbsp;<br>
<div style="text-align: center;">
	KRIV&nbsp; JE</div>
Zato što je:<br>
<br>
Dana 06.07.2009. godine, oko 21,30 časova, u Baru, u naselju Šušanj br. ..., u kući D. G., lako tjelesno povrijedio oštećenog Z.V., na način što je ušao u sobu u kojoj je oštećeni stanovao i istog udario u predjelu glave drvenom bejzbol palicom dužine 75 cm - sredstvom podobnim da tijelo teško povrijedi ili zdravlje teško naruši, nanijevši mu laku tjelesnu povredu u vidu nagnječenja glave sa nagnječno - razdernom ranom u čeonom predjelu,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršio krivično djelo laka tjelesna povreda iz čl. 152 st.2 u vezi st.1 Krivičnog zakonika,<br>
<br>
pa ga sud na osnovu citiranog zakonskog propisa, te čl.4, 32, 36 i&nbsp; 42 KZ-a, te&nbsp; čl.199,&nbsp; 202 i 364 ZKP-a,
<div style="text-align: center;">
	OSUDJUJE</div>
<br>
Na kaznu zatvora u trajanju od 3 (tri) mjeseca, u koju kaznu mu se uračunava vrijeme zadržavanja u policiji od 07.07.2009. od 2,00 časa do 08.07.2009. godine do 20,00 časova.<br>
<br>
Dužan je optuženi platiti ovom sudu troškove krivičnog postupka u iznosu od 164,00 eura, kao i paušal u iznosu od 100,00 eura sve u roku od 15 dana od dana pravosnažnosti presude pod prijetnjom prinudnog izvršenja.<br>
<br>
Na osnovu čl.75 KZ-a od optuženog se trajno oduzima drvena bejzbol palica dužine 75 cm kao sredstvo koje je upotrijebljeno za izvršenje krivičnog djela.<br>
II<br>
<br>
Optuženi A. M., sa podacima kao u spisima,<br>
<br>
na osnovu čl.363 tač.1 ZKP-a, u vezi čl.10 st.1 KZ-a,<br>
<div style="text-align: center;">
	OSLOBADJA SE OD OPTUŽBE</div>
Što je:<br>
<br>
Dana 06.07.2009. godine oko 21,30 časova, u naselju Šušanj broj..., ispred kuće D. G. nakon predhodnog dogadjaja opisanog u stavu I izreke, isti iz kuće izašao, odbijajući od sebe neposredno predstojeći protivpravni napad oštećenog Z. K., koji se sastojao u tome, što je po izlasku iz navedene kuće, oštećeni Z. K. pošao za njim s drvenom bejzbol palicom u rukama da bi ga sa istom fizički napao, a koju palicu mu je predhodno oštećeni Z. K. u navedenoj kući oteo, optuženi iz džepa od pantalona izvadio nož na sklapanje, s natpisom "Minisheng", dužine sječiva 8,3 cm i navedenim nožem ubo oštećenog Z. K. u predjelu slabine, nanijevši mu tešku tjelesnu povredu u vidu ubodne rane u desnom slabinskom predjelu, iza desne gornje bedrene bodlje dužine 4 cm, sa krvnim podlivom okolne kože,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -&nbsp; i time da je izvršio krivično djelo ubistvo u pokušaju iz čl.143 u vezi čl.20 KZ, jer je postupao u nužnoj odbrani.<br>
<br>
Troškovi krivičnog postupka u ovom dijelu padaju na teret budžetskih sredstava suda.<br>
<div style="text-align: center;">
	Obrazloženje</div>
<br>
Optužnicom Višeg državnog tužilaštva iz Podgorice Kt.br.148/09 od 19.10.2009. godine, koju je njen zastupnik na glavnom pretresu precizirao i pri tako preciziranoj optužnici ostao, stavljeno je na teret optuženom A. M. da je izvršio krivično djelo ubistvo u pokušaju iz čl.143 u vezi čl.2o Krivičnog zakonika u sticaju sa krivičnim djelom laka tjelesna povreda čl.152 st.2 u vezi st.1 Krivičnog zakonika.<br>
<br>
Optuženi A. M. u svojoj odbrani u pretkrivičnom postupku je naveo da je oštećene Z. K. i Z. V. upoznao 10 - 15 dana prije kritičnog događaja i to kod svog prijatelja D. G. kod kojeg su bili podstanari, a kod kojeg je on često dolazio. U zadnjih dva - tri dana često je pio sa oštećenima. Dana 06.07.2009. godine, došao je kod K. oko 11,00 časova prije podne i sa njim pio u dnevnom boravku kuće u kojoj su stanovali, a ubrzo im se priključio i V. koji ih je oko 12 časova napustio i otišao u sobu&nbsp; kod svoje prijateljice B. koju inače poznaje jer živi na istom spratu gdje žive oštećeni. Nešto kasnije V. se vratio kod njih u dnevni boravak i počeo&nbsp; svađu sa K., govoreći K. da će ga istjerati iz stana jer on plaća zakup. Tada je došla i B., a&nbsp; prepirka između oštećenih je nastavljena još nekoliko minuta kojom prilikom je K. rukom u predjelu grudi udario V., a kada se V. požalio B. udario je i B. u predjelu lica. Posle te svađe V. i B. su otišli u B. sobu, a on je sa K. ostao da pije u dnevnom boravku. Nedugo poslije toga otišao je sa K. do obližnje prodavnice gdje su nastavili da piju, gdje im se pridružio i V.. Pili su do predveče sa A. P. i nekim radnicima&nbsp; kada su uzeli nekoliko piva te on sa K. ponovo otišao u dnevni boravak kuće u kojoj su oštećeni stanovali, gdje su nastavili da piju,a ne sjeća se da li im se V. priključio kasnije. Tokom ispijanja alkohola u dnevnom boravku počeli su ponovo da se svađaju K. i V. u kojoj svađi je on bio više na K. strani&nbsp; govoreći&nbsp; V. da ga ne može istjerati iz kuće, jer to nije njegova kuća i da će to on da plaća. U jednom momentu tokom te rasprave, iz njemu nepoznatog razloga, K. je ustao od stola i pošao do kuhinje odakle je uzeo kuhinjski nož dužine sječiva preko 20 cm&nbsp; prišao mu sa njegove lijeve strane, uhvatio ga rukom oko vrata i prinio mu nož na vrat. To ga je iznenadilo i uplašilo pa se nije&nbsp; opirao jer mu je nož dodirivao vrat a K. mu je rekao da bi ga mogao zaklati kao jare i još nešto slično čega se ne može sjetiti, dok V. na to nije reagovao i sjedio je pored stola. Kao što je to učinio odjednom K. ga je tako i pustio i izvinio mu se kada ga je&nbsp; pitao zbog čega mu je stavio nož na grlo i posle toga su opet pili u dnevnom boravku, pa je sa K. pošao do prodavnice po pivo. Ispred prodavnice ,u prisustvu A. P. rekao je K. „kako bi bilo da te sad podignem i nabijem na ove šiljke od ograde“ misleći na ogradu od prodavnice, a ovaj mu je rekao da mu se izvinjava ,ali ako ne prihvata izvinjenje da se potuku. Tada je izašao gazda prodavnice koji je čuo galamu i sugerisao im da se tu ne svađaju i ne tuku već da idu odatle, što je on odbio dok ne popije svoje pivo, a A. P. je negdje otišao a K. je pošao kući. On se ispred prodavnice zadržao nekoliko minuta dok je ispio pivo a potom otišao ponovo kod K. i V., ali u dnevnoj sobi nije bilo nikoga,a iz sobe se čula galama. Kada je ušao u tu sobu a to je bilo oko 21,00 časova vidio je K. i V. kako stoje nasred sobe i žučno se svađaju, a opet zbog toga što je K. htio V. istjerati iz kuće, pa se on kao i ranije umiješao stajući na stranu K. rekavši V. da ga ne može istjerati iz kuće obzirom da K. plaća zakup stana a V. ne ,i da će ga ako treba on primiti kod sebe dok se ne snađe. To je bilo oko 21,00 čas, ta rasprava je trajala veoma kratko i K. je odjednom odnekle izvukao drvenu bejzbol palicu i pitao ga zbog čega se miješa u njihov problem koji njih dvojica treba da riješe između sebe, a posle tih riječi ga udario tom palicom po tjemenu glave, a zatim je&nbsp; prišao i V. i počeli su da ga udaraju. Ne može se izjasniti koliko su ga pojedinačno udarali, ali je uspio da otvori vrata i istrči napolje. Istrčao je kroz dnevnu sobu i mali hodnik napolje i počeo da se penje uz stepenice dok je K. trčao za njim sa bejzbol palicom. Stepenicama je utrčao u jednu prostoriju sa nabacanim stvarima,a jedna žena je tada počela da vrišti jer je utrčao krvav. Privukao je metalnu žicu-štirk za sušenje veša i postavio je na vrata kako K. ne bi mogao ući, a ta žena je počela da viče na K. da odlazi pa je K. otišao. On je zatim sklonio žicu sa vrata i krenuo da bježi stepenicama svojoj kući, ali su ga K. i V. stigli na kraju stepeništa gdje je bilo parkirano auto i tu ga je K.&nbsp; udario pri čemu se ne sjeća da li u glavu ili u tijelo, pa je on tada izvadio nož iz džepa i njime zamahnuo udarivši K. u donji dio stomaka. Nije imao namjeru da ga ubije već samo da ga uplaši i tako prekine tuču jer je bio umoran i iscrpljen. U momentu kada je udario K. nožem, V. se nalazio nekoliko metara od njih tj.peo se uz stepenice, a kada je&nbsp; V. stigao K. ga je (njega tj. optuženog) pitao da li ga je ubo nožem, ali se ne sjeća šta mu je odgovorio već je nož bacio, pošao kući i pozvao policiju. Nakon što je K. ubo nožem tuča je prestala.&nbsp;<br>
<br>
U svojoj odbrani na glavnom pretresu&nbsp; ponovio je svoje ranije navode dodajući da su kritične prilike kako on, tako i K. i V. bili pod dejstvom alkohola, te da on često sa sobom nosi nož tzv. „skakavac“. Navodi da je došao u sobu u kojoj su bili K. i V., sa namjerom da K. pita zbog čega je na njega predhodno vadio nož u dnevnoj sobi iako mu nije ništa uradio. Dakle nije mu bila namjera da nožem ubije K., čak ni da ga povrijedi već samo da ga uplaši. Dalje je naveo da prethodno toga dana, nakon što mu je K. bio stavio nož pod grlo isti mu je uputio riječi „Šta ćeš ti pička ti materina“. Medjutim nakon toga nije sa njim iz kuće pošao na piće, a ako je tako nešto ranije izjavio više se svih detalja ne sjeća. Sve povrede je zadobio u kući udarcem šakama sem jedne povrede u predjelu glave pozadi koju mu je zadao K. bejzbol palicom van kuće kada je upotrijebio nož. Inače, nije bio u ranijoj zavadi sa K. i V.. Dešnjak je i kritičnom prilikom je držeći nož u desnoj ruci povrijedio oštećenog Z. K.. Nakon što je zadao ubod nožem K. desnom rukom u njegovu desnu bočnu stranu isti nije vadio iz tijela oštećenog (kako je kazao u predkrivičnom postupku), već je nož ostao u njegovom tijelu. Mjesto gdje je nanio povredu oštećenom je bilo neosvijetljeno mada nije bio potpuni mrak s obzirom na druge obližnje objekte - pekaru, buregdžinicu ispred kojih je bilo upaljeno svijetlo. Na kraju u završnoj riječi je naveo da se osjeća krivim što je povrijedio oštećenog dodajući da se on samo branio i do povrede oštećenog ne bi došlo da oštećeni nije pošao za njim.&nbsp;&nbsp;&nbsp;&nbsp;&nbsp;&nbsp;<br>
<br>
Branilac optuženog u završnoj riječi je naveo da je optuženi kritične prilike, postupao u nužnoj odbrani, ili eventualno u prekoračenju nužne odbrane, jer je nož upotrijebio videći da mu prijeti opasnost od oštećenog Z. K. u čijim rukama je bila bejzbol palica. Medjutim, nož nije upotrijebio sa namjerom da istog ubije, već samo da ga povrijedi, odnosno da bi na taj način od sebe odbio protivpravni napad. Zato smatra da se u konkretnom slučaju ne radi o krivičnom djelu ubistvo u pokušaju već o krivičnom djelu teška tjelesna povreda iz čl.151 st.1 KZ. No ukoliko sud ne prihvati ovakve teze odbrane smatra da ima mjesta primjeni instituta ublažavanja kazne iz čl.45 KZ, s obzirom na korektnost optuženog, te da je o ovom slučaju on (tj. optuženi) obavijestio policiju.<br>
<br>
U dokaznom postupku sud je pročitao iskaze svjedoka oštećenih - Z. K. i Z. V., te svjedoka D. B., pročitao zapisnik o uvidjaju Uprave policije PJ Bar Ku.br.290/09 od 06.07.2009. godine, pročitao službenu zabilješku Uprave policije PJ Bar od 06.07.2009. godine, pročitao izvještaj Uprave policije PJ Bar Ku.br.293/09 od 09.07.2009. godine o krimialističko tehničkom pregledu lica mjesta, pročitao izvještaj o vještačenju Uprave policije Forenzičkog centra Danilovgrad br.21500-627/09, pročitao uput za bolničko liječenje službe hitne medicinske pomoći JZU Dom zdravlja Bar na ime oštećenog Z. K., pročitao izvještaj ljekara specijaliste opšte hirurgije prijemne ambulante JZU Opšte bolnice “Blažo Orlandić” – Bar, br. protokola 3548 od 06.07.2009. godine, na ime oštećenog Z. K., pročitao istoriju bolesti hiruškog odjeljenja JZU Opšte bolnice “Blažo Orlandić” – Bar, matični broj 3673, na ime oštećenog Z. K. sa anamnezom i nalazom, tokom bolesti i pratećom medicinskom dokumentacijom (izvještaj ljekara specijaliste anesteziologa JZU Opšte bolnice “Blažo Orlandić” – Bar, matični broj 3673 od 10.07.2009. godine, operaciona lista JZU Opšte bolnice “Blažo Orlandić” – Bar, operativni protokol br.190, karta anestezije, temperaturna lista, laboratorijski, ultrazvučni i radiološki nalaz), pročitao&nbsp; otpusnu listu sa epikrizom JZU Opšte bolnice “Blažo Orlandić” – Bar, matični broj istorije bolesti 3673 od 16.07.2009. godine na ime oštećenog Z. K., pročitao izvještaj ljekara specijaliste prijemne ambulantne JZU Opšte bolnice “Blažo Orlandić” – Bar, broj protokola 3548 od 06.07.2009. godine na ime oštećenog Z. V.a,pročitao izvještaj ljekara specijaliste prijemne ambulantne JZU Opšte bolnice “Blažo Orlandić” – Bar, broj protokola 3550 od 06.07.2009. godine na ime okrivljenog A. M., pročitao nalaz i mišljenje vještaka medicinske struke dr N. K. od 06.10.2009. godine, kao i izjašnjenje ovog vještaka na zapisniku o glavnom pretresu od 25.05.2010. godine, izvršio uvid u fotodokumentaciju Uprave policije PJ Bar br. 293/09 od 06.07.2009. godine i skicu lica mjesta predmetnog dogadjaja, te pročitao izvještaj iz kaznene evidencije za optuženog, br.2067 od 09.10.2009. godine dostavljen od Uprave policije PJ Nikšić.<br>
<br>
Svjedok - oštećeni Z. K. u svom iskazu u prethodnom postupku i na glavnom pretresu u bitnom je naveo da sa svojim ujakom V. stanuje u kući D. G. u Baru, a u istoj kući, u drugoj sobi stanuje i B. D.. Dnevni boravak, kuhinju i kupatilo koriste svi zajedno sa stanodavcem, a za spavanje imaju posebne sobe, s tim što on i njegov ujak V. koriste jednu istu sobu. Optuženog slabo poznaje, a isti živi u komšiluku i bolje se poznaje sa B. kod koje je ponekad tu dolazio. Kritičnog dana sa optuženim je pio pivo u dnevnom boravku. U popodnevnim časovima B. je pozvala njegovog ujaka V. da joj nešto pomogne, na što je optuženi reagovao tako što je otišao u njenu sobu da je bije, pa pošto su mu on i V. rekli da je ne dira, optuženi se vratio iz njene sobe u dnevni boravak gdje su nastavili njih dvojica da piju. Predveče je sa ujakom otišao u obližnju prodavnicu gdje su nastavili sa pićem, dok je optuženi otišao kući. Iz prodavnice su se vratili u stan, ugasili svjetlo, legli i gledali televiziju, a misli da je njegov ujak čak i drijemao. U jednom trenutku pojavio se optuženi na vratima njihove sobe sa bejzbol palicom u ruci, pa je on odmah rekao svom ujaku Z. V.: „ujače evo M., čuvaj se“. Ujakov krevet je bio bliži vratima sobe i M. tj. optuženi je zamahnuo da udari bejzbol palicom njegovog ujaka, ali je on u tom trenutku ustao, popriječio svoju ruku i tako donekle ublažio ali ne i spriječio taj udarac, pa je optuženi njegovom ujaku zadao udarac palicom po čelu i raskrvario ga. On (tj. K.) je zatim uspio da mu otme bezbol palicu i vjerovatno ga je tu udario ili pesnicom ili tom palicom. Optuženi je pobjegao a on je pošao za njim kako se isti nebi vratio i dalje ih ugrožavao jer je shvatio da je opasan. Na tridesetak metara od kuće M. ga je u mraku ubo nožem u predjelu desne slabine a zatim pobjegao, a on je sam sebi iz tijela izvadio nož. Dalje je naveo da ne zna da li je V. koji put udario M. jer to nije vidio, a moguće da ga je udario dok je stajao iza njegovih leđa, a on otimao bezbol palicu Marku A. Misli da je i on šakom udario koji put M. u glavu ili u predjelu grudnog koša. Za M. nakon otimanja palice nije pošao odmah nego je sačekao minut ili dva i onda pošao sa otetom palicom da vidi gdje je, jer nije znao hoće li se možda vratiti, da ih ponovo ugrožava, pošto je shvatio da je opasan.<br>
&nbsp;&nbsp;&nbsp;&nbsp;&nbsp;&nbsp;&nbsp;<br>
Na glavnom pretresu ponovio je svoje ranije navode i dodao da on i njegov ujak V. kritične prilike nijesu bili zaključali sobu, jer nemaju takav običaj, a obično ne zaključavaju ni ulazna vrata kuće. Da je očekivao M. dolazak zaključao bi vrata. Inače M. su upoznali tako što je M. dolazio kod B. koja je u toj kući stanovala. Kada je okrivljeni ušao i zamahnuo da udari V. nije ništa progovorio. Ni ranije, ni toga dana nije bilo nikakve svadje izmedju njega i okrivljenog. Nakon što je optuženom oteo bejzbol palicu,V. je optuženog udario neki put pesnicom pri čemu ne zna tačno koliko puta, a moguće da je i on udario optuženog bejzbol palicom. Inače, pošto je pošao za optuženim van kuće, V. je ostao u toj sobi, a nakon što je zadobio povredu nožem od okrivljenog, jauknuo je što je čuo V. i izašao. Dalje navodi da nije bilo nikakve druge svadje izmedju V. i M., osim što je V. spriječio M. u fizičkom napadu na B., niti izmedju njega i M.. Smatra da je M. bilo krivo što ga je V. sprečavao da udara B.. Inače nakon što je M. izašao iz kuće, pa dok je zadobio ubod nožem prošlo je veoma kratko vrijeme, možda najviše minut vremena. Od ove povrede zadobijene nožem liječio se u bolnici 12 dana, a kasnije su od ljudi iz Bara saznali da je optuženi problematična osoba. Na kraju ističe da se pridružuje krivičnom gonjenju protiv okrivljenog i ističe imovinsko-pravni zahtjev, koji&nbsp; nije precizirao.&nbsp;<br>
&nbsp;<br>
Svjedok - oštećeni Z. V. je u svojoj izjavi u prethodnom postupku naveo da su on, njegov sestrić K. i B. D. podstanari u kući D. G.. On i K. optuženog poznaju samo iz viđenja i sa njim se nikada nijesu družili. Optuženi je dolazio kod B. D. sa kojom se bolje poznavao, pa su ga tako i upoznali. Kritičnog dana K. i optuženi su pili pivo u dnevnoj sobi i pričali. Potom je optuženi došao u B. sobu sa namjerom da je udari, pa na njegove&nbsp; riječi da je ne dira i da nema smisla da prave probleme u tuđoj kući, M. se vratio u dnevnu sobu i nastavio da pije sa K., ali se nakon izvjesnog vremena udaljio, dok su on i K. svratili u obližnju prodavnicu. Iz prodavnice su se u svoju sobu vratili oko 19,30 časova, pili su pivo kupljeno u prodavnici i gledali&nbsp; televiziju pošto su u sobu prethodno isključili svijetlo. Dok su tako sjedeli M. je upao u njihovu sobu sa bezbol palicom pa su skočili da mu je otmu, a u momentu kada je optuženi zamahnuo on je već bio ustao a&nbsp; optuženi ne&nbsp; progovarajući ga je ipak uspio njome udariti&nbsp; po čelu i raskrvariti. K. je zatim uspio da optuženom otme bezbol palicu i otjerao ga napolje. Dok je K. tjerao napolje optuženog, njemu je B. zavijala glavu nekim zavojem. K. je zatim rekao: „Ujko evo vidi ubode me“, a tom prilikom K. se nalazio van kuće do jednog ćoška, gdje ga je on i zatekao. Dalje navodi da se sa optuženim nijesu svađali, niti se on toga dana svađao sa K. niti mu govorio da će ga istjerati iz stana što je nelogično jer obojica plaćaju zakupninu po pola tj, po 50 eura. Motiv ovakvog ponašanja optuženog mu nije jasan i samo može da nasluti da je to zbog toga što je predhodno optuženog spriječio da fizički napadne B.. Na kraju ističe da se pridružuje krivičnom gonjenju protiv okrivljenog, a imovinsko-pravni zahtjev ne ističe.&nbsp;<br>
<br>
Na glavnom pretresu je ponovio navode iz istrage i dodao da su on i K. upoznali optuženog kada su otpočeli da stanuju u toj kući, gdje su bili podstanari, a optuženi je dolazio kod B. koja je takodje u toj kući bila podstanar, pa je optuženi znao da navrati na kafu ili pivo. Te noći kada je „upao“ u njihovu sobu, on i K. su bili na svojim krevetima i gledali televiziju, a svijetlo u sobi im je bilo isključeno. Nakon ulaska u njihovu sobu, optuženi je, ne progovarajući ništa pošao ka njemu sa bejzbol palicom i istom ga udario u predjelu čela. Nije siguran zbog čega je optuženi tako postupio, dodajući da je toga dana, poslije podne oko 3 sata prije ovog dogadjaja on (tj. V.) bio kod B. u njenoj sobi, kada je došao optuženi i htio da je bije, što mu on nije dozvolio, pa ne zna da li je optuženi zbog toga na njega „bio ljut“, ali u svakom slučaju, to nije ispoljavao.<br>
<br>
Cijeneći iskaze svjedoka - oštećenog Z. V. i Z. K. sud nalazi da su se ovi svjedoci na jasan, određen i medjusobno u osnovi saglasan način tokom čitavog postupka izjašnjavali o svim bitnim okolnostima&nbsp; predmetnog događaja koji se desio unutar njihove sobe, te da njihova kazivanja u tom dijelu dogadjaja nisu dovedena u sumnju nijednim provedenim dokazom, već su naprotiv potvrđena i u skladu sa iskazom nepristrasnog svjedoka B. D. i provedenim materijalnim dokazima na koje stranke nisu imale primjedbi, i osim toga&nbsp; logično&nbsp; se uklapaju u slijed događaja, pa je sa tih razloga sud njihove svjedočke iskaze prihvatio .<br>
<br>
Svjedok D. B. je u svom svjedočkom iskazu&nbsp; u bitnom navela da nije vidjela sukob između optuženog i oštećenih, te ne zna kako i kada je došlo do povređivanja oštećenih K. i V.. Poznaje i optuženog koji živi u komšiluku i oštećene koji žive kao podstanari u istoj kući u kojoj i ona živi. Veći dio vremena provodila je na plaži na kojoj prodaje prehrambene proizvode i piće. Kritičnog dana u kuću gdje stanuju došao je optuženi A. M. i donio tri piva, pretpostavlja za sebe,V. i K.. Ona je otišla na plažu a kada se vratila&nbsp; kući oko 13 časova da uzme novu robu, vidjela je da su sva trojica dosta popili. Pozvala je V. u njenu sobu da joj pomogne oko nošenja robe na plažu ali je za V. u sobu ušao optuženi fizički nasrnuvši na nju sa namjerom da je bije govoreći joj zbog čega ona zove V. u sobu. K. je zatim povukao M. sa vrata sobe a V. ga je potjerao .Zbog toga je odustala od V. pomoći&nbsp; i&nbsp; sama je odnijela robu na plažu. Uveče kada se vratila kući vidjela je da su sva trojica pijani. Ona i gazdina unuka su ih stoga svu trojicu istjerali napolje, očistila je to što su polupali i isprljali i&nbsp; legla da spava oko 19,30 časova. Oko 21 čas na vratima njene sobe pojavili su se gazda D. G., njegova ćerka i V. Z. koji je bio sav u krvi. Previla je V. glavu i pitala ga ko ga je udario a on joj je odgovorio da ga je udario optuženi dok je bio na spavanju. Nakon toga, čula je pod prozor K. riječi „ujko uboden sam“ i vidjela ga je tek kada je izašao iz bolnice. Kada je čistila to što su polupali vidjela je tragove krvi od V. kreveta, preko dnevne sobe i hodnika. Pri tom nije vidjela nikakav predmet niti nož kojim bi neko mogao biti povrijeđen. Dodala je još da joj je optuženi A. M. u periodu od oko 10 dana nakon ovog dogadjaja svaki dan prijetio, da će je unakaziti, da će joj isjeći lice, da će je istjerati iz kuće, ako kaže istinu. Oko 20 dana nakon ovog dogadjaja K. i V. su se iselili iz kuće, a ni M. više nije dolazio.<br>
<br>
Cijeneći iskaz ovog svjedoka koja nije neposredni očevidac dogadjaja, a koja se izjašnjavala samo o činjenicama i okolnostima koje su joj bile poznate, sud je isti u cjelosti prihvatio budući da je u skladu sa iskazima svjedoka oštećenih i provedenim materijalnim dokazima, a čiji iskaz nije doveden u sumnju niti jednim provedenim dokazom.&nbsp;&nbsp;&nbsp;<br>
<br>
Iz zapisnika o uvidjaju Uprave policije PJ Bar Ku br. 290/09 od 06.07.2009. godine utvrđeno je da lice mjesta događaja predstavlja kuća u vlasništvu D. G. u naselju Šušanj broj ... . U sobi koja se nalazi sa desne strane od stepeništa, a u kojoj su stanovali Z. V. i K. i do koje se dolazi kroz mali hodnik i dnevni boravak, pronađeni su na podu tragovi crvene boje nalik na krv. U sobu se ulazi kroz drvena sobna vrata, a sa desne i lijeve strane od ulaznih vrata nalazi se velika količina stare garderobe i raznih stvari. Na podu od dnevnog boravka kroz koji se prolazi kada se izlazi iz sobe takođe se primjećuju tri traga crvene boje nalik na krv, koji su prethodno očišćeni.Na izlazu iz kuće, tačnije na kraju stepeništa gledano od ulaza u prizemni dio kuće, i između dva zida od susjednih kuća, pored parkiranog pmv Pasat reg. oznaka ...&nbsp; pronađen je nož na sklapanje, čije je sječivo do pola umazano crvenom tečnošću nalik na krv, plastičnih stranica rukohvata. Pored noža primijećena je veća koncentracija kapljica crvene boje nalik na krv, a u blizini navedenog auta,a pored ugla od kuće pronađena je drvena bejzbol palica.<br>
<br>
Iz izvještaja Uprave policije PJ Bar Ku br. 293/09 od 09.07.2009. godine o krimialističko tehničkom pregledu lica mjesta utvrđeno je da je pregled lica mjesta izvršen dana 06.07.2009. godine, te da su pronađeni tragovi na licu mjesta i to: nož, pronađen na betonskom proširenju – dijelu parkinga, između makadamskog puta i dijela kuće G. V.,&nbsp; crvene mrlje nalik na krv na predmetnom nožu sa koje je uzorkovan bris, drvena bezbol palica pronađena na dijelu parkinga uz kuću G. V., crvene mrlje nalik na krv na bejzbol palici, tragovi kapanja, najvjerovatnije krvi na betonskom proširenju pored makadamskog puta, tragovi nalik na krv na podu sobe Z. K. (bliže ulaznim vratima), kapljica nalik na krv na stolu u dnevnom boravku ,mrlje crvene boje na kariranoj košulji marke “Ralph Lauren” plave boje koja se nalazila na fotelji u dnevnom boravku. Tragovi nalik na krv su uzorkovani putem uzimanja brisa i&nbsp; pronađeni tragovi su dostavljeni na trasološko i DNK vještačenje.&nbsp;<br>
<br>
Iz nalaza i mišljenja vještaka trasologa M. J. dipl-ing. koji je sastavni dio izvještaja o vještačenju Uprave policije Forenzičkog centra Danilovgrad br. 21500-627/09 utvrđeno je da je predmet trasološkog vještačenja bila garderoba Z. K.-teksas farmerice sa odrezanim djelom nogavica, dosta iznošene, marke “NICKO” i veličine “36” sa bijelim kožnim kaišem, donje gaćice - bokserice bijele boje marke “Sorgaro”&nbsp; veličine “XXXL”, karirana košulja plave boje marke “Ralp Lauren” veličine “XL”, zatim nož na sklapanje sa natpisom “Minisheng”, i drvena bejzbol palica dužine 75 cm. Trasološki pregledom je ustanovljeno da na navedenim farmerkama nijesu uočena mehanička oštećenja kao i na zadnjoj strani osim intenzivnih tragova tečnosti tamno braon boje na desnoj strani. Na prednjoj strani “bokserica” sem tragova tečnosti tamno braon boje nalik na krv nijesu uočena mehanička oštećenja, dok se na zadnjoj strani istih, po desnoj strani, uočava razšivenost po šavu u dužini od 3 cm, kao i intenzivni tragovi tečnosti tamno braon boje nalik na krv. Na prednjoj i zadnjoj strani košulje nijesu uočena mehanička oštećenja. Ukupna dužina noža je 20 cm, dužina sječiva je 8,3 cm, dok je širina 2,5 cm, na kojem su vidljivi tragovi tečnosti tamno braon boje nalik na krv. Na bejzbol palici postoji mehaničko oštećenje na 47 cm od donje ivice palice, u dužini od 1,5 cm koje oštećenje je moglo nastati usljed udara u neku tvrdu prepreku.&nbsp;&nbsp;&nbsp;&nbsp;<br>
<br>
Iz nalaza i mišljenja vještaka medicinske struke dr N.K. od 06.10.2009. godine, datog na osnovu medicinske dokumentacije koja se nalazi u spisima predmeta je&nbsp; utvrđeno da je oštećeni Z. K. dana 06.07.2009. godine zadobio ubodnu ranu u desnom slabinskom predjelu iza gornje bedrene bodlje, dužine 4 cm, sa krvnim podlivom okolne kože, čiji se prodor nastavljao kroz potkožno meko tkivo i mišiće u desnom slabinskom predjelu i završavao u mekom tkivu – prostoru iza zidne trbušnice u desnom slabinskom predjelu, sa krvnim podlivom tkiva u prostoru iza zidne trbušnice u desnom slabinskom predjelu, koja povreda predstavlja tešku tjelesnu&nbsp; povredu, a nanešena je dejstvom šiljka mehaničkog oruđa, u&nbsp; šta bi spadao i nož. Dalje je utvrđeno da je oštećeni Z. V. istog dana zadobio nagnječenje glave sa nagnječno razdernom ranom u čeonom predjelu koja povreda predstavlja laku tjelesnu povredu i nanešena je dejstvom tupine mehaničkog oruđa, u šta bi spadala-stisnuta pesnica, šaka, noga, bejzbol palica i slično. Dalje slijedi da je optuženi A. M. navedenog dana zadobio nagnječno - razdernu ranu u predjelu lijeve obrve, dužine 1,5 cm, nagječno razdernu ranu u čeonom predjelu dužine 1 cm, nagnječno razdernu ranu u desnoj polovini čeonog predjela, dužine 1 cm, dvije nagnječno razderne rane u lijevoj polovini tjemenog predjela, dužine po 1 cm, nagnječno razdernu ranu u predjelu palca desne šake, dužine 0,5 cm, oguljotinu kože u predjelu naddlanene strane desne šake, promjera 0,5 x 0,5 cm, krvni podliv u predjelu lijeve nadlaktice, koje navedene povrede kako pojedinačno, tako i ukupno predstavljaju laku tjelesnu povredu, a nanešene su dejstvom tupine mehaničkog oruđa, u šta bi spadala stisnuta pesnica, šaka, noga, bejzbol palica i slično.<br>
<br>
Izjašnjavajući se na glavnom pretresu od 25.05.2010. godine ovaj vještak je naveo da ulazni otvor ubodine koju je zadobio oštećeni K. Z. se nalazi na desnoj bočnoj strani trbuha u njegovoj donjoj trećini&nbsp; iza prednje gornje bedrene bodlje. S obzirom na lokalizaciju ubodine može se zaključiti da je oštećeni K. Z. u vrijeme zadobijanja povrede bio okrenut desnom bočnom stranom svoga tijela u odnosu na napadača. Prodor ubodine se nastavio kroz potkožno meko tkivo i mišiće, u predjelu desne bočne strane trbuha u donjoj trećini&nbsp; i završio se u mekom tkivu iza zidne trbušnice u desnom slabinskom predjelu. S obzirom na te medicinske činjenice, kao i na fotoelaborat odnosno fotografije na kojima je prikazan nož sa jasno vidljivim tragovima krvi u dužini od 6 cm od vrha noža, utvrdjuje se da je Z. K. uboden silom jakon inteziteta. Predmetna ubodina i njen prodor nijesu oštetili u konkretnom slučaju ni jedan važni vitalni organ. Inače, u prostoru – mekom tkivu iza zidne trbušnice sa desne strane nalazi se desni bubreg sa desnom bubrežnom karlicom i sa desnim mokraćnim kanalom koji odvodi mokraću od desnog bubrega do bešike, kao i donja šuplja vena koji su s obzirom na lokalizaciju mogli biti ugroženi, a što bi dovelo do mnogo drastičnijih posledica po zdravstveno stanje oštećenog Z. K..<br>
<br>
Cijeneći nalaz i mišljenje vještaka medicinske struke dr N. K., te njegovo neposredno izjašnjenje na glavnom pretresu sud je ovo vještačenje na koje stranke nijesu imale primjedbi, u cjelosti prihvatio kao jasno dato po pravilima struke, te u dovoljnoj mjeri argumentovano i obrazloženo.<br>
<br>
Iz izvoda iz kaznene evidencije Uprave policije PJ Nikšić od 09.10.2009 godine, utvrdjeno je da je optuženi ranije osuđivan i to: presudom Opštinskog suda Nikšić K.br.141/84 od 09.06.1984. godine zbog krivičnog djela iz čl.172 st.1 KZ CG na novčanu kaznu od 5.000 dinara, presudom Okružnog suda Titograd K.br.121/85 od 13.09.1985. godine zbog krivičnog djela iz čl.45 st.1 KZ CG na kaznu zatvora u trajanju od 6 (šest) mjeseci, presudom Osnovnog suda Nikšić K.br.47/88 od 15.04.1990. godine zbog krivičnog djela iz čl.232 st.1 KZ CG na kaznu zatvora u trajanju od 40 (četrdeset) dana, presudom Osnovnog suda Bar K.br.104/90 od 19.10.1990. godine zbog krivičnog djela iz čl.83 st.1 KZ SRCG, na kaznu zatvora u trajanju od 2 (dva) mjeseca uslovno na 1 (jednu) godinu, presudom Višeg suda Podgorica K.br.110/90 od 24.05.1993. godine zbog krivičnog djela iz čl.45 st.1 KZCG na kaznu zatvora u trajanju od 6 (šest) mjeseci, presudom Osnovnog suda Bar K.br.17/91 od 17.12.1993. godine zbog krivičnog djela iz čl.145 st.1 tač.1 KZ CG na kaznu zatvora u trajanju od 6 (šest) mjeseci, presudom Opštinskog suda Vrbas K.br.162/94 od 20.12.1995. godine zbog krivičnog djela iz čl.166 st.1 tač.1 KZS na kaznu zatvora u trajanju od 8(osam) mjeseci zatvora, presudom Osnovnog suda Ulcinj K.br.245/95 od 12.02.1999. godine zbog krivičnog djela iz čl.221 st.3 u vezi st.1 KZ RCG na kaznu zatvora u trajanju od 3 (tri) mjeseca ulovno na 1 (jednu) godinu, presudom Osnovnog suda Bar K.br.227/07 od 30.08.2007. godine zbog krivičnog djela iz čl.240 st.1 KZ na kaznu zatvora u trajanju od 3 (tri) mjeseca zatvora, uslovno na 2 (dvije) godine.&nbsp;&nbsp;<br>
<br>
Ocjenom navoda optužbe, odbrane, svih provedenih dokaza, kako pojedinačno, tako i u njihovoj međusobnoj vezi,&nbsp; shodno čl.360 ZKP-a ,ovaj sud je nesumnjivo utvrdio da su se u radnjama optuženog A. M. stekla sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ koje mu se stavlja na teret, te da je isto izvršio na način, vrijeme i mjesto kako to stoji u izreci presude.<br>
<br>
Naime, u dokaznom postupku je nesumnjivo utvrđeno da je optuženi A. M. dana 06.07.2009. godine, oko 21,30 časova, u Baru, u naselju Šušanj br..., oštećenog Z. V. lako tjelesno povrijedio, na način što je prethodno došao u kuću, vlasništvo D. G.&nbsp; u kojoj su oštećeni stanovali, te ušao u sobu u kojoj su se nalazili oštećeni Z. V. i Z. K., koji su u to vrijeme bili na svojim krevetima i gledali televiziju, te tom prilikom Z. V. udario u predjelu glave drvenom bejzbol palicom dužine 75 cm - sredstvom podobnim da tijelo teško povrijedi ili zdravlje teško naruši, nanijevši mu laku tjelesnu povredu u vidu nagnječenja glave sa nagnječno - razdernom ranom u čeonom predjelu.<br>
<br>
Nesporno je vrijeme i mjesto izvršenja predmetnog krivičnog djela tj. da je izvršeno dana 06.07.2009. godine oko 21,30 časova u Baru, u Naselju Šušanj br... u kući vlasništvo izvjesnog D. G.. Ove činjenice koje su nesporne jer proističu iz odbrane optuženog i iskaza svjedoka – oštećenih, nesumnjivo su potvrđene i provedenim dokazima -zapisnikom o uviđaju Uprave policije PJ Bar Ku.br.290/09 od 06.07.2009. godine, te izvještajem Uprave policije PJ Bar Ku.br.293/09 od 09.07.2009. godine o kriminalističko-tehničkom pregledu lica mjesta iz kojih slijedi da je predmetna bejzbol palica pronađena ispred navedene kuće, dok su u sobi oštećenih i u samoj kući pronađeni brojni tragovi nalik na krv.<br>
<br>
Nesporno je sredstvo kojim je izvršeno predmetno krivično djelo. Radi se o drvenoj bejzbol palici dužine 75 cm&nbsp; koja je pronađena na licu mjesta kako je to prethodno opisano, pri čemu je dužina bejzbol palice utvrđena na osnovu nalaza i mišljenja vještaka trasologa J. M..<br>
<br>
Kritični dogadjaj je otpočeo dolaskom optuženog A. M. u sobu kod oštećenih Z. V. i Z. K. oko 21,30 časova, dok su se oštećeni nalazili na svojim krevetima i gledali program na televiziji, zbog čega su, kako navode i bili isključili svijetlo u svojoj sobi. Ove činjenice utvrdjuju se iz izjava oštećenih, kao i iskaza samog optuženog koji je potvrdio da je te noći došao u sobu kod oštećenih. Prilikom dolaska kod oštećenih u njihovu sobu, optuženi je kod sebe imao bejzbol palicu sa kojom je i ušao u njihovu sobu, a što po ocjeni suda ukazuje na namjeru njegovog dolaska te noći kod oštećenih, tj. na namjeru da ovim sredstvom napadne oštećenog Z. V., pa je ovo sredstvo i donio sa sobom i tako se pripremio za obračun sa oštećenim V.. Optuženi ne spori činjenicu da je došao kod oštećenih u njihovu sobu, ali osporava činjenicu da je došao sa bejzbol palicom (koja je inače na licu mjesta - ispred kuće pronadjena), ističući da je bejzbol palica bila kod oštećenih u njihovoj sobi, te da je tu palicu upotrijebio oštećeni Z. K. udarajući ga sa istom, a pojašnjavajući razlog svog dolaska kod oštećenih u njihvou sobu, optuženi na glavnom pretresu navodi da mu je bila namjera da pita oštećenog K. zbog čega je prethodno, toga dana kada su bili zajedno u dnevnom boravku iste kuće, K. njemu navodno prijetio kuhinjskim nožem. Medjutim, nesumnjivo utvrdjena činjenica, da je optuženi odmah po ulasku u sobu oštećenih, bejzbol palicom napao oštećenog V. (a ne K.) logično ukazuje da optuženi u njihovu sobu nije ušao da bi s K. razgovarao o toj navodno prethodnoj svadji sa njim, kako to na pretresu predstavlja. Zato ovakvi navodi optuženog koji se odnose na razlog njegovog dolaska kod oštećenih su nelogični i neuvjerljivi i sud ih kao takve ne prihvata. Ovo tim prije što iz izjave optuženog slijedi da se isti, nakon te navodne prijetnje kuhinjskim nožem, sa K. u toku dana družio i zajedno sa njim išao u obližnju prodavnicu i bio na piće – pio pivo u dnevnom boravku kuće, što znači da je nakon navodne prijetnje u toku dana, dok se sa njim družio i pio pivo, imao prilike da ga pita u vezi eventualne prijetnje nožem, ako je takve prijetnje bilo, pa zato nije logično da je optuženi te noći došao sa takvom namjerom, tim prije što je u sobu oštećenih ušao sa navedenim predmetom, tj. bejzbol palicom. Uostalom, u svojoj odbrani iznijetoj u predkrivičnom postupku, optuženi nije tako ni izjavio, već je naveo da je razlog njegovog sukoba sa oštećenima bilo to što se umiješao u medjusobnu raspravu oštećenih, tj. raspravu izmedju K. i V., stavljajući se na stranu K., kojom prilikom je navodno K. reagovao pitajući ga, zbog čega se miješa u njihov problem, te potom K. „odnekle“ izvukao drvenu bejzbol palicu i istom ga u sobi udario po glavi, dok je na pretresu kazao da je sve povrede zadobio u kući šakama sem povrede u predjelu glave koju mu je bejzbol palicom nanio K. van kuće, što sve ukazuje na nedoslednost i neuvjerljivost odbrane optuženog. Izjavu optuženog da navedene noći u sobu oštećenih nije došao sa bejzbol palicom sud ne prihvata, jer je takva njegova odbrana opovrgnuta izjavama oštećenih kao i nalazom i mišljenjem vještaka medicinske struke dr N. K. Tako oštećeni Z. K. i V., saglasno ističu da je odmah po ulasku u njihovu sobu, optuženi zamahnuo bejzbol palicom koju je donio sa sobom i udario oštećenog Z. V. u predjelu glave – čela, a što stoji u skladu sa nalazom i mišljenjem vještaka medicinske struke iz kojeg se utvrdjuje da je Z. V. zadobio laku tjelesnu povredu u vidu nagnječenja glave sa nagnječno razdernom ranom u čeonom predjelu, a koja povreda je nastala dejstvom tupine mehaničkog orudja, pri čemu vještak dopušta mogućnost da je to moglo biti i dejstvom bejzbol palice. Dakle, ovakvim nalazom vještaka medicinske struke potkrijepljeni su navodi oštećenih koji su u osnovi medjusobno saglasni i stoje u skladnoj vezi sa navedenim nalazom vještaka, pa ih sud prihvata kao objektivne i uvjerljive i zaključuje da je optuženi u njihovu sobu ušao sa bejzbol palicom i istom napao oštećenog Z. V. udarajući ga u predjelu glave, nanoseći mu naprijed opisanu laku tjelesnu povredu.<br>
<br>
Što se tiče motiva optuženog, da oštećenog Z. V. napadne navedene noći, za sud su logični i uvjerljivi navodi oštećenog V., koji navodi kao mogućnost da je optuženi eventualno „bio ljut“ na njega, zbog toga što je tog istog dana optuženog spriječio da fizički napadne D. B., kod koje je optuženi ranije ponekad navraćao, a kod koje je te prilike u njenu sobu i po njenom pozivu, već bio ušao oštećeni Z. V., a što potvrdjuje i svjedok D. B.. Naime, ista navodi, da je toga istog dana oko 13 časova, kada se vratila s plaže da iz kuće uzme novu robu radi prodaje, pozvala oštećenog Z. V. da joj pomogne oko nošenja robe na plažu, pa je za V. u njenu sobu ušao i optuženi pitajući je zbog čega V. zove u sobu, te htio da je zbog toga fizički napadne, u čemu su ga&nbsp; spriječili oštećeni, pa je optuženog kako ista navodi, K. „povukao“ sa vrata sobe, a V. ga „potjerao“.<br>
<br>
Kod takvog stanja stvari po ocjeni suda sasvim su uvjerljivi navodi oštećenog Z. V., da je ovaj konflikt sa optuženim, kada su ga oštećeni spriječili da fizički napadne D.B., za optuženog bio motiv da tog istog dana – uveče dodje kod oštećenih u njihovu sobu sa nožem i bejzbol palicom, da fizički napadne oštećenog Z. V., koji ga je tog istog dana, kako navodi svjedok D. B., otjerao sa vrata njene sobe kada je pokušao da je fizički napadne.<br>
<br>
Udarajući oštećenog Z. V. navedenom bejzbol palicom u predjelu glave, optuženi je bio svjestan svog djela i htio njegovo izvršenje, tj. htio je da oštećenom&nbsp; Z. V. nanese tjelesnu povredu, a uz to bio je svjestan da to čini sredstvom podobnim da tijelo teško povrijedi ili zdravlje teško naruši (s obzirom da se radi o drvenoj bejzbol palici dužine 75 cm), pa sud zaključuje da se u radnjama optuženog stiču sva bitna obillježja bića krivičnog djela laka tjelesna povreda iz čl.152 st.2 u vezi st.1 KZ, koje mu se stavlja na teret.<br>
<br>
Sud je dalje utvrdio da je optuženi A. M. nakon opisanog dogadjaja koji se desio u sobi oštećenih, ispred navedene kuće (u kojoj su oštećeni stanovali), pokušao da liši života oštećenog Z. K. i to na način što je iz džepa od pantalona izvadio nož na sklapanje marke "Minisheng", dužine sječiva 8,3 cm i navedenim nožem ga ubo u predjelu slabine, nanijevši mu tešku tjelesnu povredu u vidu ubodne rane u desnom slabinskom predjelu, iza desne gornje bederne bodlje dužine 4 cm sa krvnim podlivom okolne kože. Sud je ovo utvrdio imajući u vidu izjave sjedoka – oštećenih Z. K. i V., nalaz vještaka medicinske struke, fotoelaborat u kojem je prikazan izgled noža sa tragovima crvene boje, tj. tragovima krvi, te izvještaj o kriminalističko - tehničkom vještačenju i zapisnik o uvidjaju Uprave policije, u kojima su konstatovani materijalani tragovi na licu mjesta, kao i iskaz samog optuženog koji priznaje da je kritične prilike ispred kuće u kojoj su stanovali oštećeni, nožem ubo oštećenog Z. K.<br>
<br>
Naime, iz iskaza svjedoka – oštećenih utvrdjuje se da je od optuženog, a nakon što je isti oštećenom Z. V. zadao udarac bejzbol palicom u predjelu glave, predmetnu palicu iz ruku oteo oštećeni Z. K., nakon čega je optuženi izašao iz kuće, dok je oštećeni Z. V. pošao u sobu kod D. B. da mu previje ranu na čelu koja mu je krvarila, a koju mu je bejzbol palicom nanio optuženi. Medjutim, nakon izlaska iz kuće, optuženi se nije odmah udaljio, već se zadržao ispred kuće, pa kada je nakon kraćeg vremena iz kuće izašao oštećeni Z. K. da ga traži (kako to sam navodi), optuženi je nakon što mu je oštećeni prišao, istog&nbsp; ubo nožem u predjelu desne slabine, ostavljajući tako zaboden nož u tijelo oštećenog. Da se optuženi nakon izlaska iz kuće nije odmah udaljio, utvrdjuje se iz iskaza oštećenog Z. K. i svjedoka D. B.. Tako oštećeni Z. K. u svojoj izjavi navodi, da nakon tuče u sobi u kojoj je optuženom oteo bejzbol palicu i ovaj iz kuće istrčao, on nije odmah za njim pošao, već je sačekao jedan do dva minuta, jer nije znao da li će se optuženi vratiti, da ih ponovo ugrožava pošto je kako navodi, shvatio da je opasan, a uz to svjedok D. B. navodi da nakon što su u njenu sobu ušli vlasnik kuće D. G., njegova kćerka i Z. V. koji je bio „sav u krvi“, istom je previla glavu, a potom (tj. nakon izvršenog previjanja) ispod prozora kuće sa spoljne strane začula je K. riječi kojim se obraća V. : „ujače ubo me M. nožem“. Sve to ukazuje da optuženi A. M., nakon tuče u sobi oštećenih, kojom prilikom mu je od strane oštećenog - Z. K. oteta bejzbol palica, nije se udaljio od kuće, već se ispred kuće zadržao, te kada je oštećeni Z. K. izašao iz kuće i pošao ka njemu sa bejzbol palicom u rukama, istog je ubo nožem nanijevši mu tešku tjelesnu povredu bliže opisanu u izreci. Uz to, optuženi ne spori činjenicu da je kritične prilike ispred kuće D. G. nožem ubo oštećenog Z. K., a iz nalaza i mišljenja vještaka medicinske struke, koji se zasniva na relevantnoj medicinskoj dokumentaciji i na koji nije bilo primjedbi, pa ga sud prihvata cijeneći da je objektivan i dat po pravilima struke, utvrdjuje se da se radi o teškoj tjelesnoj povredi u vidu ubodne rane u desnom slabinskom predjelu iza desne bedrene bodlje dužine 4 cm sa krvnim podlivom okolne kože. Optuženi u svojoj odbrani na pretresu navodi da ga je van kuće oštećeni prvi napao i to bejzbol palicom, nakon čega je on da bi se odbranio, upotrijebio nož.<br>
<br>
Ovakvi navodi odbrane optuženog da je upotrijebio nož da bi se odbranio od oštećenog Z. K. stoje u skladu sa nesumnjivo utvrdjenom činjenicom da je oštećeni Z. K. pošao za njim da ga potraži ispred kuće, noseći u ruci bejzbol palicu, koju je od optuženog oteo u predhodnom dogadjaju unutar kuće. Noseći u rukama bejzbol palicu, sa kojom je pošao ka optuženom, oštećeni K. je to učinio svakako da bi napao optuženog, a povodom prethodnog dogadjaja u kojem je optuženi tom istom bejzbol palicom povrijedio K. ujaka Z. V.. Dakle, u konkretnom slučaju, kada je sa bejzbol palicom u rukama izašao iz kuće da potraži optuženog, te zatim pošao ka njemu, oštećeni Z. K. je svakako imao svojstvo napadača prema optuženom, koji po izlasku iz kuće više nije predstavljao opasnost za oštećene, pa mu je udaljenjem iz kuće svojstvo napadača prestalo. Zato su logični i uvjerljivi navodi optuženog da je tom prilikom upotrijebio nož koji je imao kod sebe, da bi se od K. odbranio. Dakle, optuženi je u konkretnoj situaciji upotrijebio nož na način što je istim ubo oštećenog Z. K. u desnom slabinskom predjelu, da bi na taj način od sebe odbio neposredno predstojeći napad oštećenog K., koji je bio izvjestan, pri činjenici da je oštećeni po izlasku iz kuće pošao ka optuženom i to sa bejzbol palicom u rukama kao opasnim sredstvom, što očigledno ukazuje na njegovu namjeru da sa tom bejzbol palicom napadne optuženog.<br>
<br>
Sud je imao u vidu i navode odbrane da u konkretnom slučaju optuženi nije imao namjeru da liši života oštećenog Z. K.. Medjutim, iz nalaza i mišljenja vještaka medicinske struke utvrdjuje se da je navedena povreda u vidu ubodne rane locirana u desnom slabinskom predjelu, iza desne gornje bedrene bodlje dužine 4 cm, da se prodor ubodine nastavlja kroz potkožno meko tkivo i mišiće u predjelu desne bočne strane trbuha u donjoj trećini, te da se ubodina završava u mekom tkivu iza zidne trbušnice u desnom slabinskom predjelu, da je ubodina zadata silom jakog inteziteta, da se u tom predjelu tijela gdje je zadata nalaze važni vitalni organi i djelovi tijela – desni bubreg sa desnom bubrežnom karlicom i desnim mokraćnim kanalom koji odvodi mokraću od desnog bubrega do bešike, kao i donja šuplja vena čije bi povrede shodno nalazu vještaka medicinske struke dovele do drastičnih posledica po zdravlje oštećenog Z. K., što znači da bi mogle dovesti i do njegove smrti, to sud zaključuje da je optuženi zadajući ubodinu nožem u tom dijelu tijela gdje se nalaze vitalni organi bio svjestan da na taj način može oštećenog lišiti života, pa je pristao na nastupanje takve posledice tj. postupao sa eventualnim umišljajem. Medjutim, kako je isti u konkretnom slučaju postupao u nužnoj odbrani isti je na osnovu čl.363 tač.1 ZKP-a, u vezi čl.10 st.1 KZ oslobodjen od optužbe, pošto djelo izvršeno u nužnoj odbrani po zakonu nije krivično djelo.<br>
<br>
Pošto je sud utvrdio da je optuženi A. M. izvršio krivično djelo laka tjelesna povreda iz čl.152 st.2 u vezi st.1 KZ, istog je za to djelo valjalo oglasiti krivim i kazniti.<br>
<br>
Prilikom odmjeravanja kazne optuženom, sud je cijenio sve okolnosti koje u smislu čl.42 KZ utiču da kazna bude manja ili veća, pa je kao olakšvajuće okolnosti na strani optuženog cijenio to da se radi o osobi starijeg životnog doba, da je lošeg imovnog stanja, dok je kao otežavajuću okolnost cijenio njegovu raniju osudjivanost, a što je utvrdjeno na osnovu izvoda iz kaznene evidencije. Imajući u vidu ove okolnosti, sud nalazi da je izrečena kazna zatvora u trajanju od 3 mjeseca srazmjerna težini učinjenog krivičnog djela i optuženom kao učiniocu, te da se istom može postići svrha kažnjavanja iz čl.32 KZ a u okviru opšte svrhe propisivanja i izricanja krivičnih sankcija iz čl.4 st.2 KZ-a<br>
<br>
O troškovima krivičnog postupka odlučeno je na osnovu čl.199 i 202 ZKP-a, pa kako je optuženi oglašen krivim, obavezan je da ovom sudu plati troškove krivičnog postupka u iznosu od 164,00 eura od čega 154,00 eura na ime medicinskog vještačenja kao&nbsp; i 10,00 eura na ime putnih troškova svjedoku, te da plati paušal u iznosu od 100,00 eura, a koji iznos je odredjen srazmjerno trajanju i složenosti ovog postupka i imovinskim prilikama optuženog.<br>
<br>
Na osnovu čl.51 st.1 KZ optuženom je u izrečenu kaznu zatvora uračunato vrijeme zadržavanja u policiji od 07.07.2009. godine od 2,00 časa do 08.07.2009. godine do 20 časova.<br>
<br>
Na osnovu čl.75 Krivičnog zakonika od optuženog je trajno oduzet nož na sklapanje marke „Minisheng“ ,dužine sječiva 8,3 cm i predmetna drvena bejzbol palica dužine 75 cm kao sredstva sa kojima su izvršena djela.<br>
<br>
Pošto je oštećeni Z. K. istakao imovinsko-pravnog zahtjev koji nije precizirao, a podaci krivičnog postupka ne pružaju pouzdan osnov ni za potpuno ni za djelimično presudjenje, isti je u smislu čl.212 st.2 ZKP-a, radi ostvarivanja imovinsko-pravnog zahtjeva upućen na građansku parnicu.&nbsp;<br>
<br>
Na osnovu svega izloženo, a primjenom čl.364 ZKP-a odlučeno je kao u izreci ove presude.<br>
<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA – SUDIJA,<br>
Alibalić Emina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;Ćupić Ratko,s.r.&nbsp;<br>
<br>
<div style="text-align: center;">
	Za tačnost otpravka tvrdi i<br>
	ovjerava namještenik suda<br>
	<br>
	______________<br>
	<br>
	&nbsp;</div>
PRAVNA POUKA: Protiv ove presude može se izjaviti žalba Apelacionom sudu CG u roku od 15 dana prijema preko ovog suda.<br>
<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.90555555in;}
.p1{text-align:center;hyphenate:auto;font-family:Times New Roman;font-size:12pt;}
.p2{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:16pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:18pt;}
.p5{text-align:start;hyphenate:auto;font-family:Times New Roman;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p7{text-indent:0.5in;margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:16pt;}
.p9{text-indent:0.5in;text-align:center;hyphenate:auto;font-family:Times New Roman;font-size:12pt;}
.p10{text-indent:0.5in;text-align:start;hyphenate:auto;font-family:Times New Roman;font-size:12pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p12{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:13pt;}
.p13{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:13pt;}
.p14{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:13pt;}
.s1{font-weight:bold;}
.s2{font-family:Times New Roman;}
.s3{font-size:13pt;font-weight:bold;}
.s4{font-weight:bold;font-style:italic;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">                                                                            </span><span class="s2">K. br.  34/12</span>
</p>
<p class="p3"></p>
<p class="p4">
<span>U IME CRNE GORE </span>
</p>
<p class="p3"></p>
<p class="p3"></p>
<p class="p5">
<span>	</span><span class="s3">OSNOVNI SUD U ŽABLJAKU</span><span>, kao prvostepeni krivični  po predsjedniku suda Anđelić Mihailu, uz sudjelovanje namještenika Šibalić Ikonije, u krivičnom predmetu protiv okrivljenog V.  R.  iz M. G.–Ž., zbog krivičnog djela   građenje objekata bez građevinske dozvole iz čl. 326a  Krivičnog zakonika, po optužnom predlogu ODT iz Pljevalja Kt. br. 197/12 od 10. 09. 2012. godine, nakon  usmenog, javnog i glavnog pretresa održanog  24. 09. 2012. godine  u prisustvu Zamjenika ODT iz Pljevalja Đurović Veljka  i  okrivljenog donio je  i istog dana   javno objavio </span>
</p>
<p class="p3"></p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3"></p>
<p class="p5">
<span>	Okrivljeni V.R.,  od oca M.  i majke R. rođene K.,  rođen ... godine u M. G., JMB ...., živi u mjestu rođenja,  pismen sa završenom  srednjom  turističkom školom, govori srpskim jezikom  a razumije crnogorski jezik, oženjen-otac četvoro djece, poljoprivrednik,  srednjeg imovnog stanja,   ranije osuđivan, ne nalazi se pod istragom za drugo krivično djelo, </span>
</p>
<p class="p3"></p>
<p class="p1"></p>
<p class="p6">
<span>K r i v    j e</span>
</p>
<p class="p7">
<span>Što je </span>
</p>
<p class="p5">
<span>	U toku mjeseca juna 2012. godine, u mjestu M.G. , opština Ž., protivno čl. 69 Zakona o uređenju prostora i izgradnje objekata ("Sl. list  CG" br. 51/08), kao investitor  na katastarskoj  parceli br. 420/1, upisana u posjedovnom listu KO Motički Gaj I, započeo  izgradnju građevinskog objekta bez predhodno pribavljene građevinske dozvole, na način što je izlio coklo u  osnovi dimenzija 6,60 x 5,50 m, visine u prosjeku 40 cm, pa je inspektor  zaštite   prostora Z. Č. izvršenim  inspekcijskim nadzorom dana 06. 07. 2012. godine utvrdila  naznačeno činjenično stanje i isto zapisnički konstatovala zapisnikom br.  1003-56/12, a rješenjem br.  01-783/1 od 16. 07. 2012. godine naredila okrivljenom da poruši izgrađeno  coklo naznačenih dimenzija u roku od 3 dana od dana uručenja rješenja,</span>
</p>
<p class="p5">
<span>	- čime je izvršio  krivično djelo građenje objekata bez građevinske dozvole iz čl. 326a  Krivičnog zakonika  /KZ/</span>
</p>
<p class="p3"></p>
<p class="p3">
<span>	- pa   mu sud  na osnovu navedenog zakonskog propisa  i  čl.  4,  5, 13, 15, 32,  36, 42, 45 tačka 3 i 46 st. 1 tačka 5, čl. 52, 53 i 54 KZ   i  čl. 226 st. 2 tačka 9 i st. 3 , čl. 229 st. 1 i  čl. 374  Zakonika  o  krivičnom  postupku  / ZKP-a /   i z r i č e     </span>
</p>
<p class="p3"></p>
<p class="p3"></p>
<p class="p8">
<span>USLOVNU OSUDU</span>
</p>
<p class="p9"></p>
<p class="p10">
<span>Sa kojom mu  utvrđuje  kaznu zatvora u trajanju od 3 /tri / mjeseca  i istovremeno određuje da se ova kazna neće izvršiti ako osuđeni u roku od 2 /dvije/ godine ne učini novo krivično djelo. </span>
</p>
<p class="p10">
<span>Okrivljeni  je dužan  platiti na ime paušala iznos od 60 €,  na žiro-račun Osnovnog suda u Žabljaku br.505 – 10497 - 08 u roku od 15 dana po pravosnažnosti presude, dok ostalih troškova krivičnog postupka nije bilo.</span>
</p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p11"></p>
<p class="p10">
<span>ODT iz Pljevalja optužnim predlogom  Kt. br. 197/12 od 10. 09. 2012. godine, dajući opis radnje izvršenja, pravno je ocijenio, da je okrivljeni  počino krivično djelo   građenje objekata bez građevinske dozvole iz čl. 326a Krivičnog zakonika,   na način, mjesto i u vrijeme kako je to bliže opisano izrekom presude. U završnoj riječi je   predložio  da se okrivljeni    za počinjeno krivično djelo oglasi krivim i osudi po zakonu. </span>
</p>
<p class="p11">
<span>Okrivljeni  u svojoj odbrani  u predhodnom postupku i na glavnom pretresu je izjavio  da  priznaje  krivicu i počinjeno krivično djelo a na način kako je to predstavljeno optužnim aktom ODT iz Pljevalja. U bitnom je iznio,   da živi u selu M. G.. i da se isključivo bavi poljoprivredom – stočarstvom , da je u mjesecu junu 2012. godine  na svojoj katastarskoj parceli započeo izgradnju objekta – štale dimenzija 6,60 x 5,50 m, da je  izlio coklo visine u prosjeku 40 cm, da je znao da  navedeni objekat ne može graditi bez građevinske dozvole , da je pokušavao  da dozvolu pribavi  pa se 2011.godine obratio Nacionalnim parkovima C. G.. kako bi  dobio odobrenje za gradnju obzirom da je područje  na kojem živi obuhvaćeno  Nacionalnim parkom »D.«, da je od Nacionalnih parkova dobio obavještenje da to odobrenje  izdaje opština Ž., te dalje, da se pismeno obraćao i opštini Ž.  radi dobijanja građevinske dozvole ali da  do sada nije dobio nikakav odgovor.  Posebno je istakao, da se isključivo bavi  stočarstvom i da od tih prihoda izdržava porodicu, da mu je supruga nezaposlena, da ima četvoro djece od kojih je jedno student,  i da  je bez dozvole započeo izgradnju  objekta – štale  jer  nema gdje da  smjesti stoku , obzirom da su   prilikom fizičke diobe postojeći objekti pripali njegovoj braći. U završnoj riječi   još jednom je izjavio da  priznaje krivicu i   počinjeno  krivično djelo  i zamolio sud da ima u vidu olakšavajuće okolnosti na njegovoj strani.</span>
</p>
<p class="p11">
<span>Sud je u dokaznom postupku proveo dokaze: saslušao svjedoka Č. Z., inspektora  zaštite prostora,  pročitao: zapisnik  o inspekcijskoj kontroli  br. 1003- 56/12  od  06. 07. 2012. godine, rješenje Uprave za inspekcijske poslove – odsjek inspekcije zaštite prostora br.01-783/1 od 16.07.2012. godine, izvršio uvid u tri priložene fotografije sačinjene od strane inspektora zaštite prostora, te pročitao  izvod iz KE za okrivljenog izdat od UP- Ispostava Žabljak br.245/12- 1069/1 od 17.08.2012. godine.</span>
</p>
<p class="p11">
<span>Iz iskaza svjedoka  Č.Z.inspektora  zaštite prostora,  zapisnika o inspekcijskoj kontroli  inspektora zaštite prostora br. 1003- 56/12  od  06. 07. 2012. godine, rješenja Uprave za inspekcijske poslove – odsjek inspekcije zaštite prostora br.01-783/1 od 16.07.2012. godine, i fotografija sačinjenih od strane inspektora zaštite prostora proizilazi, da je svjedok Č. Z. kao  inspektor zaštite prostora  za opštinu P. i Ž. od Nacionalnog parka  »D.« dobila  prijavu da se u   mjestu M. G.izvode radovi , odnosno gradi objekat bez prethodno pribavljene građevinske dozvole, da je ona 06.07. 2012. godine u prisustvu nadzornika NP »D.« K. A. i investitora – okrivljenog  V. R. izvršila inspekcijski  nadzor i zapisnički konstatovala da je započet objekat dimenzija u osnovi 6,50 x 5,50 m, da je izliveno coklo prosječne visine 40 cm a unutar cokla nasut šut, da ju je investitor  obavijestio da  nema građevinsku dozvolu za započeti objekat, da je   16.07. 2012.godine donijela rješenje br.  01783/1 o uklanjanju tog objekta, te da je navedeno rješenje pravosnažno obzirom da investitor – okrivljeni nije na njega izjavljivao žalbu, te dalje, da je na fotografijama  jasno vidljiva započeta konstrukcija građevinskog objekta, građevinski materijal kojim je rađen objekat, kao i pomoćni materijal za gradnju, te da okrivljeni nije prigovarao na zapisničke konstatacije. </span>
</p>
<p class="p11">
<span>Sud je u cjelosti prihvatio gornje dokaze kao jasne, nesumnjive i istinite, posebno one koji se tiču javnih isprava, jer ih je izdao u zakonitom postupku ovlašćeni službenik državnog organa, pa dalje, prihvatio  iskaz svjedoka Č. Z. jer svoju podlogu nalazi u izdatim javnim ispravama kao i u priznanju okrivljenog , te konačno  i fotoelaborat koji vjerno prikazuje stanje na licu mjesta,  pri čemu  sud ukazuje da gornjim dokazima  stranke nijesu prigovorile. </span>
</p>
<p class="p11">
<span>Iz izvoda iz KE za okrivljenog sud je utvrdio, da je ranije osuđivan  presudama Osnovnog suda u Žabljaku i to: K. br. 70/04 od 26.11.2004. godine, zbog krivičnog djela ugrožavanje javnog saobraćaja iz čl. 339 st. 3 u vezi st. 1 KZ CG  na kaznu zatvora  od  40 /četerdeset/ dana  uslovno za jednu godinu i K. br.40/07 od 29.06. 2007. godine  zbog krivičnog djela iz  čl. 381 st. 1  KZ na kaznu zatvora od 50 /pedeset/ dana uslovno  za jednu godinu.</span>
</p>
<p class="p10">
<span>Sud je posebno cijenio odbranu okrivljenog pa je zaključio, da je može prihvatiti u cjelosti a ovo sa razloga jer je priznanje krivice i  počinjenog krivičnog djela bilo   potpuno  a  njegova odbrana  svoju podlogu nalazi u svim provedenim dokazima kojima je sud poklonio vjeru.</span>
</p>
<p class="p10">
<span>Na osnovu savjesne i brižljive ocjene provedenih dokaza, te priznanja okrivljenog a cijeneći sve u smislu  čl. 17 i 370 ZKP-a  sud je na pouzdan način utvrdio, da je okrivljeni u  toku mjeseca juna 2012. godine, u mjestu Motički Gaj , opština Žabljak, protivno čl. 69 Zakona o uređenju prostora i izgradnje objekata ("Sl. list  CG" br. 51/08), kao investitor  na katastarskoj  parceli br. 420/1, upisana u posjedovnom listu KO Motički Gaj I, započeo  izgradnju građevinskog objekta bez predhodno pribavljene građevinske dozvole, na način što je izlio coklo u  osnovi dimenzija 6,60 x 5,50 m, visine u prosjeku 40 cm, pa je inspektor  zaštite   prostora Z. Č. izvršenim  inspekcijskim nadzorom dana 06. 07. 2012. godine utvrdila  naznačeno činjenično stanje i isto zapisnički konstatovala zapisnikom br.  1003-56/12, a rješenjem br.l  01.783/1 od 16. 07. 2012. godine naredila okrivljenom da poruši izgrađeno  coklo naznačenih dimenzija u roku od 3 dana od dana uručenja rješenja.</span>
</p>
<p class="p10">
<span>Pravnom ocjenom  ovako utvrđenog činjeničnog stanja, sud nalazi da se u radnji okrivljenog  stiču svi bitni elementi  krivičnog djela građenje objekata bez građevinske dozvole iz čl. 326a  Krivičnog zakonika,   koje djelo čini svaki onaj ko protivno propisima o izgradnji objekata, planiranju i uređenju prostora započne građenje objekta bez predhodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa  o zabrani građenja. Odredbom čl. 69 Zakona o uređenju prostora i izgradnju objekata  predviđeno je, da se objekat može graditi na osnovu građevinske dozvole i tehničke dokumentacije. Dakle, gornja blanketna norma upućuje na zaključak,  da je okrivljeni   djelo učinio sa direktnim umišljajem kao predviđenim oblikom vinosti, jer je bio svjestan da u konkretnom slučaju  ne posjeduje građevinsku dozvolu  radi  započinjanja  gradnje objekta na parceli koja je upisana kao njegova svojina, pa je uprkos tome okrivljeni  tu radnju i preduzeo.    </span>
</p>
<p class="p10">
<span>Prilikom odlučivanja o vrsti i visini kazne, sud je imao u vidu svrhu kažnjavanja, stepen krivice i druge  okolnosti predviđene u čl. 42 KZ, pa je  od olakšavajućih okolnosti koje je cijenio kao naročito olakšavajuće, uzeo da je okrivljeni priznao počinjeno krivično djelo, da se u konkretnom slučaju radilo o pomoćnom građevinskom objektu – štali  u uslovima kada je zemljoradnja i stočarstvo osnovni izvor prihoda okrivljenog i njegove porodice, da je pred nadležnim organima  (Opština  i NP »D.«) pokrenuo  postupak za legalizaciju započetog objekta, te dalje,  da ima četvoro djece, da mu je supruga nezaposlena, da izdržava porodicu prihodima od poljoprivrede koji nijesu redovni, da je lošeg zdravstvenog stanja,  a od otežavajućih okolnosti  da je ranije osuđivan,  kako je bliže predhodno naznačeno ali  i činjenicu  da je od ranijih osuda protekao  duži vremenski period, te da je  isti  imao mogućnosti za podnošenje zahtjeva za rehabilitaciju obzirom da se radilo o uslovnim osudama i okolnostima da u vremenu provjeravanja i godinu dana po isteku roka provjeravanja okrivljeni nije učinio krivična djela,   te mu  je predhodno ublažavajući zaprijećenu kaznu shodno čl. 45 st. 3 i čl. 46 st. 1 tačka 5 KZ  izrekao uslovnu osudu kojom mu  je utvrđena kazna zatvora u trajanju od tri mjeseca   sa odgodom izvršenja na period od dvije  godine. Po ocjeni ovoga suda sa izrečenom  krivičnom sankcijom će se postići svrha kažnjavanja u smislu generalne i specijalne prevencije shodno čl. 4 i 32 KZ, jer je sud uvjerenja da se realno može očekivati u postojećim okolnostima da će upozorenje dovoljno uticati na učinioca da ne vrši krivična djela. </span>
</p>
<p class="p10">
<span>Sud je okrivljenog   shodno čl.226 i 229 ZKP-a obavezao da plati paušal u iznosu od 60 €  a ovo imajući u vidu trajanje, složenost postupka i imovno stanje okrivljenog,  dok drugih troškova krivičnog postupka nije bilo. </span>
</p>
<p class="p10">
<span>Sa iznijetog odlučeno je kao u dispozitivu. </span>
</p>
<p class="p12">
<span>OSNOVNI SUD U ŽABLJAKU, dana 24. 09. 2012. godine</span>
</p>
<p class="p13">
<span class="s1"> </span><span class="s2">ZAPISNIČAR                                                              PREDSJEDNIK  SUDA</span>
</p>
<p class="p14">
<span> Ikonija Šibalić, s.r.                                                             Mihailo Anđelić,s.r.</span>
</p>
<p class="p5"></p>
<p class="p14"></p>
<p class="p14">
<span>PRAVNA POUKA:</span>
</p>
<p class="p3">
<span class="s4">Protiv ove presude dozvoljena je žalba </span>
</p>
<p class="p3">
<span class="s4">U roku od 8 dana po prijemu pismenog</span>
</p>
<p class="p3">
<span class="s4">otpravka iste, preko ovog suda Višem </span>
</p>
<p class="p3">
<span class="s4">sudu Bijelo Polje.</span>
</p>
<p class="p1"></p>


</body>
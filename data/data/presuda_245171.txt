<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.s3{font-family:Arial;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 165/10</span>
</p>
<p class="p1"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span class="s2">	</span><span class="s3">OSNOVNI SUD U BIJELOM POLJU, kao prvostepeni krivični sud, sudija Ivan Adamović,  kao sudija pojedinac, uz učešće namještenika suda Draginje Bošković, kao zapisničara,  u krivičnom predmetu protiv okrivljenog N.R.a, iz Bijelog Polja,  zbog krivičnog djela ugrožavanje sigurnosti iz čl. 168 st. 1 Krivičnog zakonika, po optužnom predlogu Osnovnog državnog  tužilaštva u Bijelom Polju, Kt. br. 176/2009 od 18. 01. 2010. godine,  nakon održanog usmenog, glavnog i javnog pretresa, u prisustvu zamjenika ODT-a u Bijelom Polju - Cmiljane Perović,  branioca okrivljenog po službenooj dužnosti – adv. Š.R.a, iz B.Polja i oštećene R.V., a u odsutnosti okrivljenog N.R.a, kome se, shodno rješenju Krivičnog vijeća ovog suda KV. br. 153/2010 od 21. 04. 2010. godine, sudilo u odsustvu, dana 19. 05. 2010.  godine,   donio je i javno objavio</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni N.R., -jmbg-.,</span><span class="s2"> </span><span>od oca M., rođen ... godine u Bijelom Polju,  osuđivan presudama Osnovnog suda u Bijelom Polju: K. br. 175/09 od 27. 02. 2009. godine zbog kriv. djela iz čl. 152/2 KZ CG na 45 dana zatvora; K. br. 578/09 od 09. 12. 2009. godine zbog kriv. djela iz čl. 168/2-1 KZ CG na 45 dana zatvora i K. br. 308/09 od 23.10.2009. godine zbog kriv. djela iz čl. 168/2-1 KZ CG na 3 mjeseca zatvora, </span>
</p>
<p class="p2">
<span> </span><span class="s2"> </span>
</p>
<p class="p2"></p>
<p class="p5">
<span>K r i v    j e</span>
</p>
<p class="p6"></p>
<p class="p2">
<span>	-što je:</span>
</p>
<p class="p7">
<span>-dana 14. 01. 2009. godine oko 02,00 h, u Bijelom Polju, ugrozio sigurnost oštećene R.V., prijetnjom da će napasti na život ili tijelo njoj bliskih lica, na način što je sa svog mobilnog telefona sa brojem karceice 068/206-863, pozvao oštećenu na mobilni telefon, sa brojem kartice 068/259-682 i uputio joj riječi prijetnje: "Kurvo, tvoji sinovi ti zoru neće dočekati, zaklaću te zato što si me prijavila",</span>
</p>
<p class="p2"></p>
<p class="p2">
<span>	-čime je izvršio krivično djelo ugrožavanje sigurnosti iz čl. 168  st. 1  Krivičnog zakonika,</span>
</p>
<p class="p2"></p>
<p class="p7">
<span>-pa  ga sud, primjenom citiranih zakonskih propisa, te čl. 2, 4, 5, 13, 15, 32, 36, i 42   Krivičnog zakonika, i čl. 199 st. 2, 202   i  364 ZKP-a, </span>
</p>
<p class="p7"></p>
<p class="p2"></p>
<p class="p5">
<span>O S U Đ U J E</span>
</p>
<p class="p5">
<span>  </span>
</p>
<p class="p7">
<span>Na  kaznu zatvora  od  3 (tri) mjeseca.</span>
</p>
<p class="p2"></p>
<p class="p7">
<span>Okrivljeni se obavezuje da plati ovom sudu na ime paušala iznos od 30,00 €, kao i na ime troškova krivičnog postupka iznos od 37,50€, koje iznose će uplatiti na Depozit novčanih kazni, troškova postupka i paušala ovog suda na žiro račun br.: 530-4149-79, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo. </span>
</p>
<p class="p2"></p>
<p class="p2"></p>
<p class="p5">
<span>O b r a z l o ž e nj</span><span class="s2"> </span><span>e</span>
</p>
<p class="p6"></p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 176/2009 od 18. 01. 2010. godine,  optužen je N.R., iz B.Polja, zbog krivičnog djela ugrožavanje sigurnosti iz čl. 168  st.  1 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu: zamjenika ODT-a u Bijelom Polju - C miljane Perović, branioca po službenoj dužnosti okrivljenog N.R.a – adv. Š.R.a i oštećene R.V., a u odsustvu okrivljenog N.R.a, kome se sudilo u odsustvu, shodno rješenju Krivičnog vijeća ovog suda KV. br. 153/2010 od 21. 04. 2010. godine,   s obzirom da isti nije dostižan organima gonjenja. </span>
</p>
<p class="p2"></p>
<p class="p2">
<span>	Zamjenik ODT-a u završnoj riječi je izjavila da u svemu ostaje pri podnijetom optužnom predlogu, jer je izvedenim dokazima saslušanjem oštećene i svjedoka R.R.a, utvrđeno da je okrivljeni počinio krivično djelo koje mu je stavljeno na teret i predložila je sudu da ga oglasi krivim i osudi na kaznu po zakonu.  </span>
</p>
<p class="p2"></p>
<p class="p2">
<span>	 Oštećena R.R.a, u završnoj riječi, pridružile su se krivičnom gonjenju protiv okrivljenog, a nije postavila  imovinsko-pravni zahtjev.   </span>
</p>
<p class="p2"></p>
<p class="p7">
<span>Odbrana okrivljenog je izostala, s obzirom da isti nije saslušan tokom postupka, a branilac po službenoj dužnosti okrivljenog N.R.a – adv. Š.R.e, u završnoj riječi, istakao je da ostavlja sudu na ocjenu u pogledu krivice i visine kazne okrivljenog.     </span>
</p>
<p class="p2"></p>
<p class="p2">
<span>	 Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenu R.R.u; u prisustvu zak. zastupnika saslušao svjedoka mldb. R.R.a; izvršio uvid u analizu obrađenog listinga komunikacija za 14. i 15. 01. 2009. godine u intervalu od 22,00 h do 04,00 h, za broj 068-259-682; te pribavio i izvršio uvid u izvod iz KE na ime okrivljenog.   </span>
</p>
<p class="p2"></p>
<p class="p2">
<span>	Cijeneći sve dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo ugrožavanje sigurnosti iz čl. 168 st. 1 Krivičnog zakonika,  za koje je kriv.</span>
</p>
<p class="p2">
<span> </span>
</p>
<p class="p2">
<span>	Činjenično stanje sud je prevashodno utvrdio po osnovu iskaza oštećene R.V., saslušane u svojstvu svjedoka. Naime, iz iskaza oštećene sud je utvrdio da je ista bila vlasnik kartice broj 068/259-682, te da je okrivljeni, dana 14. 01. 2009. godine, pozvao telefonom i tom prilikom uputio riječi prijetnje: "Kurvo, tvoji sinovi ti neće zoru dočetati, zaklaću te zato što si me prijavila", usled kojih riječi se kod oštećene razvio osjećaj nesigurnosti i straha, kako za svoj život i tijelo, tako za život i tijelo svoje djece. Razlog iz koga je okrivljeni uputio oštećenoj riječi prijetnje je taj što je oštećena osumnjičila okrivljenog da je ranije u njenoj kući počinio krivično djelo krađe.  Sud je iskaz oštećene, saslušane u svojstvu svjedoka u potpunosti prihvatio kao odmjeren i objektivan. Navodi iz iskaza oštećene potvrđeni su iskazom svjedoka mldb. R.R.a. Cijeneći iskaz ovog svjedoka sud je utvrdio da je okrivljeni N.R., putem telefona upućivao riječi prijetnje oštećenoj i njenoj porodici. Sud je iskaz ovog svjedoka u potpunosti prihvatio kao jasan i objektivan. </span>
</p>
<p class="p2"></p>
<p class="p2">
<span>	Navodi iz iskaza oštećene potvrđeni su i izvedenim pisanim dokazima. Naime, iz listinga komunikacija za 14/15. 01. 2009. godine, u intervalu od 22,00 h do 04,00 h, za broj 068/259-682, utvrđeno je da je u vremenskom periodu,  kako je to navela oštećena u svom iskazu, sa broja 068/206-863, u više navrata pozivan broj 068/259-682, u vlasništvu oštećene, a takođe, iz navedenog listinga utvrđeno je da je jedan od poziva bio upućen, dana 14. 01. 2009. godine u 02,01:58 h, kada su, po kazivanju oštećene, istoj i upućene riječi prijetnje od strane okrivljenog.  </span>
</p>
<p class="p2"></p>
<p class="p2">
<span> 	Dakle, postupajući na opisani način - upućujući oštećenoj R.R.i  riječi ozbiljne prijetnje – »Kurvo, tvoji sinovi ti zoru neće dočekati, zaklaću te zato što si me prijavila«,   a koje su se odnosile na ugrožavanje  fizičkog integriteta njoj bliskih lica -  sinova, koje riječi je oštećena  ozbiljno shvatila, te se zbog navedenih riječi osjetila uplašenom, okrivljeni  je  u svojim radnjama ostvario elemente bića krivičnog djela stavljenog mu na teret optužnim predlogom. Okrivljeni je djelo izvršio s direktnim umišljajem, jer je bio svjestan da će ozbiljnom prijetnjom, kako je to naprijed naznačeno, kod oštećene izazvati strah i osjećaj ugroženosti, pa je djelo htio i za isto je kriv.   </span>
</p>
<p class="p2"></p>
<p class="p2">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je kod okrivljenog, kao olakšavajuće okolnosti, cijenio da se radi o mlađoj osobi, a od otežavajućih okolnosti sud je cijenio raniju osuđivanost okrivljenog, kao i činjenicu da je okrivljeni osuđivan za istovjetno krivično djelo, sud je mišljenja da će se zatvorskom kaznom od 3 mjeseca,  postići svrha kažnjavanja iz čl. 32 Krivičnog zakonika, imajući u vidu da se radi o djelu manjeg društvenog značaja.  </span>
</p>
<p class="p2"></p>
<p class="p7">
<span>Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime  paušala, iznos od 30,00 eura,  imajući u vidu složenost i trajanje krivičnog postupka,  i na ime troškova krivičnog postupka iznos od 37,50 €,  a koji se odnose na  troškove angažovanja branioca po službenoj dužnosti,  (umanjeno 50%, shodno Odluci o visini naknade za rad advokata za odbrane po službenoj dužnosti "Sl. list RCG" br. 42/10 od 08. 04. 2010. godine).   </span>
</p>
<p class="p7">
<span>	</span>
</p>
<p class="p2">
<span>	Imovinsko-pravnog zahtjeva nije bilo. </span>
</p>
<p class="p2"></p>
<p class="p2">
<span>	Iz iznijetog je odlučeno kao u izreci presude, a shodno čl. 364  ZKP CG.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 19. 05. 2010. godine, </span>
</p>
<p class="p3">
<span>  </span>
</p>
<p class="p2"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Draginja Bošković  s.r.							Ivan Adamović s.r.</span>
</p>
<p class="p2"></p>
<p class="p2"></p>
<p class="p8"></p>
<p class="p6"></p>


</body>
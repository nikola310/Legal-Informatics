<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#FF0000;font-family:'Arial'}
.span4{;font-family:'Arial';font-style:italic }
.span5{color:#548DD4;font-family:'Arial'}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br. K. 101/2017</span>
</li>
<p>&nbsp;</p>
<li>
<span class="span1"> </span>
</li>
<li style="text-align:center;">
<span class="span1"></span>
</li>
<li style="text-align:center;">
<span class="span1">U  I M E  C R N E  G O R E</span>
</li>
<p>&nbsp;</p>
<li>
<span class="span1">Osnovni sud u Cetinju, kao prvostepeni krivični, po sudiji pojedincu Mariji Ćupić, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog P. M., iz C., zbog krivičnog djela falsifikovanje isprave iz člana 412. stav 1. Krivičnog zakonika Crne Gore, rješavajući po Optužnom predlogu ODT-a Cetinje Kt.br. 198/14 od 27.10.2017. godine, nakon održanog glavnog i javnog pretresa održanog dana 12.03.2018. godine, u prisustvu zastupnika optužbe Radunović Sanje, Dr</span><span class="span1">žavnog tužioca u ODT u Cetinju,</span><span class="span1"> okrivljenog  P. M. i njegovog branioca R. B., advokata iz C., dana 15.03.2018. godine, donio je i javno objavio</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<li style="text-align:center;">
<span class="span1"></span>
</li>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">P. M., JMBG .., zv. “P.”, od oca M. i majke R., rođene M., rođen ... godine u C., gdje i prebiva, državljanin C. G., pismen, sa završenom Srednjom turističkom školom, ugostitelj, oženjen, otac dvoje maloljetne djece, lošeg imovnog stanja, osuđivan: presudom Osnovnog suda u Cetinju K.br. 90/16, koja je postala pravosnažna dana 17.01.2017.godine zbog krivičnog djela nasilje u porodici ili u porodičnoj zajednici iz člana 220. stav 1. KZ CG, na kaznu zatvora u trajanu od 30 (trideset) dana, uslovno na 1 (jednu) godinu,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K r i v   j e</span>
</li>
<p>&nbsp;</p>
<li>
<span class="span1">Zato što je: </span>
</li>
<p>&nbsp;</p>
<li>
<span class="span1">Dana, 26. decembra 2012. godine, u C., u svojstvu odgovornog lica – izvršnog direktora privrednog društva d.o.o. “P.”, sa sjedištem u C., svjestan svog djela čije je izvršenje htio i svjestan da je njegovo djelo zabranjeno, upotrijebio kao prave lažne isprave – račune o vrijednosti uvezenih vozila i to: fakturu – račun broj 3435755110 od 15.12.2012. godine,navodno izdatu od privrednog društva “L. F. M.N./S.” sa sjedištem u B., za putničko motorno vozilo marke “Audi A6”, broj šasije WAUZZZ4F48N004757, na vrijednost od 5.100,00 eura, iako je znao da je na predmetnoj fakturi vrijednost vozila umanjena, jer na original fakturi ta vrijednost iznosi 6.750,00 eura i fakturu-račun broj 3435755117 od 05.12.2012. godine,navodno izdatu od privrednog društva “L. F. M. N./S.” sa sjedištem u B., za putničko motorno vozilo marke “Renault Scenic”, broja šasije VF1JMSE0638876200, </span><span class="span1">na vrijednost 2.900.00 eura, iako je znao da je na predmetnoj fakturi vrijednost vozila umanjena, jer na original fakturi ta vrijednost iznosi 3.450,00 eura, na način što je navedene lažne fakture posredstvom špedicije “P.” d.o.o. B., radi carinjenja, u postupku stavljanja robe u slobodan promet, predao Upravi carina - Carinskoj ispostavi C.,</span>
</li>
<p>&nbsp;</p>
<li>
<span class="span1">- čime je izvršio krivično djelo falsifikovanje isprave iz člana 412. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Pa mu Sud na osnovu citiranih zakonskih propisa, te primjenom članova 3, 4, 5, 13, 15, 42, 52, 53, 54. Krivičnog zakonika Crne Gore i članova 226-229. i 374. ZKP-a, izriče</span>
</li>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom okrivljenom utvrđuje kaznu zatvora u trajanju od 30 (trideset) dana</span><span class="span2"> </span><span class="span1">i istovremeno određuje da se navedena kazna neće izvršiti ukoliko okrivljeni u vremenskom periodu od 1 (jedne)  godine po pravosnažnosti presude, ne počini novo krivično djelo.</span>
</li>
<p>&nbsp;</p>
<li>
<span class="span1">Okrivljeni se obavezuje da troškove krivičnog postupka u visini od 210,00 eura, kao i iznos sudskog paušala od 30,00 eura u roku od 15 dana od dana pravosnažnosti ove presude, uplati u korist Budžeta Crne Gore, pod prijetnjom prinudnog izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Osnovno državno tužilaštvo u Cetinju</span><span class="span2">, </span><span class="span1">podnijelo je ovom sudu Optužni predlog Kt.br. 198/14 od 27.10.2017. godine protiv</span><span class="span2"> </span><span class="span1">okrivljenog P. M.,</span><span class="span2"> </span><span class="span1">zbog krivičnog djela falsifikovanje isprave iz člana 412. stav 1. Krivičnog zakonika Crne Gore. </span>
</li>
<p>&nbsp;</p>
<li>
<span class="span1">Zastupnik optužbe je u završnoj riječi nakon manjih činjeničnih preciziranja istakla da cijeni da su provedenim dokazima u svemu potvrđeni navodi optužnog akta i da su se u radnjama okrivljenog stekla sva bitna obilježja bića krivičnog djela stavljenog mu na teret. Navodi optužnog akta su potvrđeni prevashodno dokumentacijom formiranim u postupku carinjenja predmetnih vozila, kao i iz faktura pribavljenih od Belgijskog privrednog društva koje ih je izdalo, na kojima se vidi stvarna vrijednost tih vozila, te iz nalaza i mišljenja Forenzičkog centra u Danilovgradu, iz kojeg se utvrđuje da su sporni obrasci faktura odštamani na štampaču u boji, kao i da su svi podaci unešeni u rubrikama ovih obrazaca takođe odštampani na štampaču u boji, a iz istog izvještaja se takođe utvrđuje da je izvršenim ispitivanjem konstatovano da su otisci pečata – štambilja u crvenoj boji, takođe odštampani uz pomoć štampača, odnosno nijesu otisnuti što je uobičajna procedura za ovjeravanje sadržaja originalnih dokumenata. Okrivljeni je u svojoj odbrani rekao da je on nadležnom carinskom organu predao fotokopiju originala, što je suprotno citiranim navodima nalaza Forenzičkog centra u Danilovgradu. Navode odbrane cijeni kao sračunate na izbjegavanje njegove krivično pravne odgovornosti za počinjeno krivično djelo, a posebno u pogledu izjašnjavanja na okolnosti posljednjeg dokaza koji je proveden, odnosno dokaza o  uplati od 05.12.2012. godine, pa stoga ostaje pri podnijetom optužnom predlogu i predlaže sudu da okrivljenog oglasi krivim i osudi po zakonu.</span>
</li>
<p>&nbsp;</p>
<li>
<span class="span1">Branilac okrivljenog P. M., adv. R. B., je u završnoj riječi predložio da P. M. bude oslobođen odgovornosti jer tokom provedenog postupka nije dokazano da je on sakrio ili izuzeo fakture koje je dobio sa vozilima, a da je dostavio druge falskifikovane od njegove strane ili po njegovom nalogu. Osim ljudi kojima može biti u korist da su u fakturama navedeni niži iznosi opšte poznato je u praksi da postoje učesnici kojima je u interesu da u fakturama bude stavljen veći iznos nego što je stvarna prodajna cijena vozila. Ukazao  je da se ovaj krivično pravni događaj desio 2012. godine i da se zbog proteka vremena ne može realno sagledati njegova težina, osim što je u našem fokusu činjenica da je angažovan jedan krupni društveni aparat raspravljajući o jednoj ne tako društveno opasnoj pojavi. U ovom predmetu je izostala zakonska obaveza tužioca da pokuša pribaviti dokaze koje govore u prilogu optuženog. Iz svih navedenih razloga kako u radnjama okrivljenog nije ostvareno biće krivičnog djela koje mu je stavljeno na teret, posebno imajući u vidu njegov dosadašnji privatni i poslovni život i predložio je da isti bude oslobođen krivične odgovornosti.</span>
</li>
<p>&nbsp;</p>
<li>
<span class="span1">Okrivljeni P. M. je, u svojoj odbrani, na glavnom pretresu ostao pri odbrani datoj na zapisniku kod ODT-a Cetinje tvrdeći da nije počinio krivično djelo koje mu se stavlja na teret i da nema nikakve veza sa umanjivanjem vrijednosti na ove dvije sporne fakture koje su mu pokazane, što znači da nije falsifikovao, niti ništa mijenjao u tim fakturama. Nije mu jasno kako ga neko može teretiti na osnovu kopija koje su navodno vjerne originalu. Istakao je da u tom lancu trgovine kojim se bavio, postoji više operacija koje počinju u inostranstvu gdje je kupovao vozila, jer je kupovao vozila preko posrednika, a i lično, pri čemu se ostavlja kapara prodavcu, prodavac odjavljuje vozila u smislu da pribavlja svu potrebnu dokumentaciju kojom tvrdi da se vozilo može izvesti i da je podobno za dalju prodaju, nakon toga je sam pronalazio ljude koji obično žive u inostranstvo i koji su za određenu nadoknadu koju im je davao podizali ova vozila i ista kasnije utovarivali na kamion radi daljeg transporta u Crnu Goru. Ukoliko se radilo o vozilima koja potiču iz Francuske ili Belgije njihov transport se vršio iz dva navrata i to prvo do Slovenije, a drugi put od Slovenije do Crne Gore. Transport do Slovenije je vršio slovenački prevoznik, a od Slovenije do Crne Gore prevoznik iz Crne Gore, koje je on plaćao. U kupljenim vozilima prodavac ostavlja svu dokumentaciju za isto, tako da sa vozilima bude dostavljena i dokumentacija do samog carinjenja. Sva vozila pa i sporna su ušla u Crnu Goru preko graničnog prelaza Debeli Brijeg gdje je predata sa vozilima i dokumentacija, a zatim su vozila dopremljena u carinsko skladište u C. gdje je on angažovao špeditersku kuću “P.” iz B., koja mu je pružala špediterske usluge, i njihov predstavnik je dokumentaciju potrebnu za carinjenje vozila predao ovlašćenom službeniku u carinskoj Ispostavi u C.. Dešavalo se da neku dokumentaciju on lično predao špediterskoj kući, a nekad im je dokumentaciju predavao vozač koji je dovezao vozila, jer niko lično ne predaje dokumentaciju ovlašćenom službeniku u carinskoj ispostavi već se to radi preko špeditera. Nije se mogao izjasniti kako je išla predaja faktura za konkretna dva vozila, odnosno da li je fakture predao špediteru on ili je to uradio vozač, ali je siguno da ih on nije predavao ovlašćenom službeniku u Carinskoj ispostavi u C.. U tom poslu se dešavaju greške pa se tako dešavalo da mu bude poslato vozilo sa pogrešnim brojem šasije, koje on sigurno ne bi uzeo da je znao da je taj broj pogrešan, ali je želio da ukaže da su greške moguće i ne vidi razlog zašto bi on odgovarao za tuđe greške. Smatra da ne postoji ni jedan dokaz koji bi potvrdio da je on to uradio ili bilo što falsifikovao. Nije imao nikakav kontakt sa dokumentacijom nakon što obavi kupovinu vozila jer nije vršio transport, tako da je </span><span class="span1">dokumentaciju imao samo za vozila koja je on dovodio u Crnu Goru, što u konkretnom nije slučaj. Dokument koji prati ova dva vozila u carini i trebalo bi mu vremena da pribavi od carine jer on posjeduje kopiju a original se nalazi u carini. Firmu je ugasio 2014. godine o čemu postoji dokaz u spisima predmeta. Vozila se transportuju kamionom i uvjek mora angažovati neko lice da to radi, a vrlo rijetko se dešavalo da sam doveze jedno vozilo lično. U toj deklaraciji koja se predaje carini je naznačeno ime Privrednog društva koje je izvršilo transport. Ne vidi da su očigledno umanjene vrijednosti ova dva vozila jer firma koja je njemu prodala vozilo je stavila dokumenta u vozila koja dokumenta su predata špediteru a on ih je predao carini. Obično su dokumenta vozači predavali špediteru ili su ih ostavljali u carinskom skladištu gdje bi ih špediter uzeo. On je samo predavao lično špediteru dokumenta za vozila koja je on lično dovezao u Crnu Goru. Što se tiče fakture na kojima su iskazane veće vrijednosti i koje su ovjerene kopije original računa izdate od privrednog društva “L. F. M. N./S.A”, sa sjedištem u B. iskazi od onih iznosa faktura koje je posjedovao i koje su kao takve predate Upravi carina C. pojašnjava da je izvršio kopiranje spisa predmeta i imao mogućnosti da neposredno pregleda sporne fakture tako da se u konkretnom slučaju ne radi o originalnim fakturama već su to neke kopije za koje obrasce prvi put vidi u životu i isti nijesu ovjereni. Dokument koji je njegova firma predala za carinjenje vozila je fotokopija original dokumenta jer carina to dozvoljava, što je i potvrdio Lj. B. u svom iskazu. Prihvatio je završnu riječ svog branioca s što je dodao i tražio od suda da ga oslobodi krivice. U ovom slučaju ne postoji ni jedan dokaz da je djelo za koje se tereti napravljeno. Tužilaštvo nije ponudilo ni jednog svjedoka koji bi u ovom slučaju reći da se radi o falsifikovanim fakturama čak što više svi ispitani od strane tužilaštva koji su službenici Uprave carina i štediterske kuće su rekli da se radi o fotokopijama i da se na osnovu njih može obaviti postupak carinjenja vozila. Uopšte ne spori da se radi o fotokopiranim fakturama. Ono na čemu tužilac bazira svoje tvrdnje da su fakture štampane na nekom štampaču u boji što on kao korisnik tih faktura niti zna niti ima potrebu da zna i na to nema nikakav komentar. Na kraju tužilac je na zadnjem pretresu poslije prezentiranja Svifta u nekom svom izlaganju rekla da pretpostavlja da se mimo te vrste plaćanja dala i neka kapara. Dakle tužilaštvo pretpostavlja i na tim pretpostavkama bazira svoje tvrdnje a samim tim i optužnicu. Zbog svega ovoga traži da ga sud oslobodi optužbe jer nema nikakve veze sa djelom koje mu se stavlja na teret.</span>
</li>
<p>&nbsp;</p>
<li>
<span class="span1">Radi razjašnjenja ove krivično pravne stvari sud je u dokaznom postupku na saglasan predlog stranaka pročitao iskaze svjedoka: M. I., Lj. B., P. G. i V. Z., pročitao spise Ministarstva finansija Uprave Carina Crne Gore broj UP/I-928/1-14 i broj UPI 927/1-14, izvještaj Forenzičkog centra u D. br. 1865/16 od 30.05.2016. godine, o grafološkom vještačenju; izvršio uvid u fakturu - račun broj 3435755110 od 05.12.2012. godine, izdata od privrednog društva “L. F. M. N.S.A”, sa sjedištem u B., za putničko motorno vozilo marke “Audi A6”, broj šasije WAUZZZ4F48N004757, na vrijednost od 5.100,00 eura; račun broj 3435755117 od 05.12.2012. godine, izdat od privrednog društva “L. F. M. N.S.A”, sa sjedištem u B., za putničko motorno vozilo marke “Renault Scenic”, broja šasije VF1JMSE0638876200, na vrijednost od 2.900,00 eura, izvršio uvid u ovjerenu kopiju original fakture - računa broj 3435755110 od 05.12.2012. godine, izdatog od privrednog društva “L. F. M. N.V.SA” sa sjedištem u B. za putničko motorno vozilo marke “Audi 6”, broj šasije WAUZZZ4F448N004757, na vrijednost od 6.750,00 eura i ovjerenu kopiju original fakture - računa broj 3435755117 od 05.12.2012. godine, izdatog od privrednog </span><span class="span1">društva “L. F. M. N./S.”, sa sjedištem u B., za putničko motorno vozilo marke “Renault Scenic”, broja sašije VF1JMSE0638876200, na vrijednost od 3.450,00 eura, pročitao izvod iz Centralnog registra privrednih subjekata Porerske uprave od 10.02.2014. godine, za pravno lice “P.” d.o.o. C.; pročitao rješenje Centralnog registra privrednih subjekata od 10.02.2014. godine, kojim se briše iz evidencije Centralnog  registra privrednih subjekata u Podgorici pravno lice “P.” d.o.o. C., pročitao rješenje Područnog organa za prekršaje Cetinje PO.br.496/13-1 od 05.06.2013. godine, izvršio uvid u spise Privrednog suda u Podgorici St.br.186/13 (broj registarskog uloška ..) za pravno lice “P.” d.o.o. C., izvršio uvid u fakturu broj 04/13 11/13,izvršio uvid u izvoznu deklaraciju MRN 12SI00191326301709 od 24.12.2012.godine, pročitao izvještaj o plaćanju “Nove Ljubljanske banke” DD od 05.12.2012. godine, te uvjerenje iz kaznene evidencije Ministarstva pravde Crne Gore KE.br. 93/2017 od 20.10.2017. godine za okrivljenog P. M. </span>
</li>
<p>&nbsp;</p>
<li>
<span class="span1">Iz iskaza svjedoka M. I., proizilazi da je on špediter u poslovnoj jedinici C., špediterska kuća “Š. P.”, sa sjedištem u B. Jedini je zaposleni špediter u toj poslovnoj jedinici. Što se tiče carinjenja vozila marke “Audi A6” i “Reno megan”, koji su carinjeni u decembru mjesecu 2012. godine, navodi da je dobio svu potrebnu dokumentaciju što podrazumijeva fakturu, saobraćajnu dozvolu i preupućenje sa granice, kao i drugu dokumentaciju zavisno od porijekla robe, ali je za postupak špedicije i kasnijeg carinjenja vozila najbitnija faktura i saobraćajna dozvola. Nije se mogao sjetiti da li je dobio originalnu dokumentaciju ili fototokopiju iste. Takođe se nije mogao izjasniti ko mu je dostavio ovu dokumentaciju, da li vozač ili uvoznik, tj. u konkretnom slučaju P. M. Uglavnom on nakon što dobije dokumentaciju na osnovu te dokumentacije sačinjava jedinstvenu carinsku ispravu i predaje carini da bi se okončao postupak carinjenja. Njihova špediterska kuća nije vršila nikakve ispravke ili prepravke na papirima, već su ih takve kakve su dobili predali carini, jer se te fakture predaju pri ulasku robe u našu zemlju, na graničnom prelazu. On kao predstavnik špeditera ne provjerava vrijednost robe koja je naznačena fakturom niti ima tu mogućnost jer svaki vlasnik odgovara za dokumentaciju koju pribavi i njima dostavi. Te provjere vrše samo carinski organi u komunikaciji sa državom koja je izdala fakturu, ukoliko se za tim ukaže potreba. Na kraju je istakao da su sa privrednim društvom “P.” čiji je vlasnik P. M. uvjek uredno poslovali i sa istom nijesu imali nikada bilo kakvih problema.</span>
</li>
<p>&nbsp;</p>
<li>
<span class="span1">Iz iskaza svjedoka Lj. B., proizilazi da je isti zaposlen od 2000. godine u Upravi carina u C. na poslovima carinskog nadzora. Njegov posao je da potvrdi prijem prispjelih vozila u Carinskoj ispostavi C., dakle, kada vozilo koje je upućeno sa graničnog prelaza dođe u njihovu ispostavu on izvrši pregled vozila konstatuje broj šasije i da je vozilo prispjelo i upisuje ga u kontrolniku potvrde prijema. Ovo upoređenje broja šasije vrši sa podacima iz dokumentacije koju mu dostavlja špediter a to je u konkretnom slučaju bila “Š. P.”, a svu dokumentaciju čini originalna dokumenta JCI – jedinstvena carinska isprava; fotokopija fakture, saobraćajne dozvole i specifikacija robe. Kada završi pregled vozila i upoređenje podataka, dalji postupak nastavlja carinski inspektor koji postupak carinjenja vrši na osnovu originalne dokumentacije, koju mu dostavlja špediter. To sve znači da on ne vrši carinjenje robe, niti provjerava vrijednost robe koja je naznačena u fakturi već je to dužnost carinskog inspektora. Vezano za sporne fakture nije mogao ništa reći.</span>
</li>
<p>&nbsp;</p>
<li>
<span class="span1">Iz iskaza svjedoka P. G., proizilazi da je isti zaposlen u Upravi carina Crne Gore, kao carinski inspektor Carinske ispostave terminal P.. Ispostava C. nema carinskog inspektora koji je stalno zaposlen, pa se oni iz P. rotiraju, odnosno povremeno ih raspoređuju u pojedine carinske ispostave. Tako je bilo i u decembru mjesecu 2012. godine, kada je bio trenutno raspoređen u carinskoj ispostavi C. i tom prilikom postupao u dva postupka carinjenja i to za putničko motorno vozilo marke “Audi A6” i “Reno megan”, za koja vozila je posredstvom “Š. P.” iz B., čiji je vlasnik V. P. dokumentaciju predalo privredno društvo “P.” d.o.o. čiji je vlasnik P. M. U trenutku carinjenja predata je sva neophodna dokumentacija, koja je potrebna da bi se sprovela procedura stavljanja u slobodan promet predmetnih vozila, a tu dokumentaciju čija jedinstvena carinska isprava, faktura sertifikat koji izdaje Mašinski fakultet, saobraćajna dozvola itd. Shodno Pravilniku o popunjavanju carinske isprave, carinski obveznik može da preda kopiju dokumentacije, sa klauzulum da je ista vjerna originalu, a dozvoljeno je shodno ovom Pravilniku, da faktura ili drugi komercijalni dokumenat može biti dostavljen i elektronskom poštom i na osovu takve dokumentacije se vrši postupak carinjenja, s tim što carinski organ, ukoliko posumnja u vjerodostojnost dostavljene dokumentacije može da traži dodatnu dokumentaciju, koju čini izvozna carinska deklaracija, svift o bankarskom plaćanju, ugovor itd. Isto tako ukoliko posumnjaju u podnijetu dokumentaciju, mogu da provjeravaju tačnost podataka navedenih u fakturi. Nije se mogao izjasniti da li su u konkretnom slučaju uvećali vrijednost vozila ili su prihvatili cijene koje su navedene u fakturi, ali ukoliko se posumnja, šalju cjelokupan predmet na provjeru carinarnici u P., a oni dalje preko Uprave carina vrše provjere. Poznato mu je da Uprava carina provjerava veći broj faktura tokom 2012. godine za više privrednih društava, pa su vjerovatno na taj način utvrdili nepravilnosti u pogledu unijetih podataka i za fakture za ova dva konkretna vozila. Istakao je da je dokumentaciju u konkretnom predmetu predalo ovlašćeno lice u ime “Š. P.”, a on je samo sproveo neophodnu carinsku proceduru, na osnovu dokumentacije koja je predata Ispostavi C., i nakon evidentiranja uplate carinskog duga u finansijskom modulu Uprave carina, dokumentaciju razdvojilo i ovlašćenom špediteru predao dokumentaciju koja ide za uvoznika, kako bi sproveo registraciju vozila.</span>
</li>
<p>&nbsp;</p>
<li>
<span class="span1">Iz iskaza svjedoka V. Z., proizilazi da on obavlja poslove i radne zadatke šefa Carinske ispostave C. Što se tiče načina carinjena putničkih motornih vozila istakao je da se carinjenje vrši u skladu sa odredbama Carinskog zakona i Pravilnika o podnošenju deklaracije. U vezi konkretnog predmeta, a koji se odnosi na carinjenje dva putnička motorna vozila marke “Audi A6” i “Reno megan”, istakao je da je “Š. P.” na uobičajen način podnijela deklaracije na carinjenje za predmetna vozila. Kad kaže deklaracije za vozilo podrazumijeva se da ovlašćeno lice podnosi jedinstvenu carinsku ispravu i uz nju svu potrebnu dokumentaciju, a to su faktura, sertifikat i ispravnost vozila, izvoznu deklaraciju. U nekim slučajevima se dostavlja originalna dokumentacija, a nekad se ta dokumentacija dobije putem e-maila kod špeditera (elektronska dokumentacija), koju oni tretiraju kao originalnu dokumentaciju, a jedinstvena carinska isprava (JCI) je uvjek originalna jer nju ustvari sačinjava - popunjava špediter. Ovlašćeni carinski službenik (u konkretnom slučaju carinski ispektor P. G.), je izvršio carinjenje i konkretno njemu se predaje sva ova dokumentacija jer je on ovlašćen da primi i pregleda dokumentaciju, a nakon plaćanja carinskih dažbina uvoznik, u konkretnom slučaju P. M. je preuzeo predmetna vozila. Ukoliko carinski inspektor ne posumnja u vjedodostojnost fakture i to samo vizuelnim pregledom, on nije dužan da provjerava tačnost podataka u istoj, a </span><span class="span1">ako želi da provjeri te podatke, onda se dostavlja cjelokupan predmet carinarnici u P., a zatim oni preko Uprave vrše dalje provjere u inostranstvu. Što se tiče bližih i konkretnih detalja nije mogao dati bliže podatke, jer mu to nije u opisu posla, već detaljnije informacije se mogu dobiti od imenovanog carinskog inspektora. Vezano za okolnosti postupka uvoza - stavljanja robe u promet, navodi da je procedura sljedeća: postupkom stavljanja robe u slobodan promet strana roba stiče status domaće robe, što podrazumijeva primjenu mjera komercijalne politike, obavljanje drugih određenih formalnosti u vezi sa uvozom robe, kao i naplatu svih propisanih dažbina, poreza i drugih naknada. Shodno članu 47. Carinskog zakona, roba koja se unese u carinsko područje od trenutka ulaska podliježe mjerama carinskog nadzora i carinske kontrole u skladu sa propisima. Robu koja je u skladu sa navedenim članom Carinskog zakona dopremljena do carinarnice ili drugog mjesta koje je carinarnica odredila, carinarnici prijavljuje lice koje je unijelo robu u carinsko područje Crne Gore ili lice koje je preuzelo odgovornost za robu nakon njenog ulaska. Za svu robu koja s prijavljuje shodno članu 47. stav 1. Carinskog zakona i za robu koja se odnosi u smislu člana 50. ovog Zakona, podnosi se jedinstvena carinska isprava za prijavljivanje robe, osim za privremeni smještaj robe, kada se podnosi sažeta prijava. Uz deklaraciju za stavljanje robe u slobodan promet, shodno članu 18. Pravilnika o obliku sadržaju, načinu podnošenja i popunjavanja carinske deklaracije i zbirne prijave, prilaže se faktura, kao i ostale komercijalne isprave na osnovu kojih je prijavljena carinska vrijednost robe. Kada je u pitanju stavljanje upotrebljavanih vozila u slobodan promet, uz carinsku deklaraciju, osim fakture i eventualno druge komercijalne isprave, na osnovu koje je prijavljena carinska vrijednost vozila, podnosi se i sertifikat o homogacijskoj i ekološkoj ispravnosti korišćenog vozila. Utvrđivanje carinske vrijednosti robe se kao i za bilo koju drugu robu vrši u skladu sa odredbama članova 29-45. Carinskog zakona. Shodno članu 30. Carinskog zakona, carinska vrijedost robe je njena transakcijska vrijednost, a to je stvarno plaćena ili cijena koju treba platiti za robu koja se prodaje radi izvoza u Crnu Goru. Ministarstvo finansija Crne Gore je donijelo instrukciju u vezi sa postupkom utvrđivanja transakcijske vrijednosti uvezene robe, shodno kojoj je propisano da se stvarno plaćena cijena ili cijena koja treba da se plati, prijavljuje na osnovu fakture ili neke druge komercijalne isprave. U slučaju da su kupac i prodavac povezani, okolnosti u vezi sa prodajom se moraju ispitati, a transakcijska vrijednost će biti prihvaćena pod uslovom da pomenuti odnos ne utiče na cijenu. Navedenim aktom se ističe da je teret dokazivanja da se metoda transakcijske vrijednosti ne može primjenjivati zbog sumnje da je odnos kupca i prodavca uticao na cijenu uvjek na strani carinskog organa i mora biti dokumentovana na dokazima. Istom instrukcijom je propisano da, ukoliko carinski organ ne dokaže osnovanost sumnje u tačnost dostavljene dokumentacije koja se odnosi na prijavljivanje transakcijske vrijednosti uvezene robe, a što mora biti dokumentovano dokazima, transakcijska vrijednost se utvrđuje na osnovu dostavljene dokumentacije. Carinarnica može i nakon što pušti robu podnosiocu deklaracije provjeravati ispravnost deklaracije po službenoj dužnosti, ili na zahtjev podnosioca carinske deklaracije. Ukoliko carinski organ posumja u vjerodostojnost komercijalne isprave na osnovu koje je prijavljena vrijednost robe, istu može putem međunarodne pravne saradnje poslati na provjeru. Ukoliko organ carinske službe utvrdi na osnovu rezultata provjere da je obračunati carinski dug niži nego što je utvrđen propisima, donijeti će po službenoj dužnosti ili na zahtjev strane, rješenje o naknadnom obračunu carinskog duga, a shodno članu 609. Uredbe za sprovođenje carinskog zakona. Takođe, u tom slučaju carinski organ izdaje prekršajni nalog protiv carinskog obveznika, zbog podnošenja deklaracije sa netačnim podacima i </span><span class="span1">dovođenje carinskog organa do pogrešnog zaključka radi ostvarenja plaćanja carinskih dažbina u manjem iznosu. Poznato mu je da je u odnosu na P. M. vođen prekršajni postupak zbog sljedećih jedinstvenih carinskih isprava u kojima su bili unijeti netačni podaci i to: J4-987 od 29.03.2012. godine; J4-1301 od 24.04.2012. godine I J4-3047 od 10.08.2012. godine, o čemu je dostavio foto kopiju prekršajnog naloga br. D-596/1 od 26.03.2013. godine i on je po ovom prekršajom nalogu kažnjen od strane Područnog organa za prekršaje u Cetinju.</span>
</li>
<p>&nbsp;</p>
<li>
<span class="span1">Iz spisa Ministarstva finansija </span><span class="span1">- </span><span class="span1">Uprave Carina Crne Gore br. UP/I-928/1-14 proizilazi da je Ministarstvo Finansija Uprava Carina PJ Carinarnica P. dana, 17.07.2014. godine donijela rješenje broj UP/I-928/1-14 kojim je utvrdilo da je društvo za ograničenom odgovornošću “P.”, sa C., MB .., dužno da plati za robu stavljenu u slobodan promet po J4 broj 5175 od 26.12.2012. godine CI C., na ime manje obračunatog carinskog duga, iznos od 280,50 eura, te isto toliku vrijednost na ime poreza na dodatu vrijednost. Imenovano društvo je obavezano da navedeni iznos uplati u roku od 3 dana od dana izvršnosti ovog rješenja na račun Uprave carina Crne Gore kod Centralne banke Crne Gore. Takođe je upozoreno da će u protivnom Centralna banka Crne Gore po izvršnosti ovog rješanja izvršiti prinudnu naplatu zbog neplaćanja carinskog duga u propisanom roku. Takođe proizilazi da se vrši izmjena podataka u JCI J4 broj 5175 od 26.12.2012. godine, CI C. na način što: u rubrici 22 i 42 umjesto “5.100,00” upisuje se “6.750,00”, u rubirici 47 prva kolona prvi red umjesto “5.220,00” upisuje se “6.870,00” tako obračun carinskog duga po predmetnoj JCI treba da iznosi “1.167,90 €”. Iz obrazloženja rješenja UPI 927/1-14 proizilazi da je Carinska ispostava C. aktom broj D-1081/1 od 16.05.2014. godine podnijela inicijativu za pokretanje postupka naknadne naplate manje obračunatog i plaćenog carinskog duga od privrednog društva za ograničenom odgovornošću “P.” d.o.o. C. i izmjenu podataka u JCI J4 broj 5175 od 26.12.2012. godine. U pomenutom aktu navode da je naknadnom kontrolom predmetne JCI J4, izvršenoj shodno članu 86. Carinskog zakona utvrđeno da je vrijednost original fakture veća od prijavljene, tako da za istu treba naknadno obračunati carinski dug. Carinarnica P. je utvrdila da je d.o.o. “P.” sa C., putem špedicije “Š. P.” iz P., dana 26.12.2012. godine, podnijelo kod CI C. JCI J4 broj 5175 za stavljanje u slobodan promet robe i to: upotrebljavano PMV, marke “Audi” A6 2.0 TDI, zapremine od 1500 do 2500 cm3, dizel, zapremnine 1968 cm3, snaga motora 100 KW, broj šasije WAUZZZ4F48N004757, TIP motora BRF, vrata 5, boja tamno plava metalik, sjedišta 5, proizvodnje 2007. godine, transakcijske vrijednosti 5.100,00 eura. Predmetna roba prispjela je po računu broj 3435755110 od 05.12.2012. godine, firme “L.”. Rješavajući u postupku, Carinarnica P. je utvrdila da se Uprava Carina Republike Slovenije obratila zahtjevom za naknadnu provjeru fakture broj 343575110 od 05.12.2012. godine pošiljaoca “L.”, koja je priložena uz deklaraciju J4 broj 5175 od 26.12.2012. godine za stavljanje u slobodan promet navedenog putničkog vozila. O rezultatima provjere Uprava carina je obavijestila Carinarnicu aktom 04/04 broj D-4738/10-13 od 21.03.2014. godine, u kojem navodi da je carinska služba Slovenije dostavila obavještenje u kojem se ističe da stvarna vrijednost na fakturi broj 3435755110 od 05.12.2012. godine iznosi 6.750,00 eura. Na osnovu navedene provjere Carinska ispostava C. pokrenula je inicijativu za postupak izmjene podataka u JCI i naknadnu naplatu carinskog duga.</span>
</li>
<li>
<span class="span1">Iz izvještaja Forenzičkog centra u Danilovgradu broj 1865/16 od 30.05.2016. godine, o grafološkom vještačenju proizilazi da je Forenzičkom centru na grafološko ispitivanje dostavljen materijal za ispitivanje, upakovan u bijeloj koverti A4 formata i to: faktura broj 3435755110 od 05.12.2012. godine, za upotrebljavano putničko </span><span class="span1">motorno vozilo marke “Audi A6”, na iznos od 5.100,00 eura (u naredbi navedena oznaka MRN 12SI00191326301709 i iznos od 6.750,00 eura), faktura broj 343575517 od 05.12.2012. godine – za upotrebljavano putničko motorno vozilo marke “Renault Scenic”, na iznos od 2.900,00 eura (u naredbi navedena oznaka “Renault Megane”; iznos od 3.450,00 eura i MRN 12SI00191326301709). Izvršeno je ispitivanje spornih dokumenta, uz upotrebu uređaja “Projectina Docubox-Dragon”, pri čemu je konstatovano da je ispitivanjem dostavljenih faktura pod različitim svijetlima i uz odgovarajuće uvećanje konstatovano da su sporni obrasci odštampani na štampaču u boji, kao i da su svi podaci unešeni u rubrikama ovih obrazaca, takođe odštampani na štampaču u boji. Iako ovaj Centar ne rasporaže sa nespornim obrascima za isto, izvršenim ispitivanjem je konstatovano da su i otisci pečata-štambilja “L. F. M. nv” u crvenoj boji, takođe odštampani uz pomoć štampača, odnosno, nijesu otisnuti, što je uobičajena procedura za ovjeravanje sadržaja originalnih dokumenata. Sastavni dio ovog nalaza čini i ilustracija na kojima je prikazan izgled štampe i štambilja na dostavljenim fakturama. Vještak je izvršenim ispitivanjem konstatovao da su dostavljene fakture u cjelosti (skupa sa pečatom - štambiljem “L. F. M. nv” odštampane na štampaču u boji</span><span class="span3">. </span>
</li>
<p>&nbsp;</p>
<li>
<span class="span1">Uvidom u fakturu - račun broj 3435755110 od 05.12.2012. godine navodno izdatu od privrednog društva “L. F. M. NV/SA” sa sjedištem u B., proizilazi da je kupac platio prodavcu za putničko motorno vozilo marke “Audi A6 Avant”, 2.0 TDI 136 PK, broj šasije WAUZZZ4F48N004757,  2007. godište iznos od 5.100,00 eura. </span>
</li>
<p>&nbsp;</p>
<li>
<span class="span1">Uvidom u fakturu - račun broj 3435755117 od 05.12.2012. godine, navodno izdatu od privrednog društva “L. F. M. NV/SA” sa sjedištem u B., proizilazi da je cijena za putničko motorno vozilo marke “Renault Scenic”, broja šasije VF1JMSE0638876200, broj sjedišta 5, 1,5 DCI 105 PK, godina proizvodnje 2007,  2.900,00 eura.</span>
</li>
<p>&nbsp;</p>
<li>
<span class="span1">Uvidom u ovjerenu kopiju original fakture-računa br. 3435755110 od 05.12.2012. godine, izdatog od privrednog društva “L. F. M. NV/SA”, sa sjedištem u B. proizilazi da je za putničko motorno vozilo marke “Audi Avant”, 2.0 TDI 136 PK, broj šasije WAUZZZ4F48N004757,  2007. godina proizvodnje, cijena 6.750,00 eura, </span>
</li>
<p>&nbsp;</p>
<li>
<span class="span1">Uvidom u ovjerenu kopiju original fakture - računa br. 3435755117 od 05.12.2012. godine, izdatog od privrednog društva “L. F. M. NV/SA, sa sjedištem u B., proizilazi da je cijena za putničko motorno vozilo marke “Renault Scenic”, broja šasije VF1JMSE0638876200, broj sjedišta 5, 1,5 DCI 105 PK, godina proizvodnje 2007, 3.450,00 eura.</span>
</li>
<p>&nbsp;</p>
<li>
<span class="span1">Iz izvozne deklaracije MRN 12SI00191326301709 od 24.12.2012.godine proizilazi da je izvoz predmetnih vozila obavilo belgijsko društvo L. F. M. N./S. E. 8 ,1930 Z., B., i u polju 44 pod šifrom (3CV02)navedena je fakturisana vrijednost robe namijenjene za izvoz ,odn.za vozilo Audi A6 2.0 TDI Avant u iznosu 6750,00 eura i za vozilo Renault Scenic 1,5 DCI u iznosu 3450,00 eura.Kao deklarant/zastupnik naveden je Maning D.O.O.Lj.</span>
</li>
<p>&nbsp;</p>
<li>
<span class="span1">Iz izvoda iz Centralnog registra privrednih subjekata Poreske uprave od 10.02.2014. godine, za pravno lice “P.” d.o.o. C. proizilazi da je datum zaključivanja ugovora 03.04.2006. godine, datum donošenja Statuta 03.04.20016. godine. Sjedište društva je na B. P. broj .., C. i pretežna djelatnost mu je nespecijalizovana trgovina na veliko. </span><span class="span1">Jedini osnivač društva je M. P. koji je ujedno i izvršni direktor. Takođe u izvodu je navedeno da se briše iz evidencije Centralnog registra privrednih subjekata “P.” d.o.o. za proizvodnju, promet i usluge Export-import C. na osnovu stečaja St.br. 186/13 od 26.12.2013. godine (datum pravosnažnosti 30.01.2014. godine).</span>
</li>
<p>&nbsp;</p>
<li>
<span class="span1">Uvidom u spise Privrednog suda u Podgorici St.br.186/13 (br. registarskog uloška 5-...) za pravno lice </span><span class="span1">„</span><span class="span1">P.” d.o.o. C. proizilazi da isti sadrže potvrdu kojom se potvrđuje da je d.o.o. “P.” iz C., evidentirano u Centralnom registru Privredog suda na registarskom broju .., shodno Statutu od dana 03.04.2006. godine, registrovano pored ostalog za obavljanje djelatnosti 50100 – prodaja motornih vozila. Potvrda je izdata radi registracije vozila kod MUP-a a na zahtjev izvršnog direktora d.o.o. “P.” iz C., P. M.. Rješenjem Privrednog suda u Podgorici St.br. 186/13 otvoren je dana 09.07.2013. godine, stečajni postupak nad dužnikom d.o.o. “P.” za proizvodnju, promet i usluge export-import C., B. P. broj .., /mat.broj ../. Za stečajnog upravnika imenovan je D. B., iz P., dok se rješenje o otvaranju stečajnog postupka objavilo na oglasnoj tabli suda dana 09.07.2013. godine. Rješenjem Privrednog suda u Podgorici St.br. 186/13 od 26.12.2013. godine, koje je postalo pravosnažno 30.01.2014. godine, proizilazi da je dana 26.12.2013. godine, zaključen stečajni postupak nad stečajnim dužnikom “P.” d.o.o. za proizvodnu, promet i usluge export import C., /mat.br. ../, otvoren rješenjem Privrednog suda u Podgorici St.br. 186/13 od 09.07.2013. godine.</span>
</li>
<p>&nbsp;</p>
<li>
<span class="span1">Iz rješenja Poreske uprave - Centralnog registra privrednih subjekata od 10.02.2014. godine, kojim se briše iz evidencije Centralnog registra privrednih subjekata u Podgorici pravno lice “P.” d.o.o. C. proizilazi da se briše iz evidencije Centralnog registra privrednih subjekata u Podgorici “P.” d.o.o. za proizvodnju, promet i usluge E.-i. C. registarski broj .. ma osnovu rješenja Privrednog suda u Podgorici St.br.186/13 od 26.12.2013.godine (datum pravosnažnosti 30.01.2014. godine).</span>
</li>
<p>&nbsp;</p>
<li>
<span class="span1">Iz rješenja Područnog organa za prekršaje Cetinje PO.br. 496/13-1 od 05.06.2013. godine proizilazi da je okrivljeno pravno lice d.o.o. “P.” iz C. sa sjedištem u C.,  matični broj .., oglašeno krivim zato što je dana 26.03.2013. godine u 13,00 časova nadležnoj carinarnici CI C., podnio carinske deklaracije sa netačnim podacima J4-987 od 29.03.2012. godine, J4-1301 od 24.04.2012. godine, J4-3047 od 10.08.2012. godine i na taj način naveo carinski organ na pogrešan zaključak kako bi ostvario plaćanje dažbina u manjem iznosu, te kažnjen novčanom kaznom u iznosu od 1.000,00 €, a okrivljeni P. M., kao odgovorno lice u pravnom licu d.o.o. “P.” sa sjedištem u C. oglašen je krivim zbog propuštanja dužnog nadzora dana 26.03.2013. godine u 13:00 časova omogućio pravnom licu d.o.o. “P.” da nadležnoj carninarnici CI C., podnese carinske deklaracije sa netačnim podacima i to za: J4-987 od 29.03.2012. godine, J4-1301 od 24.04.2012. godine, J4-3047 od 10.08.2012. godine i na taj način navede carinski organ na pogrešan zaključak kako bi ostvarivao plaćanje dažbina u manjem iznosu, i isti je kažnjenom novčanom kaznom u iznosu od 200,00 eura. </span>
</li>
<p>&nbsp;</p>
<li>
<span class="span1">Uvidom u fakturu broj 04/13 proizilazi da je M. B. kupac putničkog motornog vozila Renault Scenic 1,5 DCI, sa brojem šasije VF1JMSE0638876200, broj motora K9KP7, godina proizvodnje 2007, zapremina motora 1461 cm</span><sup class="sup1">3 </sup><span class="span1">snage motora 78 kw, sa petoro vrata, tamno plave metalih, registrovane za pet mjesta, cijena 3.162,40, sa PDV-om 537,60 € a ukupna cijena na fakturi je 3.700,00 €. Carina je plaćena po </span><span class="span1">carinskoj deklaraciji broj 35084/5174/2612 2012. Faktura je potpisana od strane P. M. i lica koje je preuzelo vozilo sa jedinstvenim matičnim brojem. Faktura je pečatirana pečatom d.o.o. “P.” i naznačenim datumom 27.02.2013. godine.</span>
</li>
<p>&nbsp;</p>
<li>
<span class="span1">Uvidom u fakturu broj 11/13 proizilazi da je P. S., iz P., kupac putničkog motornog vozila “Audi A6” 2,0 TDI karavan, sa brojem šasije WAUZZZ4F48N004757, broj motora BRF, godina proizvodnje 2007, zapremina motora 1968 cm</span><sup class="sup1">3</sup><span class="span1">, snaga motora 100 kw, sa petoro vrata, tamno plave metalih boje, sa registrovanih pet mjesta, cijena 5.376,00 €, PDV 914,00 € i za uplatu je ukupan iznos od 6.290,00 €. Carina je plaćena po carinskoj deklaraciji broj 35084/5175/26122012. Faktura je potpisala od strane P. M. i lica koje je preuzelo vozilo sa jedinstvenim matičnim brojem. Faktura je pečatirana pečatom d.o.o. “P.” i naznačenim datumom 10.05.2013. godine.</span>
</li>
<p>&nbsp;</p>
<li>
<span class="span1">Iz izvještaja o plaćanju “N. Lj. banke” DD od 05. 12. 2012. godine proizilazi da je d.o.o. “P.” C., dobio instrukcije o plaćanju iznosa od 8000,00 eura u korist  “L. S. s. AG C. I.” B.</span>
</li>
<p>&nbsp;</p>
<li>
<span class="span1">Iz uvjerenja iz kaznene evidencije Ministarstva pravde Crne Gore KE.br. 93/2017 od 20.10.2017. godine koja je postala pravosnažna dana 17.01.2017.godine ,za okrivljenog P. M. proizilazi da je isti osuđivan i to presudom Osnovnog suda u Cetinju K.br. 90/16, zbog krivičnog djela nasilje u porodici ili u porodičnoj zajednici iz člana 220. stav 1. KZ CG, na kaznu zatvora u trajanju od 30 (trideset) dana uslovno na 1 (jednu) godinu.</span>
</li>
<p>&nbsp;</p>
<li>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, Sud je nesumnjivo utvrdio da su rezultati dokaznog postupka u potpunosti potkrijepili navode Optužnog predloga činjenično i pravno opisanog dispozitivom sudske odluke a ovo sa sljedećih razloga:</span>
</li>
<p>&nbsp;</p>
<li>
<span class="span1">Utvrđujući činjenice radi pravilnog utvrđenja materijalno pravnog odnosa u predmetnoj krivično pravnoj stvari, Sud je nesumnjivo utvrdio da je: </span>
</li>
<p>&nbsp;</p>
<li>
<span class="span1">Okrivljeni P. M., dana, 26. decembra 2012. godine, u C., u svojstvu odgovornog lica – izvršnog direktora privrednog društva d.o.o. “P.”, sa sjedištem u C., svjestan svog djela čije je izvršenje htio i svjestan da je njegovo djelo zabranjeno, upotrijebio kao prave lažne isprave – račune o vrijednosti uvezenih vozila i to: fakturu – račun broj 3435755110 od 15.12.2012. godine,navodno izdatu od privrednog društva “L. F. M. NV/SA” sa sjedištem u B., za putničko motorno vozilo marke “Audi A6”, broj šasije WAUZZZ4F48N004757, na vrijednost od 5.100,00 eura, iako je znao da je na predmetnoj fakturi vrijednost vozila umanjena, jer na original fakturi ta vrijednost iznosi 6.750,00 eura i fakturu-račun broj 3435755117 od 05.12.2012. godine,navodno izdatu od privrednog društva “L. F. M. NV/SA” sa sjedištem u B., za putničko motorno vozilo marke “Renault Scenic”, broja šasije VF1JMSE0638876200, na vrijednost 2.900.00 eura, iako je znao da je na predmetnoj fakturi vrijednost vozila umanjena, jer na original fakturi ta vrijednost iznosi 3.450,00 eura, na način što je navedene lažne fakture posredstvom špedicije “P.” d.o.o. B., radi carinjenja, u postupku stavljanja robe u slobodan promet, predao Upravi carina - Carinskoj ispostavi C., čime je izvršio krivično djelo falsifikovanje isprave iz člana 412. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Naprijed navedene odlučne činjenice Sud je utvrdio na osnovu sljedećih provedenih dokaza: personalnih dokaza: iskaza svjedoka: M. I., P. G. i V. Z., te materijalnih dokaza: spisa Ministarstva finansija Uprave Carina Crne Gore broj UP/I-928/1-14 i broj UPI 927/1-14, izvještaja Forenzičkog centra u Danilovgradu br. 1865/16 od 30.05.2016. godine, o grafološkom vještačenju, uvida u fakaturu - račun broj 3435755110 od 05.12.2012. godine,navodno izdata od privrednog društva “L. F. M. NV/SA”, sa sjedištem u B., za putničko motorno vozilo marke “Audi A6”, broj šasije WAUZZZ4F48N004757, na vrijednost od 5.100,00 eura, računa broj 3435755117 od 05.12.2012. godine, navodno izdat od privrednog društva “L. F. M. N./S.”, sa sjedištem u B., za putničko motorno vozilo marke “Renault Scenic”, broja šasije VF1JMSE0638876200, na vrijednost od 2.900,00 eura, uvida u ovjerenu kopiju original fakture - računa broj 3435755110 od 05.12.2012. godine, izdatog od privrednog društva “L. F. M. N./S.” sa sjedištem u B. za putničko motorno vozilo marke “Audi 6”, broj šasije WAUZZZ4F448N004757, na vrijednost od 6.750,00 eura, ovjerene kopije original fakture - računa broj 3435755117 od 05.12.2012. godine, izdatog od privrednog društva “L. F. M. NV/SA”, sa sjedištem u B., za putničko motorno vozilo marke “Renault Scenic”, broja sašije VF1JMSE0638876200, na vrijednost od 3.450,00 eura, izvoda iz Centralnog registra privrednih subjekata Porerske uprave od 10.02.2014. godine, za pravno lice “P.” d.o.o. Cetinje, rješenja Centralnog registra privrednih subjekata od 10.02.2014. godine, kojim se briše iz evidencije Centralnog  registra privrednih subjekata u Podgorici pravno lice “P.” d.o.o. C., rješenja Područnog organa za prekršaje Cetinje PO.br. 496/13-1 od 05.06.2013. godine, uvida u spise Privrednog suda u Podgorici St.br.186/13 (broj registarskog uloška 5-0288950/001) za pravno lice “P.” d.o.o. C., izvozne deklaracije MRN 12SI00191326301709 od 24.12.2012.godine  kao i dovođenja prednjih u vezu sa navodima odbrane okrivljenog P. M.</span>
</li>
<p>&nbsp;</p>
<li>
<span class="span1">Naime, sud je iz spisa Ministarstva finansija - Uprave Carina Crne Gore br. UP/I-928/1-14 utvrdio da je Ministarstvo Finansija Uprava Carina PJ Carinarnica Podgorica dana, 17.07.2014. godine donijela rješenje broj UP/I-928/1-14 kojim je utvrdilo da je društvo za ograničenom odgovornošću “P.”, sa C.,  MB .., dužno da plati za robu stavljenu u slobodan promet po J4 broj 5175 od 26.12.2012. godine CI C., na ime manje obračunatog carinskog duga, iznos od 280,50 eura, te isto toliku vrijednost na ime poreza na dodatu vrijednost. Imenovano društvo je obavezano da navedeni iznos uplati u roku od 3 dana od dana izvršnosti ovog rješenja na račun Uprave carina Crne Gore kod Centralne banke Crne Gore. Takođe je upozoreno da će u protivnom Centralna banka Crne Gore po izvršnosti ovog rješanja izvršiti prinudnu naplatu zbog neplaćanja carinskog duga u propisanom roku. Nadalje, proizilazi da se vrši izmjena podataka u JCI J4 broj 5175 od 26.12.2012. godine, CI C. na način što: u rubrici 22 i 42 umjesto “5.100,00” upisuje se “6.750,00”, u rubirici 47 prva kolona prvi red umjesto “5.220,00” upisuje se “6.870,00” tako obračun carinskog duga po predmetnoj JCI treba da iznosi “1.167,90 €”. Iz obrazloženja rješenja UPI 927/1-14 proizilazi da je Carinska ispostava Cetinje aktom broj D-1081/1 od 16.05.2014. godine podnijela inicijativu za pokretanje postupka naknadne naplate manje obračunatog i plaćenog carinskog duga od privrednog društva za ograničenom odgovornošću “P.” d.o.o. C. i izmjenu podataka u JCI J4 broj 5175 od 26.12.2012. godine. U pomenutom aktu navode da je naknadnom kontrolom predmetne JCI J4, izvršenoj shodno članu 86. Carinskog zakona utvrđeno da je vrijednost original fakture veća od prijavljene, tako da za istu treba naknadno </span><span class="span1">obračunati carinski dug. Carinarnica Podgorica je utvrdila da je d.o.o. “P.” sa C., putem špedicije “Š. P.” iz P., dana 26.12.2012. godine, podnijelo kod CI C. JCI J4 broj 5175 za stavljanje u slobodan promet robe i to: upotrebljavano PMV, marke “Audi” A6 2.0 TDI, zapremine od 1500 do 2500 cm3, dizel, zapremnine 1968 cm3, snaga motora 100 KW, broj šasije WAUZZZ4F48N004757, TIP motora BRF, vrata 5, boja tamno plava metalik, sjedišta 5, proizvodnje 2007. godine, transakcijske vrijednosti 5.100,00 eura. Predmetna roba prispjela je po navodnom računu broj 3435755110 od 05.12.2012. godine, firme “L.” iz S. Rješavajući u postupku, Carinarnica P. je utvrdila da se Uprava Carina Republike S. obratila zahtjevom za naknadnu provjeru fakture broj 343575110 od 05.12.2012. godine pošiljaoca “L.”, koja je priložena uz deklaraciju J4 broj 5175 od 26.12.2012. godine za stavljanje u slobodan promet navedenog putničkog vozila. O rezultatima provjere Uprava carina je obavijestila ovu Carinarnicu aktom 04/04 broj D-4738/10-13 od 21.03.2014. godine, u kojem navodi da je carinska služba S. dostavila obavještenje u kojem se ističe da stvarna vrijednost na fakturi broj 3435755110 od 05.12.2012. godine iznosi 6.750,00 eura. Na osnovu navedene provjere Carinska ispostava C. pokrenula je inicijativu za postupak izmjene podataka u JCI i naknadnu naplatu carinskog duga.</span>
</li>
<li>
<span class="span1">Na fotokopiji jedinstvene carinske isprave – Deklaraciji CI Cetinje broj 35084, u rubrici cijena robe je unijeto 6.750,00 eura za upotrijebljeno PMV Dizel, “Audi A6”, 2.0 TDI, zapremine od 1500 do 2500 cm3, dizel, zapremnine 1968 cm3, snaga motora 100 KW, broj šasije WAUZZZ4F48N004757, TIP motora BRF, vrata 5, boja tamno plava metalik, sjedišta 5, proizvodnje 2007. godine.</span>
</li>
<p>&nbsp;</p>
<li>
<span class="span1">Ovaj dokaz u saglasju je sa rješenjem Područnog organa za prekršaje Cetinje PO.br. 496/13-1 od 05.06.2013. godine kojim je utvrđeno da je okrivljeno pravno lice d.o.o. “P.” iz C. sa sjedištem u C., matični broj .., oglašeno krivim zato što je dana 26.03.2013. godine u 13,00 časova nadležnoj carinarnici CI C., podnio carinske deklaracije sa netačnim podacima J4-987 od 29.03.2012. godine, J4-1301 od 24.04.2012. godine, J4-3047 od 10.08.2012. godine i na taj način naveo carinski organ na pogrešan zaključak kako bi ostvario plaćanje dažbina u manjem iznosu, te kažnjen novčanom kaznom u iznosu od 1.000,00 €, a okrivljeni P. M., kao odgovorno lice u pravnom licu d.o.o. “P.” sa sjedištem u C. oglašen je krivim zbog propuštanja dužnog nadzora dana 26.03.2013. godine u 13:00 časova omogućio pravnom licu d.o.o. “P.” da nadležnoj carninarnici CI C., podnese carinske deklaracije sa netačnim podacima i to za: J4-987 od 29.03.2012. godine, J4-1301 od 24.04.2012. godine, J4-3047 od 10.08.2012. godine i na taj način navede carinski organ na pogrešan zaključak kako bi ostvarivao plaćanje dažbina u manjem iznosu, i isti je kažnjenom novčanom kaznom u iznosu od 200,00 eura.</span>
</li>
<p>&nbsp;</p>
<li>
<span class="span1">Da je okrivljeni P. M. jedini osnivač i odgovorno lice u d.o.o. “P.” C., sud utvrđuje iz izvoda iz Centralnog registra privrednih subjekata Poreske uprave od 10.02.2014. godine, za pravno lice “P.” d.o.o. C., koji je ujedno sinhronizovan sa spisima Privrednog suda u Podgorici St.br.186/13 (br. registarskog uloška ..) za pravno lice „P.” d.o.o. C. iz kojih je sud utvrdio da d.o.o. “P.” iz C., evidentirano u Centralnom registru Privredog suda na registarskom broju .., shodno Statutu od dana 03.04.2006. godine, te registrovano za obavljanje djelatnosti 50100 – prodaja motornih vozila. Takođe je utvrđeno i da je rješenjem Privrednog suda u Podgorici St.br. 186/13 od 09.07.2013. godine, otvoren stečajni postupak nad d.o.o. “P.” za proizvodnju, promet i usluge export-import C., /mat.broj ../, koji postupak je zaključen rješenjem Privrednog suda u Podgorici St.br. 186/13 od 26.12.2013. godine. Nadalje </span><span class="span1">se utvrdilo i da je rješenjem Poreske uprave - Centralnog registra privrednih subjekata od 10.02.2014. godine, izbrisano iz evidencije Centralnog registra privrednih subjekata u Podgorici pravno lice “P.” d.o.o. C.</span>
</li>
<p>&nbsp;</p>
<li>
<span class="span1">Da su uprotrijebljene isprave falsifikovane Sud je utvrdio nakon uvida u l fakturu - račun broj 3435755110 od 05.12.2012. godine navodno izdata od privrednog društva “L. F. M. NV/SA” sa sjedištem u B., iz koje je utvrđeno da je kupac platio prodavcu za putničko motorno vozilo marke “Audi A6 Avant”, 2.0 TDI 136 PK, broj šasije WAUZZZ4F48N004757,  2007. godište iznos od 5.100,00 eura, dok se iz ovjerene kopije original fakture-računa br. 3435755110 od 05.12.2012. godine, izdatog od privrednog društva “L. F. M. N./S.”, sa sjedištem u B. utvrđuje da je za putničko motorno vozilo marke “Audi Avant”, 2.0 TDI 136 PK, broj šasije WAUZZZ4F48N004757,  2007. godina proizvodnje, prava cijena 6.750,00 eura. Takođe se i iz fakture - računa broj 3435755117 od 05.12.2012. godine,navodno izdat od privrednog društva “L. F. M. N./S.” sa sjedištem u B., utvrđuje da je cijena za putničko motorno vozilo marke “Renault Scenic”, broja šasije VF1JMSE0638876200, broj sjedišta 5, 1,5 DCI 105 PK, godina proizvodnje 2007,  2.900,00 eura, dok se uvidom u ovjerenu kopiju original fakture - računa br. 3435755117 od 05.12.2012. godine, izdatog od privrednog društva “L. F. M. N./S., sa sjedištem u B., utvrđuje da je cijena za putničko motorno vozilo marke “Renault Scenic”, broja šasije VF1JMSE0638876200, broj sjedišta 5, 1,5 DCI 105 PK, godina proizvodnje 2007 - 3.450,00 eura,pa je jasno da je na predmetnim fakturama vrijednost robe umanjena,što ih i čini lažnim.</span>
</li>
<p>&nbsp;</p>
<li>
<span class="span1">Prednja činjenica se dalje razrađuje kroz izvještaj Forenzičkog centra u Danilovgradu broj 1865/16 od 30.05.2016. godine, o grafološkom vještačenju iz kojeg je utvrđeno da je izvršeno ispitivanje spornih dokumenta i to: fakture broj 3435755110 od 05.12.2012. godine, za upotrebljavano putničko motorno vozilo marke “Audi A6”, na iznos od 5.100,00 eura (u naredbi navedena oznaka MRN 12SI00191326301709 i iznos od 6.750,00 eura), te fakture broj 343575517 od 05.12.2012. godine – za upotrebljavano putničko motorno vozilo marke “Renault Scenic”, na iznos od 2.900,00 eura (u naredbi navedena oznaka “Renault Megane”; iznos od 3.450,00 eura i MRN 12SI00191326301709)., uz upotrebu uređaja “Projectina Docubox-Dragon”, pri čemu je konstatovano da je ispitivanjem dostavljenih faktura pod različitim svijetlima i uz odgovarajuće uvećanje konstatovano da su sporni obrasci odštampani na štampaču u boji, kao i da su svi podaci unešeni u rubrikama ovih obrazaca, takođe odštampani na štampaču u boji. Izvršenim ispitivanjem je konstatovano da su i otisci pečata-štambilja “L. F. M. nv” u crvenoj boji, takođe odštampani uz pomoć štampača, odnosno, nijesu otisnuti, što je uobičajena procedura za ovjeravanje sadržaja originalnih dokumenata. Sastavni dio ovog nalaza čini i ilustracija na kojima je prikazan izgled štampe i štambilja na dostavljenim fakturama. Vještak je izvršenim ispitivanjem konstatovao da su dostavljene fakture u cjelosti (skupa sa pečatom - štambiljem “L. F. M. nv” odštampane na štampaču u boji. </span>
</li>
<li>
<span class="span1">U vezi sa tim cijenjen je i iskaz svjedoka M. I., špeditera u poslovnoj jedinici C., špediterska kuća “Š. P.”, sa sjedištem u B., koji je istakao da isti jedini zaposleni špediter u toj poslovnoj jedinici. Što se tiče carinjenja vozila marke “Audi A6” i “Reno Megan”, koji su carinjeni u decembru mjesecu 2012. godine, isti je dobio svu potrebnu dokumentaciju što podrazumijeva fakturu, saobraćajnu dozvolu i preupućenje sa granice, kao i drugu dokumentaciju zavisno od porijekla robe, ali je </span><span class="span1">za postupak špedicije i kasnijeg carinjenja vozila najbitnija faktura i saobraćajna dozvola. Nije se mogao sjetiti da li je dobio originalnu dokumentaciju ili fototokopiju iste. Takođe se nije mogao izjasniti ko mu je dostavio ovu dokumentaciju, da li vozač ili uvoznik, tj. u konkretnom slučaju P. M. Uglavnom on nakon što dobije dokumentaciju na osnovu te dokumentacije sačinjava jedinstvenu carinsku ispravu i predaje carini da bi se okončao postupak carinjenja. Njihova špediterska kuća nije vršila nikakve ispravke ili prepravke na papirima, već su ih takve kakve su dobili predali carini, jer se te fakture predaju pri ulasku robe u našu zemlju, na graničnom prelazu. On kao predstavnik špeditera ne provjerava vrijednost robe koja je naznačena fakturom, niti ima tu mogućnost jer svaki vlasnik odgovara za dokumentaciju koju pribavi i njima dostavi. Te provjere vrše samo carinski organi u komunikaciji sa državom koja je izdala fakturu, ukoliko se za tim ukaže potreba. </span>
</li>
<p>&nbsp;</p>
<li>
<span class="span1">Ovaj iskaz svjedoka je u saglasju i sa iskazima ostalih saslušanih svjedoka P. G. i V. Z., koji su prezentirali sudu postupak carinjenja i carinske procedure prilikom podnošenja carinske deklaracije, tj. prilikom podnošenja carinske prijave, a cijenjen je i iskaz svjedoka Lj. B., koji je okvalifikovan kao indiferentan za presuđenje u ovoj pravnoj stvari, jer ne korespondira sa preoostalom dokaznom građom, tj. ne pomaže sudu u utvrđivanju činjeničnog stanja u postojanju odgovornosti za predmetno krivično djelo, koje se Opužnim predlogom okrivljenom stavlja na teret.</span>
</li>
<p>&nbsp;</p>
<li>
<span class="span1">Sud je cijenio i ostale materijalne dokaze i to: fakturu broj 04/13 i fakturu broj 11/13, ali je našao da iste ne mogu biti od uticaja na krivicu okrivljenog u konkretnoj krivično pravnoj stvari. Takođe je cijenjen i izvještaj o plaćanju “N. Lj. banke” DD od 05. 12. 2012. godine , ali je sud našao da isti nije od uticaja u konkretnom slučaju,obzirom da se odnosi na instrukcije za plaćanje iznosa od 8000,00 eura ,te nije navedena oznaka 3435755110 koja je u fakturi naznačena kao obavezujuća prilikom plaćanja iznosa od 6750,00 eura i oznaka 3435755117 za polaćanje iznosa od 3450,00 eura, pa se sa sigurnošću ne može izvesti zaključak na što se date instrukcije odnose,dok sami način na koji je optuženi vršio odnosno plaćanje, da li je to činio avansno, anuitetima ili u cjelosti nije od uticaja na činjenicu da je isti prilikom carinjenja posredstvom ovlašćenog špeditorskog društva upotrijebio lažne isprave kao prave, iako je znao kakva je njihova tačna sadržina.</span>
</li>
<p>&nbsp;</p>
<li>
<span class="span1">Sud se osvrnuo i na navode odbrane okrivljenog P. M., koji je u svojoj odbrani istakao da mu nije jasno kako ga neko može teretiti na osnovu kopija koje su navodno vjerne originalu; da su fakture na kojima su iskazane veće vrijednosti i koje su ovjerene kopije original računa izdate od privrednog društva “L. F. M. N./S.”, sa sjedištem u B. iskazi od onih iznosa faktura koje je posjedovao i koje su kao takve predate Upravi carina C.; da je izvršio kopiranje spisa predmeta i imao mogućnosti da neposredno pregleda sporne fakture, tako da se u konkretnom slučaju ne radi o originalnim fakturama već su to neke kopije za koje obrasce prvi put vidi u životu i isti nijesu ovjereni. Takođe je dodao i da je dokument koji je njegova firma predala za carinjenje vozila fotokopija original dokumenta jer carina to dozvoljava. Istakao je i da u ovom slučaju ne postoji ni jedan dokaz da je djelo za koje se tereti napravljeno, a da tužilaštvo nije ponudilo ni jednog svjedoka koji bi u ovom slučaju rekao da se radi o falsifikovanim fakturama čak što više svi ispitani od strane tužilaštva koji su službenici Uprave carina i štediterske kuće su rekli da se radi o fotokopijama i da se na osnovu njih može obaviti postupak carinjenja vozila. Uopšte nije sporio da se radi o fotokopiranim fakturama. Naveo je i da ono na čemu tužilac bazira svoje tvrdnje da </span><span class="span1">su fakture štampane na nekom štampaču u boji što on kao korisnik tih faktura niti zna niti ima potrebu da zna, da je tužilac na zadnjem pretresu poslije prezentiranja Svifta u nekom svom izlaganju rekla da pretpostavlja da se mimo te vrste plaćanja dala i neka kapara, pa se optužba zasniva na pretpostavkama. Medjutim, u spisima predmeta egzistiraju kopije original faktura , koje prati izvozna deklaracije MRN 12SI00191326301709 od 24.12.2012.godine,  što navode okrivljenog čine kontradiktornim provedenim materijalnim dokazima jer je u istima označen veći iznos od onog koji je okrivljeni prezentirao lažnim fakturama  Upravi Carina -  Carinskoj ispostavi Cetinje. Sud je cijenio i ostale navode odbrane okrivljenog koji su istaknuti tokom postupka, ali je našao da isti nijesu od uticaja na drugačiju odluku suda u ovoj pravnoj stvari, već su samo usmjereni na umanjenje njegove krivice i izbjegavanje krivično pravne odgovornosti za predmetno krivično djelo, zbog čega ih je sud odbio kao neosnovane.</span>
</li>
<p>&nbsp;</p>
<li>
<span class="span1">Cijenjeni su navodi i branioca okrivljenog P. M., adv. R. B., koji je naveo da nije dokazano da je okrivljeni sakrio ili izuzeo fakture koje je dobio sa vozilima, a da je dostavio druge falskifikovane od njegove strane ili po njegovom nalogu. Osim ljudi kojima može biti u korist da su u fakturama navedeni niži iznosi opšte poznato je u praksi da postoje učesnici kojima je u interesu da u fakturama bude stavljen veći iznos nego što je stvarna prodajna cijena vozila. Ovakvi navodi usmjereni su u svemu na olakšanje procesno pravnog položaja okrivljenog u ovom postupku i izbjegavanje njegove krivice jer upotrebu falsifikovane isprave može da učini, kako lice koje je ispravu sačinilo ili preinačilo tako i neko drugo lice, a konkretna imovinska korist koja bi se upotrebom ovih falsifikovanih isprava pribavila, mogla je pripasti samo vlasniku d.o.o. “P.” C., tj. okrivljenom P. M., pa je isti umišljajno, iako je znao da je isprava lažna, svjesno i voljno upotrijebio kao prave prilikom carinjenja, bez obzira što je navedenu radnju učinio posredstvom špreditorske kompanije “P.” d.o.o. B.</span>
</li>
<p>&nbsp;</p>
<li>
<span class="span1">Krivično djelo iz člana 412. stav 1. Krivičnog zakonika Crne Gore, čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe. Znači radnja krivičnog djela je alternativno propisana, Optužbom ovlašćenog tužioca je okrivljenom stavljeno na teret da je neistinitu ispravu upotrijebio kao pravu. Predmet ovog krivičnog djela je isprava, a pojam isprave je shvaćen u smislu člana 142. Krivičnog zakonika Crne Gore. Originalna je ona isprava koja je izdata od lica koje je u njoj označeno kao izdavalac. Prepis je reprodukovanje izjave ali ne znači i samu izjavu. Zbog toga prepis nema dokaznu vrijednost, ne predstavlja ispravu u pravom smislu i to može postati samo kad je ovjereno od nadležnog organa, odnosno kad se na njemu stavi izjava da je u svemu vjeran originalu. Za postojanje ovog oblika djela potrebno je da su ispunjena dva uslova: učinilac treba da je svjestan da je isprava lažna, neistinita ili preinačena, što znači da ova okolnost mora biti obuhvaćena njegovim umišljajem, i drugo, on je i pored ovog saznanja upotrebljava. Prema shvatanju, učinilac je upotrijebio ispravu onda kad je stvorena takva situacija da onaj kome je ona upućena može da se upozna sa njenom sadržinom, kad je isprava, dakle prispjela, predata drugom licu i slično (npr. stigla u ustanovu u kojoj je upućena, stavljena je na sto službenom licu koje sa njenom sadržinom treba da se upozna), a nije neophodno da je sadržina isprave i saznata od drugog lica. Lažna ili preinačena isprava može biti upotrijebljena lično ili posredstvom nekog drugog lica. Pri tome nije od značaja u kom cilju je </span><span class="span1">upotrijebljena i da li je taj cilj ostvaren. Upotrebu falsifikovane isprave može da učini, kako lice koje je ispravu sačinilo ili preinačilo tako i neko drugo lice. </span>
</li>
<p>&nbsp;</p>
<li>
<span class="span1">Opisanim radnjama iz Optužnog predloga, stekla su se sva objektivna obilježja krivičnog djela koje je okrivljenom stavljeno na teret.</span>
</li>
<p>&nbsp;</p>
<li>
<span class="span1">Ocjenjujući subjektivni aspekt krivičnog djela, Sud je utvrdio da je okrivljeni P. M., postupao sa direktnim umišljajem (</span><span class="span4">dolus directus) </span><span class="span1">jer je isti bio svjestan svih obilježja krivičnog djela stavljenog mu na teret, a htio je njegovo izvršenje, u čemu se iscrpljuje i intelektualna i voluntaristička komponenta ovog oblika vinosti.</span>
</li>
<li>
<span class="span5">   </span>
</li>
<li>
<span class="span1">Prilkom odmjeravanja vrste i visine kazne koju će sud izreći okrivljenom, cijenjene su sve okolnosti iz člana 42. Krivičnog Zakonika Crne Gore, pa je sud od olakšavajućih okolnosti na strani okrivljenog utvrdio okolnost da se radi o porodičnom čovjeku, ocu dvoje mldb. djece,protek vremena od izvršenja krivičnog djela, dok je od otežavajućih okolnosti na strani okrivljenog našao da je isti ranije osuđivan presudom Osnovnog suda u Cetinju K.br. 90/16, koja je postala pravosnažna dana 17.01.2017. godine, zbog krivičnog djela nasilje u porodici ili u porodičnoj zajednici iz člana 220. stav 1. Krivičnog Zakonika Crne Gore, na kaznu zatvora od 30 dana uslovno na jednu godinu. Cijeneći tako utvrđene okolnosti, a imajući u vidu svrhu kažnjavanja, Sud je okrivljenom utvrdio kaznu zatvora u trajanju od  30 (trideset) dana, pa je istovremeno našao da su ispunjeni uslovi za izricanje uslovne osude propisani članom 54. Krivičnog zakonika Crne Gore, određujući da se izrečena kazna neće izvršiti ukoliko okrivljeni u vremenskom periodu od 1 (jedne) godine od dana pravosnažnosti ove presude ne počini novo krivično djelo, uz uvjerenje suda da će se u konkretnom slučaju, a uzimajući u obzir ličnost počinioca, okolnosti pod kojima je djelo izvršeno i sa tako utvrđenom kaznom postići svrha njenog izricanja predviđena članom 52. Krivičnog zakonika Crne Gore. </span>
</li>
<p>&nbsp;</p>
<li>
<span class="span1">Kako je okrivljeni oglašen krivim, to ga je sud shodno članovima 226 – 229. ZKP-a obavezao da u korist Budžeta Crne Gore, uplati troškove krivičnog postupka u iznosu od 150,00 eura, koji se odnose na ime angažovanja sudskog tumača za holandski jezik M. S. V. T. iz P., a koji su odmjereni rješenjem ODT-a u Cetinju, Kt.br. 198/14 od 20.10.2017. godine,kao i iznos od 60,00 eura koji se odnose na ime angažovanja sudskog tumača za slovenački jezik L. Z. iz P., a koji su odmjereni rješenjem ODT-a u Cetinju, Kt.br. 198/14 od 11.04.2016. godine. Takođe je okrivljeni obavezan na isplatu sudskog paušala u iznosu od 30,00 eura, koji iznos je Sud odredio uzimajući u obzir konkretan slučaj, trajanje postupka i imovinske prilike okrivljenog.</span>
</li>
<p>&nbsp;</p>
<li>
<span class="span1">Na osnovu izloženog, a primjenom člana 374. ZKP-a, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">Dana, 15.03.2018. godine</span>
</li>
<p>&nbsp;</p>
<li>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                  S U D I J A</span>
</li>
<li>
<span class="span1">Aleksandra Martinović                                                                         Marija Ćupić      </span>
</li>
<li>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba</span>
</li>
<li>
<span class="span1">u roku od 8 dana, od dana prijema ovjerenog prepisa</span>
</li>
<li>
<span class="span1">iste Višem sudu u Podgorici, a preko ovog suda.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
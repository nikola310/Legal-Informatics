<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{color:#000000;font-family:'Arial'}
.span4{color:#FF0000;font-family:'Arial'}
.span5{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">  K.br.12/288</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Radetić Lidije, kao zapisničara, u krivičnom predmetu protiv okrivljenog B.. R...., iz Podgorice, zbog krivičnog djela nedavanje izdržavanja iz čl. 221 st.1 Krivičnog zakonika, odlučujući o optužnom predlogu ODT-a Podgorica Kt. br.563/11 od 31.08.2011. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa, održanog dana 17.10.2013. godine, u prisustvu stranaka, donio je, a dana 18.10.2013. godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B..... R....., od oca R..... i majke D...., rođene M......, rođen..... godine u Podgorici, sa prebivalištem u Podgorici, ul. ...., oženjen, otac osmoro djece, lošeg imovnog stanja, zaposlen u firmi „M...“, ranije osuđivan i to: presudom Osnovnog suda u Podgorici K.br. 03/4584 od 13.10.2006. godine, zbog krivičnog djela iz čl.221 st.1 KZ-a, na kaznu od 3 mjeseca zatvora - uslovno na jednu godinu, presudom Osnovnog suda u Podgorici  K.br. 05/587 od 13/04/2009. godine, zbog krivičnog djela iz čl. 239 st.1 KZ-a, izrečena kazna 3 mjeseca zatvora - uslovno na jednu godinu i presudom Osnovnog suda u Podgorici, poslovne oznake K.br.09/1395 od 10/03/2010. godine, zbog krivičnog djela iz čl.221  st.1 KZ-a, na kaznu zatvora u trajanju od 60 dana,</span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što:</span>
</p>
<p>&nbsp;</p>
<p>
<span class="span1">U periodu od 16.10.2009. do 15.09.2013. godine u Podgorici, svjestan svog djela čije je izvršenje htio, znajući da je njegovo djelo zabranjeno, nije davao izdržavanje za svoje maloljetno dijete B.... D...., koje je po zakonu dužan da izdržava, a koja obaveza je utvrđena na osnovu sudske odluke - pravnosnažne i izvršne presude Osnovnog suda u Podgorici P.br.4701/02 od 04.10.2002. godine, u iznosu stalne novčane pomoći koja se po propisima o socijalnoj zaštiti daje licu bez ikakvih prihoda u opštini u kojoj izdržavano lice ima prebivalište i to svakog mjeseca najkasnije do desetog u mjesecu,  </span>
</p>
<p>&nbsp;</p>
<p>
<span class="span1">- čime je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa ga Sud, primjenom citiranih zakonskih odredbi, te čl. 3, 4, 5, 13, 15, 32, 36 i 42 Krivičnog zakonika, te čl. 226, 227, 229, 239 i 374 ZKP-a,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 484,00 (četiristotineosamdesetčetiri) eura, kao i na ime sudskog paušala iznos od 50 (pedeset) eura, sve prednje u roku od 15 dana po pravnosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime imovinsko- pravnog zahtjeva isplati D..... D....., zakonskoj zastupnici mldb.oštećenog B.... D...., iznos od 5.535,00 eura u roku od 15 dana po pravnosnažnosti presude, pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.563/11 od 31.08.2011. godine okrivljenom B...R... stavljeno je na teret izvršenje krivičnog djela nedavanje izdržavanja iz čl. 221 st. 1 KZ-a CG. Zastupnik otpužbe je prije završne riječi precizirala dispozitiv optužnog predloga kao u izreci presude, pa je u završnoj riječi ostala u svemu pri tako preciziranom optužnom aktu predlažući Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">U svojoj odbrani pred istražnim sudijom okrivljeni je izjavio da je  u braku sa D.... D... bio od 1997/98 do 2002. godine, kada je brak zbog poremećenih odnosa razveden. U tom braku dobili su sina D..... koji je nakon razvoda braka dodjeljen majci na dalju brigu, čuvanje i vaspitanje, a njega je Sud obavezao da svakoga mjeseca na ime izdržavanja njihovog sina daje novčani iznos u visini stalne novčane pomoći koja se po propisima o socijalnoj zaštiti daje licu bez ikakvih prihoda u opštini u kojoj izdržavano lice ima prebivalište, najkasnije do 10-tog u mjesecu, a za tekući mjesec i to bivšoj supruzi D.... kao zakonskom zastupniku mldb. sina D..... Dalje, u svojoj odbrani okrivljeni je naveo i to da nije bio u mogućnosti da ispunjava svoje obaveze iz razloga što je lošeg imovnog stanja i što je nakon razvoda braka sklopio novi brak i morao je da izdržava porodicu koja je brojna. Takođe je naveo i to da je njegova bivša supruga iz tih razloga protiv njega podnijela dvije krivične prijave na osnovu kojih je prvi postupak protiv njega pokrenut pred Osnovnim sudom u Podgorici, kada je osuđen uslovno na tri mjeseca zatvora i obavezan da plati sve dospjele obaveze koje su tada iznosile oko 1.900 eura. Zbog loše imovne situacije on to nije učinio i uslijedila je druga krivična prijava od strane njegove bivše supruge. Na osnovu te krivične prijave, vođen je postupak takođe pred Osnovnim sudom u Podgorici. Tom prilikom je osuđen na 60 dana zatvora i obavezan da isplati dospjele obaveze za izdržavanje mldb. D..... u iznosu od 5000 eura, kao i da uredno izvršava buduće obaveze prema njemu. On je tu kaznu izdržao u ZIKS-u a utvrđeni iznos nije isplatio iz razloga što nije bio u mogućnosti, opet zbog lošeg imovnog stanja. Naveo je da je upravo zbog svega gore navedenog uslijedila treća krivična prijava od strane njegove bivše supruge, čije navode on ne spori. Okrivljeni nije osporavao to da njegov otac posjeduje određene nekretnine, ali i to da on nema nikakve koristi od toga, jer je sa roditeljima u lošim odnosima, a to potvrđuje i činjenica da ga ni jedanput nijesu posjetili dok se nalazio na izdržavanju kazne. Naveo je i to da je u međuvremenu zasnovao radni odnos u "E....." u Podgorici, gdje ima mjesečnu zaradu od 300 eura te da i nakon toga nije plaćao izdržavanje, ističući da svog sina nije vidio zadnjih deset godina. Na kraju svoje odbrane okrivljeni je istakao da mu nije bila namjera da izbjegava izvršenje svojih obaveza i da je razlog za neizvršenje loša materijalna situacija u kojoj se nalazi. Dalje je naveo da nikada do sada nije davao izdržavanje za svog sina D..... od dana kada mu je utvđena ta obaveza presudom pa sve do danas, ali da će u najskorije vrijeme početi da ispunjava tu obavezu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani na glavnom pretresu pojasnio da je htio da daje izdržavanje za svog mldb. sina D...... i ponudio je njegovoj bivšoj supruzi da im mjesečno daje iznos </span><span class="span1">od 100,00 eura dok ne dobije kredit, ali da oni to nijesu prihvatili i da su tražili da im on preko svog oca obezbijedi stan, što nije bio u mogućnosti. Naveo je da je njegov otac D.... kupio kompjuter i biciklo, ali da oni to ne priznaju i da su tražili da im plati ljetovanje na Žabljaku, što im njegov otac nije platio i svu imovinu je već prepisao na druge. Trenutno zaposlen u firmi „M....“ koja se bavi zamjenom brojila i poslije obuke koju tamo prođe moći će da daje izdržavanje, ali on nikako ne može da stupi u kontakt sa sinom jer ga odmah prijavljuju policiji i D..... nije gledao 11 godina, pa i radnici Centra za socijalni rad mu to nijesu dozvoljavali. Od septembra mu je i struja isključena jer duguje EPCG preko 4.000 eura, a i lošeg je zdravstvenog stanja jer je izgubio vid na jedno oko zbog čega je ograničeno radno sposoban i samo je pitanje kada će da izgubi vid i na drugo oko o čemu ima svu medicinsku dokumentaciju. Prethodni posao je napustio negdje u decembru 2012. godine i tek je sada počeo sa obukom na novom radnom mjestu, a u međuvremenu je pokušavao da nađe posao, ali nije uspijevao, osim što je ponekad kopao stubove za rasvjetu, betonirao, malterisao i zidao, a zbog oka ni poslove taksiste nije mogao da radi. Okrivljeni je dalje naveo da je negdje u septembru 2012. godine prestao sa primanjem socijalne pomoći , jer nju primaju osobe koje imaju platu manju od 100,00 eura i poslije toga on nije podnosio novi zahtjev, jer se ta pomoć dobija samo u situaciji kada roditelji ne posjeduju ništa od imovine, a trenutno njegovu užu porodicu čine supruga i još sedmoro djece. </span>
</p>
<p>
<span class="span1">Na posebno pitanje Suda da pojasni razlike u kazivanjima pred istražnim sudijom kada nije naveo da je ograničeno radno sposoban i kada nije pominjao da je nudio da na ime izdržavanja daje pola socijalne pomoći koju je primao i odbrane na glavnom pretresu, okrivljeni je pojasnio da to do sada nije pominjao jer je njegova bivša supruga rekla da nikada neće dozvoliti da D..... otac bude u zatvoru i zato je namjerno ćutao. Trenutno živi u stanu koji je njegov otac prepisao na njegovu najstariju kćerku iz prvog braka. Naveo je da ga je zadnjih mjesec dana liječio dr. Stanko Nikač, da je prije toga liječen u „Meljinama“ , jednom je pregledan i na „VMA“-a Beograd, da je bio uživalac „LSD“-a i dva puta je pokušao samoubistvo.</span>
</p>
<p>
<span class="span1">U završnoj riječi okrivljeni je naveo da nema više šta da izjavi. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka D..... D..., zakonsku zastupnicu mldb.oštećenog, pročitao pravnosnažnu presudu Osnovnog suda u Podgorici P.br. 4701/02 od 04.10.2002. godine, pročitao dopis Bolnice Meljine br. 3528/12 od 25.09.2012. godine, pročitao dopis Ministarstva odbrane Uprava za vojno zdravstvo VMA Beograd br. 5-1193 od 06.08.2012. godine, pročitao dopis JZU KC CG br.03/01-9989/1 od 22.08.2012. godine, pročitao dopis Centra za socijalni rad za Opštine Podgorica, Cetinje, Danilovgrad i Kolašin od 15.05.2012.godine, pročitao rješenje JU Centra za socijalni rad Opštine Podgorica, Cetinje, Danilovgrad i Kolašin na ime B... R.... od 23.07.2012. godine, pročitao dopis Ministarstva odbrane Uprave za vojno zdravstvo Vojnomedicinske akademije br. 5-1865 od 15.11.2012. godine, pročitao nalaz i mišljenje vještaka medicine rada dr. Perović Vere od 03.05.2012. godine, pročitao dopis Zavoda za zapošljavanje CG Biro rada Podgorica od 16.05.2012. godine, pročitao nalaz i mišljenje stalnog sudskog vještaka medicinske struke dr. Milić Stanka od 05.06.2013. godine i pročitao nalaz i mišljenje stalnog sudskog vještaka ekonomsko-finansijske struke Milanka Milića od 15.09.2013. godine, pročitao izvod iz KE na ime okrivljenog izdat od strane UP PJ Podgorica br. 29-245/12-6635/2-1380 od 23.03.2012. godine, izvršio uvid u presude ovog Suda K.br.03/4584 od 26.12.2005. godine i K.br. 09/1395 od 04.02.2010. godine.</span>
</p>
<p>&nbsp;</p>
<li style="display: block;">
<span class="span2">U svom iskazu D.... D...., zakonski zastupnik oštećenog mldb. Boljević Dušana je navela da je sa okrivljenim  B...... R...... bila u braku od 1998. do 2002. godine, i da su u tom braku dobili sina D...... Njihov brak je razveden  presudom Osnovnog suda u Podgorici i mldb. D..... je dodijeljen njoj na dalju brigu, čuvanje i vaspitanje,  a okrivljeni je obavezan da daje izdržavanje za mldb. D..... u visini stalne novčane pomoći, koji se po propisima o socijalnoj zaštiti daje licu bez ikakvih prihoda u opštini u kojoj lice ima prebivalište, kao i </span><span class="span2">da izdržavanje predaje njoj najkasnije do 10-tog u mjesecu, za tekući mjesec. Navela je da okrivljeni tu svoju obavezu do današnjeg dana nije ispunio kao i da nikada nije dao ni cent za izdržavanje njihovog mldb. sina D..... i da je zbog toga protiv njega već podnosila dvije krivične prijave, a sada i treću. Po prvoj krivičnoj prijavi okrivljeni je uslovno osuđen pred Osnovnim sudom u Podgorici, i Sud ga je obavezao da izmiri sve dospjele rate za izdržavanje i da nastavi uredno da izvršava svoje obaveze. U daljem svjedok je navela da njen bivši suprug nikada nije tu obavezu izmirio pa je zbog toga podnijela i drugu krivičnu prijavu protiv njega, povodom koje je osuđen na kaznu zatvora u trajanju od 60 dana, takođe pred Osnovnim sudom u Podgorici. Sud ga je i tada obavezao da plati dospjele rate za izdržavanje kao i da nastavi da uredno ispunjava svoje obaveze po tom osnovu, što okrivljeni opet nije učinio. Upravo zbog gore navedenih razloga bila je prinuđena da podnese i treću krivičnu prijavu. Izjavila je i to da je u saznanju  da okrivljeni, odnosno njegov otac, posjeduje veliki broj nekretnina u Podgorici, i da je često u prilici da sretne R..... kako vozi neko skupo vozilo, dok mu otac vozi džipa u vrijednosti preko 50 hiljada eura. Istakla je i to da pored svega gore pomenutog i teške materijalne situacije u kojoj se nalazi, prinuđena je da plaća advokata koji joj sastavlja krivične prijave, što svakako otežava njen i onako težak materijalni položaj. Svjedok je dalje navela da okrivljeni nije uopšte davao izdržavanje za njihovog maljoljetnog sina, da je tačno da je njegov otac dao D..... kompjuter, a da ona živi tako što je izdržavaju roditelji i od toga što nešto zaradi. Pred ovo suđenje njoj je nuđeno 500,00 eura od strane kuma okrivljenog da povuče prijavu i da će R.... otac uplaćivati sve rate alimetacije, a on je bogat čovjek jer ima 10 stanova i 7 kuća i njegov sin uživa u njegovoj imovini, a negdje 2009. godine je svom unuku dao 250 eura da kupi biciklo, ali je od tog novca on kupio krevet. Istakla je da je okrivljeni imao pravo da gleda svog sina, ali je u Centru za socijalni on napravio skandal, a od 16.10.2009. godine okrivljeni, niti njegova familija, niti jedan cent nijesu dali na ime izdržavanja. Koliko je njoj poznato okrivljeni nije bolestan, a nekoliko puta se dešavalo da mu poslije varenja lim upadne u oko.</span>
</li>
<p>
<span class="span1">U završnoj riječi zakonska zastupnica mld. oštećenog se pridružila krivičnom gonjenju i postavila je odštetni zahtjev u iznosu koji je to vještak našao u svom nalazu. </span>
</p>
<p>&nbsp;</p>
<p>
<span class="span1">Iz dopisa Zavoda za zapošljavanje CG Biro rada Podgorica od 16.05.2012. godine proizilazi da je B.... R.... prvi put prijavljen na evidenciju nezaposlenih lica Zavoda za zapošljavanje Crne Gore 02.12.2002. godine i evidentirano mu je zaposlenje na određeno vrijeme kod poslodavca „E....“ D.O.O Podgorica u periodu od 01.06.2011. godine do 29.02.2012. godine. Isti je obnovio prijavu na evidenciju nezaposlenih lica 03.05.2012. godine i od tada traži zaposlenje, a nije izrazio posebno interesovanje za sezensko zaposlenje.</span>
</p>
<p>&nbsp;</p>
<p>
<span class="span1">Iz dopisa Ministarstva odbrane Uprava za vojno zdravstvo VMA Beograd br. 5-1193 od 06.08.2012. godine proizilazi da VMA nije u mogućnosti da direktno dostavi traženu medicinsku dokumentaciju na ime B..... R..... i da navedeni zahtjev treba uputiti preko Ministarstva spoljnih poslova Republike Srbije.</span>
</p>
<p>&nbsp;</p>
<p>
<span class="span1">Iz dopisa Ministarstva odbrane Uprave za vojno zdravstvo Vojnomedicinske akademije Republike Srbije br. 5-1865 od 15.11.2012. godine proizilazi da B.... R..... nije hospitalno liječen u VMA i ukoliko je isti samo pregledan potrebno je dostaviti podatke o datumu pregleda, imenu doktora i nazivu kabineta.</span>
</p>
<p>&nbsp;</p>
<p>
<span class="span1">Iz dopisa JZU KC CG br.03/01-9989/1 od 22.08.2012. godine proizilazi da u spisima Kliničkog centra nijesu nađeni podaci o hospitalizaciji B..... R.... u periodu 1997/1998 godine.</span>
</p>
<p>&nbsp;</p>
<p>
<span class="span1">Iz dopisa Bolnice Meljine br. 3528/12 od 25.09.2012. godine proizilazi da je okrivljeni B..... R....., kao vojnik, dva puta pregledan u neuropsihijatrijskom kabinetu u perodu </span><span class="span1">avgust-septembar 2002. godine i da je prvi put konstatovano da nema znakova patologije, a drugi put je postavljena dijagnoza mješovitog anksiozno-depresivnog poremećaja, poremećaja strukture ličnosti. </span>
</p>
<p>&nbsp;</p>
<p>
<span class="span3">Iz dopisa Centra za socijalni rad za opštine Podgorica, Cetinje, Danilovgrad i Kolašin od 15.05.2012. godine proizilazi da je B..... R..... bio korisnik materijalnog obezbjeđenja u periodu od 16.10.2009. godine , ali je 01.11.2011. godine izvršen prekid navedenog prava.</span>
</p>
<p>&nbsp;</p>
<p>
<span class="span1">Iz rješenja JU Centra za socijalni rad opštine Podgorica, Cetinje, Danilovgrad i Kolašin na ime B.... R.... od 23.07.2012. godine proizilazi da se B... R..... priznaje pravo na materijalno obezbjeđenje porodice počev od 01.07.2012. godine u mjesečnom iznosu od 120,70 eura. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicine rada dr. Perović Vere od 03.05.2012. godine proizilazi da se kod okrivljenog utvrđuju dvije povrede oka – nagnječenje lijeve očne jabučice i prodor stranog tijela (metala) nakon brušenja u rožnjaču lijevog i desnog oka i kod ispitanika postoji sljepilo na lijevom oku i umanjenje vidne funkcije je trajno i to 30%, što znači da je isti imao tešku povredu lijevog oka. Cijeneći isključivo vidne funkcije, vještak je mišljenja da kod okrivljenog postoji opšta radna sposobnost, da je isti sposoban za rad i privređivanje i ne postoje kontraindikacije – zabrana rada na poslovima ugradnje električnih brojila i poslovima autolimara.  </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr. Milić Stanka od 05.06.2013. godine proizilazi da okrivljeni B... R... ne boluje od trajnog duševnog oboljenja, da ne pokazuje simptome zaostalog duševnog razvoja, a da je prisutan emocionalno nestabilni poremećaj ličnosti, kao i funkcionalni deficit sa gubitkom vida na lijevom oku. Prema mišljenju vještaka sa neurološko psihijatrijske strane radna sposobnost okrivljenog je očuvana, jer se ne raspolaže psihijatrijskom medicinskom dokumentacijom koja isključuje njegovu radnu sposobnost.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka ekonomsko-finansijske struke Milanka Milića od 15.09.2013. godine proizilazi da ukupan iznos obaveze B...... R... na ime izdržavanja mldb. sina D.... po presudi Osnovnog suda P.br. 4701/02 od 04.10.2002. godine, a za period 01.10.2009. godine – 15.09.2013. godine iznosi 5.535,00 eura.</span>
</p>
<p>&nbsp;</p>
<li style="display: block;">
<span class="span2">Uvidom u presudu Osnovnog suda u Podgorici, poslovne oznake P.4701/02  od 04.10.2002. godine, Sud je utvrdio da su okrivljeni B.....R..... i D..... D.... bili u braku počev od 1998. do 2002. godine, te da su se 04.10.2002. godine razveli i da je tom pravnosnažnom presudom njihovo zajedničko dijete mldb.B..... D.... povjeren na čuvanje i vaspitanje majci – D.... D..., a da je okrivljeni obavezan da doprinosi izdržavanju svoga sina u iznosu stalne novčane pomoći koja se po propisima o socijalnoj zaštiti daje licu bez ikakvih prihoda u opštini u kojoj izdržavano lice ima prebivalište i to svakog mjeseca, najkasnije do 10-og u mjesecu za tekući mjesec, počev od dana pravnosnažnosti pa dok za to budu trajali zakonom propisani uslovi. </span>
</li>
<p>&nbsp;</p>
<li style="display: block;">
<span class="span2">Uvidom u presudu Osnovnog suda u Podgorici, poslovne oznake K.br.03/4584, Sud je utvrdio da je okrivljeni B.... R..... oglašen krivim zbog krivičnog djela nedavanje izdržavanja iz čl.221 st. 1 KZ-a  od 04/10/2002. godine, pa mu je izrečena uslovna osuda kojom mu je prethodno utvrđena kazna zatvora u trajanju od 3 mjeseca i istovremeno određeno da se navedena kazna neće izvršiti ukoliko okrivljeni u roku provjeravanja od jedne godine po pravnosnažnosti presude ne izvrši novo krivično djelo, a uvidom u presudu Osnovnog suda u Podgorici, poslovne oznake K.br.09/1395, Sud je utvrdio da je okrivljeni B..... R..... oglašen krivim zbog krivičnog djela nedavanje izdržavanja iz čl.221 </span><span class="span2">st. 1 KZ-a, i to za period od 13/10/2006.  do 16/10/2009. godine, te da mu je izrečena kazna zatvora u trajanju od 60 dana. </span>
</li>
<p>&nbsp;</p>
<p>
<span class="span1">Iz izvoda iz KE za okrivljenog  B..... R...izdatog od UP PJ Podgorica pod br.29-245/12-6635/2-1380 od 28.03.2012</span><span class="span4">. </span><span class="span1">godine utvrdjeno je da je isti ranije osuđivan i to: presudom Osnovnog suda u Podgorici poslovne oznake K.br. 03/4584 od 13.10.2006.godine, zbog krivičnog djela iz čl.221 st.1 KZ-a kojom mu je izrečena kazna 3 mjeseca zatvora-uslovno jedna godina, zatim presudom Osnovnog suda u Podgorici, poslovne oznake K.br. 05/587, zbog krivičnog djela 239 st.1 KZ-a, kojom je osuđen na 3 mjeseca zatvora-uslovno jedna godina i presudom Osnovnog suda u Podgorici, poslovne oznake K.br.09/1395, zbog krivičnog djela iz čl.221 st.1 KZ-a, kojom je osuđen na 60 dana zatvora.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti utvrdio da je okrivljeni izvršio krivično djelo nedavanje izdržavanja iz člana 221 st. 1 Krivičnog zakonika na način, vrijeme i u mjestu kako je to predstavljeno izrekom ove presude. </span>
</p>
<p>&nbsp;</p>
<li style="display: block;">
<span class="span2">Naime, u postupku je utvrđeno da okrivljeni B..... R..... u periodu od 16.10.2009. do 15.09.2013. godine nije davao izdržavanje za svoje maloljetno dijete B..... D....., na način obavezan pravnosnažnom i izvršnom sudskom odlukom, i nije svakomjesečno plaćao alimentaciju u iznosu stalne novčane pomoći koja se po propisima o socijalnoj zaštiti daje licu bez ikakvih prihoda u opštini u kojoj izdržavano lice ima prebivalište i to najkasnije do desetog u mjesecu. Prednje činjenično stanje Sud je utvrdio iz iskaza svjedoka D.... D....., zakonskog zastupnika mldb.oštećenog, koja je navela da njen bivši suprug nije uopšte postupao po pravnosnažnoj presudi Osnovnog suda od 2002. godine i za cijelo ovo vrijeme nije niti jednog centa dao na ime izdržavanja zajedničkog maloljetnog sina, zbog čega je i ranije podnosila krivične prijave protiv okrivljenog koje su rezultirale pokretanjem kriivičnih postupaka i donošenjem dvije osuđujuće presude iz 2003. godine i 2009. godine, koji iskaz je Sud cijenio kao uvjerljiv, istinit i objektivan, a koje navode ni sam okrivljeni u svojoj odbrani nije sporio. Da postoji obaveza okrivljenog da svakomjesečno doprinosi izdržavanju svog mldb. Sina D......, Sud je utvrdio uvidom u pravosnažnu presudu ovog suda P.br.4701/02 od 04.10.2002. godine iz koje proizilazi da je, nakon razvoda braka između D.... D..... i B.... R.., mldb. sin D... povjeren na dalje čuvanje i vaspitanje majci uz obavezu oca da doprinosi izdržavanju svoga sina u iznosu stalne novčane pomoći koja se po propisima o socijalnoj zaštiti daje licu bez ikakvih prihoda u opštini u kojoj izdržavano lice ima prebivalište i to svakog mjeseca, najkasnije do 10-og u mjesecu za tekući mjesec, počev od dana pravnosnažnosti presude pa dok za to budu trajali zakonom propisani uslovi, dok je tačan iznos stalne novčane pomoći određen ovom presudom, odnosno ukupnu visinu neplaćene alimentacije u periodu od 16.10.2009. godine do 15.09.2013. godine, Sud utvrdio iz nalaza i mišljenja sudskog vještaka ekonomsko finansijske struke od 15.09.2013. godine, a koji nalaz je Sud u potpunosti prihvatio kao stručan i objektivan, izrađen u skladu sa pravilima struke.</span>
</li>
<p>&nbsp;</p>
<p>
<span class="span1">Okrivljeni u svojoj odbrani i nije sporio da nikada nije postupao po pravnosnažnoj presudi ovog suda od 2002. godine i nije uplaćivao iznos alimentacije na ime izdržavanja svog maloljetnog sina, ali je to pravdao lošim zdravstvenim stanjem i ograničenom radnom sposobnošću, lošim imovnim stanjem i činjenicom da ima brojnu porodicu koju mora da izdržava, a koje navode je ovaj Sud cijenio, pa je našao da su isti neosnovani, odnosno da su bez uticaja na postojanje krivičnog djela i krivice okrivljenog. Naime, iako je tačno da je okrivljeni imao povredu na radu u vidu nagnječenja lijeve očne jabučice i prodor stranog tijela (metala) nakon brušenja u rožnjaču oka zbog čega kod istog postoji sljepilo na lijevom oku i umanjenje vidne funkcije trajno od 30% kao i da kod njega postoje psihičke smetnje u vidu emocionalno nestabilnog poremećaja ličnosti, to nijesu okolnosti </span><span class="span1">koje bi isključivale radnu sposobnost okrivljenog i mogućnost njegovog privređivanja, obzirom da se iz nalaza i mišljenja vještaka medicine rada Perović Vere od 03.05.2012. godine utvrđuje da kod istog i pored teške povrede lijevog oka, cijeneći isključivo vidne funkcije, postoji opšta radna sposobnost, odnosno nalaza i mišljenja vještaka neuropsihijatra dr. Stanka Milića od 05.06.2013. godine u kojem je takođe konstatovano, sa neurološko psihijatrijske strane, da je radna sposobnost okrivljenog očuvana, jer se ne raspolaže psihijatrijskom medicinskom dokumentacijom koja bi isključivala njegovu radnu sposobnost (obzirom da se iz dopisa JZU KC CG od 22.08.2012. godine i dopisa Ministarstva odbrane Uprave za vojno zdravstvo VMA od 06.08.2012. godine utvrđuje da okrivljeni nije hospitalno liječen u ovim ustanovama, već je samo pregledan kao i u bolnici Meljine dva puta u perodu 2002. godine) a koje nalaze je Sud u potpunosti prihvatio kao stručne i objektivne, izrađene u skladu sa pravilima nauke. Pozivanje okrivljenog na loše imovno stanje je u potpunosti neosnovano, jer je isti, prema mišljenju Suda, mogao i bio dužan da nastoji da nađe posao i zaradi novac (iz dopisa Zavoda za zapošljavanje od 16.05.2012. godine proizilazi da se okrivljeni nije posebno interesovao za sezonsko zapošljavanje) i tako doprinosi izdržavanju svog djeteta, naročito imajući u vidu da njegove zdravstvene tegobe nijesu isključivale mogućnost  uspješnog obavljanja poslova na ugradnji električnih brojila i poslovima autolimara koje je obavljao u tom periodu (kao što to proizilazi iz nalaza i mišljenja vještaka Perović Vere od 03.05.2012.godine), a sve kod činjenice da je isti u jednom periodu (od 16.10.2009. godine do 01.11.2011. godine i od 01.07.2012. godine pa nadalje) bio korisnik materijalnog obezbjeđenja porodice, što proizilazi iz dopisa Centra za socijalni rad od 15.05.2012. godine i dopisa od 23.07.2012. godine, što znači da je okrivljeni u ovom periodu ipak ostvarivao određena primanja. Osim toga, okrivljeni je u periodu od 01.06.2011. godine do 29.02.2012. godine bio zaposlen kod poslodavca „E.....“ D.O.O (što proizilazi iz dopisa Zavoda za zapošljavanje od 16.05.2012. godine) a u međuvremenu se opet zaposlio u firmi „M.,..“, što znači da je isti bio u mogućnosti da od svog ličnog dohotka odvaja  mjesečno određeni iznos za izdržavanje svog maloljetnog sina, pa se u njegovim radnjama tj. nepostupanju ogleda umišljaj za izvršenje krivičnog djela stavljenog mu na teret. Takođe, tvrdnje okrivljenog da je on nudio njegovoj bivšoj supruzi mjesečno iznos od 100,00 eura dok ne dobije kredit, su usmjerene isključivo na izbjegavanje krivice, obzirom da je Sud u potpunosti prihvatio kao istinit iskaz svjedoka D...... D..... koja je objasnila da joj nikada okrivljeni niti njegova porodica nijesu ponudili niti uplatili na ime izdržavanja niti jedan cent, jer bi ona to svakako prihvatila zbog sopstvene loše materijalne situacije, a jedino je otac okrivljenog mldb. D.... kupio kompjuter i dao 250,00 eura da kupi biciklo, a koje postupanje nikako ne isključuje postojanje krivičnog djela na strani okrivljenog, obzirom da krivično djelo nedavanje izdržavanja postoji kada učinilac ne daje izdržavanje u iznosu i na način kako je to utvrđeno izvršnom sudskom odlukom, pa nepostupanje po takvoj presudi i predstavlja radnju izvršenja ovog krivičnog djela.Konačno, i navodi okrivljenog da je u svađi sa porodicom i da nema nikakvu pomoć od strane svog oca, isti demantuje navodima da živi u stanu koji je njegov otac prepisao na njegovu kćerku. Što ukazuje i na činjenicu da isti ne živi kao podstanar.</span>
</p>
<p>&nbsp;</p>
<p>
<span class="span1">Na osnovu navedenog, Sud je mišljenja da je okrivljeni svojim radnjama, kako je to bliže opisano u izreci presude, ostvario sve objektivne elemente bića krivičnog djela nedavanje izdržavanja iz čl. 221 st. 1 Krivičnog zakonika, kojom prilikom je okrivljeni u potpunosti bio svjestan da ne daje novčani iznos na ime izdržavanja svog sina, što je po mišljenju Suda isti i htio, kako je to nesporno utvrđeno iz same činjenične građe, zbog čega se njegove radnje imaju podvesti pod direktni umišljaj kao oblik krivice, čime su se, pored objektivnih, stekli i svi subjektivni elementi bića krivičnog djela stavljenog mu na teret. </span>
</p>
<p>&nbsp;</p>
<p>
<span class="span1">Sud je prilikom izbora vrste i visine kazne u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične i porodične </span><span class="span1">prilike, da pored mldb.oštećenog ima još 7 djece, dok je od otežavajućih okolnosti cijenio njegovu raniju osuđivanost, što je Sud utvrdio uvidom u izvod iz KE na ime okrivljenog (naročito osuđivanost zbog istovrsnog krivičnog djela - što je Sud utvrdio uvidom u presude Osnovnog suda Podgorica K.br. 03/4584 i K.br.09/1395) pa je okrivljenog, osudio na kaznu zatvora u trajanju od 3 mjeseca, u uvjrenju da će kazna zatvora u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Kako se iz nalaza i mišljenja sudskog vještaka finansijske struke utvrđuje da je za period 16.10.2009. godine – 15.09.2013. godine ukupan iznos neplaćene alimentacije 5.535,00 eura, to je Sud obavezao okrivljenog da zakonskoj zastupnici mldb.oštećenog na ime imovinsko pravnog zahtjeva isplati navedeni iznos, a sve shodno članu 239 ZKP-a.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime troškova krivičnog postupka uplati na račun budžetskih sredstava Crne Gore iznos od 484,00 eura i to  126,50 eura na ime izrade nalaza i mišljenja vještaka medicine rada dr. Perović Vere, iznos od 154,00   eura na ime izrade nalaza i mišljenja vještaka neuropsihijatra dr. Stanka Milića, iznos od 203,50 eura na ime izrade nalaza i mišljenja vještaka finansijske struke Milanka Milića, kao i iznos od 50,00 eura na ime sudskog paušala, a koji iznos je odmjeren shodno trajanju, složenosti postupka i imovinskim prilikama okrivljenog, a shodno članu 226, 227 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 18.10.2013. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Radetić Lidija </span><span class="span1"></span><span class="span1"></span><span class="span1"></span><span class="span1">            Larisa Mijušković Stamatović s.r.                                                                               </span>
</p>
<p>&nbsp;</p>
<p>&nbsp;</p>
<p>
<span class="span5">Pravna pouka</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 dana od dana prijema pismenog otpravka, </span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">Zto:Radetić Lidija </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
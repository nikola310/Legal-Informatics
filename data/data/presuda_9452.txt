K. br. 261/10<br>
&nbsp;<br>
U IME NARODA<br>
&nbsp;<br>
OSNOVNI SUD U BARU, kao prvostepeni krivični, sudija Ljiljana Joković, sa zapisničarom&nbsp; Amirom Nikičić, u krivičnom predmetu okrivljenih G.Lj. i R. V., zbog&nbsp; krivičnog djela - oduzimanje vozila iz čl. 248. st.1. u vezi čl. 23 i čl. 49. Krivičnog zakonika, po optužnom predlogu Osnovnog državnog tužilaštva u Baru Kt.br. 55/10 od 14.06.2010. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužioca iz Bara Cama Azre, a u odsustvu okrivljenih, dana 28.01.2011. godine donio je, a dana 31.01.2011. godine &nbsp;&nbsp;javno objavio<br>
&nbsp;<br>
&nbsp;<br>
PRESUDU<br>
&nbsp;<br>
Okrivljeni<br>
&nbsp;<br>
1. G.LJ.,&nbsp; od&nbsp; oca M. i&nbsp; majke K. rodjene B.,&nbsp; rodjen....godine u P., stalno nastanjen u Sutomoru, ... neoženjen, pismen, završio srednju školu, lošeg imovnog stanja;<br>
&nbsp;<br>
2. R.V., od oca V. i majke Z. rodjene M., rodjen&nbsp; .... godine u P.i, stalno nastanjen u S., naselje..., neoženjen,&nbsp; pismen, završio osnovnu školu, državljanin Srbije, srednjeg imovnog stanja;<br>
&nbsp;<br>
Krivi su:<br>
&nbsp;<br>
Što su:<br>
&nbsp;<br>
Noću 26.01.2010. godine oko 03,00 časova sa parking prostora isprad hotela »Z.« u Sutomoru, Opština Bar, po prethodnom dogovoru protivpravno oduzeli putničko motorno vozilo marke »Golf 2«, reg. oznaka UL ...vlasništvo oštećenog K.D. u namjeri da ga upotrijebe za vožnju, na način što su rezervnim ključem koji su prethodno dobili od oštećenog ali bez odobrenja da istim upravljaju, provozali se po Sutomoru nakon čega su vozilo vratili i ostavili na istom mjestu na parkingu, da bi ponovo u noći 27.01.2010. godine oko 23,00 časa vozilom na isti način kao i 26.01.2010. godine otišli do Ulcinja gdje ih je prilikom povratka u Bar zaustavila policija i vozilo je vraćeno oštećenom K.D.,<br>
&nbsp;<br>
-čime su kao saizvršioci &nbsp;učinili &nbsp;produženo krivično djelo - oduzimanje vozila iz čl.248. st.l. u vezi čl.23. i čl. 49 Krivičnog zakonika.<br>
&nbsp;<br>
&nbsp;<br>
&nbsp;<br>
Pa im sud primjenom čl&nbsp;&nbsp; 4, 32, 36, 42, 52, 53 i 54 KZ i čl. 359,360 i 364 ZKP-a, izriče<br>
&nbsp;<br>
USLOVNU OSUDU<br>
&nbsp;<br>
&nbsp;<br>
Kojom im&nbsp; utvrdjuje kazne zatvora u trajanju od po&nbsp; 2 (dva) mjeseca i istovremeno odredjuje da se kazne neće izvršiti ukoliko okrivljeni u roku od 1 (dvije) godine po pravosnažnosti presude&nbsp; ne izvrše novo krivično djelo.<br>
&nbsp;<br>
Okrivljeni su dužni&nbsp; da plate troškove krivičnog postupka u iznosu od &nbsp;po 50,00 eura, u roku od 15 dana od dana pravosnažnosti presude.&nbsp;<br>
&nbsp;<br>
O b r a z l o ž e nj e<br>
&nbsp;<br>
Optužnim predlogom Osnovnog državnog tužilaštva u Baru Kt. br. 55/10 od 14.06.2010. godine stavljeno je na teret okrivljenima izvršenje krivičnog djela bliže opisanog u izreci presude.<br>
&nbsp;<br>
Glavni pretres je održan&nbsp; u odsustvu okrivljenih, na osnovu čl. 453. st.3. ZKP-a. Postupajući po naredbama za prinudno dovođenje okrivljenih Uprava policije PJ Bar je obavijestila sud da okrivljeni nisu pronađeni na datim adresama, odnosno da su se odselili. Kako se okrivljenima pozivi nisu mogli uručiti zbog neprijavljivanja sudu promjene adrese ili boravišta, ocijenjeno je da prisustvo okrivljenih na glavnom pretresu nije nužno s obzirom da su saslušani.<br>
&nbsp;<br>
Okrivljeni &nbsp;G.Lj. je u predkrivičnom postupku u bitnom naveo da K.D. poznaje duže vrijeme, tačnije par godina i žive u hotelu »Z.« u Sutomoru sa njim se znaju njegovi drugovi R.V., M.R. i O.D.. Prije par dana od predmetnog dogadjaja lično su bili prisutni on i V. kada je pomenuti K. uzeo jedno PMV »Golf«II od jednog čovjeka koga zovu »S.« za zamjenu svojeg PMV marke »Opel Korsu« i motocikl-vespu. Nakon toga sa D. su se &nbsp;dogovorili da mu kupe drugo vozilo, sa manjom potrošnjom, nekakvog dizela, a da od njega uzmu pomenuto vozilo »Golf« za iznos od 600,00 €. Ispred hotela »Z.« u Sutomoru, naselje Haj Nehaj gdje živi K., dao mu je 150,00 €, kao i R.V., znači ukupno su mu dali &nbsp;300,00 eura. &nbsp;S tim što su se dogovorili da ne uzimaju vozilo do konačne isplate, ali im je u tom momentu dao jedan ključ od brave vozila i polisu osiguranja. Tačnije on i &nbsp;V. &nbsp;su pozajmljivali to vozilo sa ključem koji su imali, &nbsp;vozili se malo kroz Sutomore i ostavili ga tamo gdje je i bio. Kritične noći tj. dana 27.01.2010. godine oko 23,00 časova on i V. su došli ispred hotela »Z.« gdje je bilo parkirano već pomenuto vozilo, koristeći ključ koji su posjedovali, a imajući u vidu da posjeduju i polisu osiguranja koju im je on dao, stavili su u pogon ovo vozilo, provozali se kroz Sutomore, uzeli drugove O.D. i M.R. i zajedno svi otišli u Ulcinj u restoran »Avanti«. Prilikom povratka iz Ulcinja bili su kontrolisani od strane saobraćajne policije negdje pri izlasku iz Ulcinja odnosno ulaska na teritoriji Opštine Bar. Nakon kontrole nastavili su vožnju i u blizini kod semafora »Centrojadrana« su zaustavljeni od saobraćajne patrole PJ Bar, dovedeni i zadržani u prostorijama PJ Bar. Kontrola saobraćajne policije im je objasnila razlog dovodjenja, jer je vlasnik ovog vozila prijavio krađu. U prethodnom postupku je u bitnom naveo da u hotelu „Z.“ u Sutomoru žive on i &nbsp;K.D., koga poznaje već duže vrijeme, a R.V. živi na 300 m udaljen od njih. R. i on su bili prisutni kada je K.D. kupio putničko motorno vozilo marke „Golf 2", od jednog čovjeka koga zovu S., a taj čovjek je udaljen od mjesta gdje žive nekih 50 do 100 m i takodje i njega poznaju. Na ime kupovine PMV marke „Golf <em>2" </em>K.D. je tom čovjeku dao svoje vozilo marke „Opel korsa" i motocikl „Vespa", a ostao je dužan još 100 eura. Taj čovjek koga zovu S., K.D. je predao vozilo i ključeve, kao i dokumentaciju koja je vezana za to vozilo. Ova kupovina bila je prije 7 do 8 dana, možda oko 20.01.2010. godine. K.D. je bio zainteresovan da kupi manje vozilo dizel, pa je to saopštio njemu i V., a onda su se dogovorili sa njim da će kupiti od njega to vozilo, za iznos od 600 eura. Prije 3 do 4 dana od predmetnog dogadjaja K.D. su dali novac u iznosu od 300 eura, a on im je dao rezervni ključ od auta i polisu osiguranja, a za mjesec dana su trebali da mu daju&nbsp; još 300 eura ili da mu nadju neko manje auto dizel. Dogovor je bio da se to vozilo ne vozi, sve dok mu se ne da kompletan iznos. Kada su mu dali 300 eura došli su na parking gdje je vozilo parkirano, rezervnim ključem koji im &nbsp;je on dao otvorili vozilo i provozali se do Sutomora, a nakon toga su se vratili i ostavili su vozilo na parking na istom mjestu. U noći 27.01.2010. godine on i V. su ponovo došli do vozila, otključali ga istim ključem, stavili u pogon i otišli u Ulcinj, a prethodno su &nbsp;zvali dva druga i to M.R. i O. D. da podju sa njima. Prilikom povratka iz Ulcinja zaustavila ih je policija u Baru i saopštili su im tom prilikom da je auto prijavljeno da je ukradeno. Tom prilikom je on upravljao vozilom.<br>
&nbsp;<br>
Okrivljeni R.V. je u predkrivičnom postupku u bitnom naveo da K.D. poznaje duže vrijeme, jer živi u hotelu »Z.« u Sutomoru,a sa njim &nbsp;se znaju &nbsp;i njegovi &nbsp;drugovi G.Lj., M.R. i O.D. Prije par dana od predmetnog dogadjaja lično su bili prisutni on i Lj. kada je pomenuti K. uzeo jedno PMV »Golf«II od jednog čovjeka koga zovu »S.« za zamjenu svojega PMV marke »Opel Korsu« i motocikl-vespu. Nakon toga su se sa D. dogovorili da kupe drugo vozilo, sa manjom potrošnjom, nekakvog dizela, a da od njega uzmu pomenuto vozilo »Golf«II. Tako su se i dogovorili za iznos od 600,00 €. Ispred hotela »Z.« u Sutomoru, naselje ...gdje živi K., dao mu je 150,00 €, kao i G.Lj., znači ukupno &nbsp;su mu dali 300,00 €, stim što su se dogovorili da ne uzimaju vozilo do konačne isplate, ali im je&nbsp; u tom momentu dao jedan ključ od brave vozila i polisu osiguranja. Iste noći, tačnije on i G. su pozajmljivali to vozilo sa ključem koji su imali, vozili se malo kroz Sutomore i ostavili ga tamo gdje je i bio. Kritične noći tj. dana 27.01.2010.g. oko 23,00 časova on i &nbsp;G. došli su ispred hotela »Z.« gdje je bilo parkirano već pomenuto vozilo, koristeći ključ koji su posjedovali, a imajući u vidu da posjeduju i polisu osiguranja koju im je on dao, stavili su u pogon ovo vozilo, provozali se kroz Sutomore, uzeli drugove O.D. i M.R. i zajedno su otišli u Ulcinj u restoran »Avanti«, a sa vozilom je upravljao cijelo vrijeme G.Lj.. Prilikom povratka iz Ulcinja bili su kontrolisani od strane saobraćajne policije negdje pri izlasku iz Ulcinja, odnosno ulaska na teritoriji Opštine Bar. Nakon kontrole nastavili su vožnju i u blizini kod semafora »Centrojadrana« su zaustavljeni od saobraćajne patrole PJ Bar, dovedeni i zadržani u prostorijama PJ Bar. Kontrola saobraćajne policije im je objasnila razlog dovođenja, jer je vlasnik ovog vozila prijavio krađu. Što se tiče pronađenih predmeta u vozilu, tj.potkape (fantomke), kape i rukavica nisu njegovi, jedino je primjetio kod M.R. rukavice. U prethodnom postupku je u bitnom naveo da&nbsp; živi u porodičnoj kući koja se nalazi udaljena od hotela „Z.“ do 500 m, poznaje G.Lj. od ranije, a upoznao je i K.D. zato što žive u istom hotelu gdje živi G.Lj.. Bio je prisutan zajedno sa G.Lj. kada je K.D. od S. kupio, odnosno izvršio zamjenu svog vozila i motocikla za putničko motorno vozilo marke „Golf <em>2". </em>Tom prilikom K.D. im je saopštio da želi da ima neko manje vozilo dizel, pa su ga on i G. upitali kako mogu da se dogovore da kupe od njega vozilo marke „Golf 2". On je rekao da bi ga prodao za 600 eura ili da mu obezbjede neko manje vozilo dizel. Nakon 3 do 4 dana od dogovora on i G. su mu dali ukupno 300 eura na ime kupovine tog vozila, a on im &nbsp;je dao rezervni ključ od „Golfa" i polisu osiguranja. Rekao im je tom prilikom da se vozilom ne voze dok se kompletan iznos ne plate. Jedne večeri on i G.Lj. su došli do parkinga i tim rezervnim ključem koji im je K. dao otključali vozilo i uhvatili su jedan krug u Sutomore i vratili vozilo na isto mjesto. Drugi put su uzeli vozilo 27.01.2010. godine isto su otključali sa ovim ključem koji su imali, jer im ga je dao K.D. i krenuli su sa još dva druga R.M. i O.D. za Ulcinj. Po povratku iz Ulcinja zaustavila ih je policija i saopštili da je &nbsp;vozilo marke „Golf' prijavljeno kako je ukradeno.<br>
&nbsp;<br>
&nbsp;U dokaznom postupku sud je izveo sledeće dokaze: saslušani su svjedok oštećeni K.D., svjedoci O.D. i M.R., pročitani su potvrda Uprave policije Područne jedinice Bar o privremeno oduzetim predmetima br. Ku 35/10 na ime G.Lj. od 28.01.2010.godine i potvrda UP PJ Bar o vraćanju privremeno oduzetih predmeta Ku br. 55/10 na ime K.D. od 28.01.2010. godine.<br>
&nbsp;<br>
Oštećeni K.D. je u prethodnom postupku u bitnom naveo da neposredno prije ovog dogadjaja nekih mjesec dana je kupio PMV marke „Golf 2“, ali nije uspio da ga registruje na svoje ime. Ne sjeća se tačnog datuma ali zna da je to bilo početkom ove godine kada ga je supruga negdje oko tri sata posle ponoći probudila i pitala ga gdje mu je auto.On sa porodicom živi u hotelu "Z.“..., a vozilo je bilo parkirano ispred samog ulaza u hotel. To mjesto je osvjetljeno i sav prostor oko hotela je bukvalno u mraku. To vozilo je proizvedeno 1989 godine, dakle bilo je polovno. On &nbsp;nije vidio da je nestalo vozilo već mu je to javila supruga. Sa suprugom je odmah izašao ispred hotela u namjeri da joj pokaže gdje je to, medjutim, auto nisu zatekli. Malo su potražili u vidnom polju ali budući da ga nije bilo vratili su se u sobu . Nakon toga&nbsp;&nbsp; se &nbsp;obukao i pošao u policiju u Sutomore da prijavi nestanak vozila. Vozilo je bilo zaključano.Posjedovao je samo jedan jedini ključ od tog&nbsp; PMV&nbsp; i taj ključ je&nbsp; bio&nbsp; kod njega u džepu &nbsp;od farmerica. Nestanak vozila je primjećen oko tri časa nakon ponoći negdje krajem janura&nbsp; 2010 godine, a datum se tačno može utvrditi preko izjave date u policiji jer je iste večeri došao da prijavi. Po povratku iz policije onako hodajući po kiši na njega su naišli njegova surpuga M. i sin S. sa Golfom koji je prethodno&nbsp; bio&nbsp; oduzet. Supruga mu je kazala da se „Golf“ nakon nekih sat vremena pojavio&nbsp;&nbsp; parkiran na isto&nbsp; mjesto na koje je bio prethodno parkiran. PMV nije bilo oštećeno odnosno&nbsp; vraćeno je u istom stanju. Sledeće večeri se ponovila ista situacija, negdje oko 22 ,30 časova do 23,00 časova &nbsp;vozilo je ponovo nestalo, odnosno oduzeto sa istog mjesta. To je očekivao pa je prethodno čekao ali je oko&nbsp;&nbsp; 23,00 h odustao misleći da odgleda neku seriju. Kada je nakon nekih 15 minuta ponovo pogledao da li je auto ispred hotela njega nije bilo. Odmah je pošao u policiju i prijavio ponovni nestanak. Policija je došla na licu mjesta i sačinila zapisnik a on je sam dao izjavu.&nbsp; Oko&nbsp; 6 časova ujutru policija mu je javila da je pronašla vozilo. I ovaj drugi put je vozilo&nbsp; bilo zaključano i parkirano ispred&nbsp;&nbsp; samog ulaza hotela "Z.". Sa sinom S. je pošao da preuzme vozilo. Pošto mu je policija predala vozilo kada su ušli u isto pronašli su&nbsp;&nbsp; šrafciger&nbsp; zaboden u plafon. Pozvali su inspektora da to pogleda a on je potom našao sakrivenu fantomku u autu i neku musku crnu- šuškavu jaknu. U toku daljeg postupka oni su pronašli ta lica koje su tvrdili da je predmetno vozilo prodao njima &nbsp;i to Lj.G. i R.. ti isplatili jer je ukupna cijena iznosila&nbsp;&nbsp; 600,00 eura, odnosno dugovali su još&nbsp;&nbsp; 300,00 eura, pa su se dogovorili da &nbsp;vozilo mogu da uzmu &nbsp;kada isplate cjelokupnu cijenu. Vozilo je oduzeto&nbsp;&nbsp; bez njegovog znanja u dva slučaja nije &nbsp;znao ko je to uradio &nbsp;pa je morao &nbsp;da prijavi krađu. &nbsp;Na glavnom pretresu je izjavio da je od predmetnog vozila „Golf II“ posjedovao samo jedan ključ koji je bio kod njega. Pojasnio je da kada je u pitanju vozilo „Golf II“ taj tip vozila se može otvoriti bilo kojim ključem od „Golfa II“, te pretpostavlja da su okrivljeni G.Lj. i R.V. otvorili njegovo vozilo ključem, jer nije bilo nikakvo oštećenje na &nbsp;vozilu. I ranije je &nbsp;naveo a ponovo ističe da su G.Lj. i R.V. i u noći 26.01.2010. godine i u noći 27.01.2010 godine bez njegovog odobrenja oduzeli u dva navrata njegovo vozilo. Dalje je naveo da su okrivljeni&nbsp; u noći 26.01.2010. godine oko 3,00 časa oduzeli njegovo vozilo, kao i sledeće večeri 27.01.2010. godine oko 23,00 časa. On nije znao, niti je dozvolio navedenim licima da mogu da voze njegovo vozilo. Takodje je naveo da &nbsp;je tačno da je &nbsp;sa G.Lj. i R.V. prethodno dogovarao da istima proda svoje vozilo po cijeni od 600 -700 eura. Medjutim, oni su mu bili isplatili samo polovinu novaca odnosno 300 eura, a dogovor je bio da će vozilo dobiti tek nakon što isplate cjelokupnu cijenu koju su mu dugovali. Dalje je naveo da su &nbsp;okrivljeni u dva navrata oduzeli njegovo vozilo bez njegovog odobrenja, a vozilo mu je vraćeno kako je saznao nakon što ih je policija zaustavila .Nije se pridružio krivičnom gonjenju i nije postavio imovinsko pravni zahtjev.<br>
&nbsp;<br>
Svjedok O.D. je u prethodnom postupku izjavio da se ne sjeća tačnog datuma ali zna da je to bilo negdje posle Nove godine, kada su G. i R. došli kod njega &nbsp;i kazali mu da će vidjeti kako oni vozilo voze u smislu da će imati bolje vozilo od njega i da će se uvjeriti u to. Misli da su ga predmetne večari G. i R. pozvali telefonom da dodju do „Voli-a“ da vide auto. Bio je &nbsp;društvu sa Masoničićem pa su oboica pošli. Malo su &nbsp;sačekali i onda su naišli G. i R. sa bijelim „Golfom 2“ ulcinskih reg. oznaka. Sjeća se da je vozilom upravljao G., on &nbsp;i M. su sjeli u to vozilo i pošli u Ulcinj u piceriju Avanti da jedu. Misli da su oboica onako naizmenično govorili da su to vozilo kupili od čovjeka te da su mu dali polovinu cijene od &nbsp;600,00 eura,a &nbsp;da mu duguju još polovinu a da im je taj čovjek dao polisu ili saobraćajnu i ključeve da ga koriste. U Baru ih je zaustavila policija i privela u stanicu gdje je &nbsp;dao izjavu povodom ovog dogadjaja. Sjeća se da je vidio dokumentaciju od vozila i ključ i na osnovu toga nije mogao da sumnja da može da dodje do bilo kakvih problema. Na glavnom pretresu je izjavio da se sjeća kako su G. Lj. i R.V. njemu i M. dok su se vozili ka Ulcinju u vozilu „Golf II“ bijele boje, njima saopštili da su to vozilo kupili od jednog čovjeka.Tom prilikom obojica su rekli da su za to vozilo dali pola para, a &nbsp;da drugu polovinu duguju. Sjeća se da su oni kod sebe imali polisu&nbsp; i ključeve, ali se sjeća da je&nbsp; nešto od dokumenata bilo ostalo kod tog čovjeka koji im je prodao vozilo, jer su nešto pominjali da im nije dao sva dokumenta. Svakako su imali ključ od vozila, jer kako bi inače upravljali vozilom i upalili vozilo da nisu imali ključ, zbog čega&nbsp; nije mogao ni da posumnja da može doći do bilo kakvih problema. Pojasnio je da je on vidio da su okrivljeni imali ključ a isti su im saopštili da im je rezervni ključ dao čovjek koji im je i prodao vozilo, jer nisu mogli upaliti vozilo bez ključa. &nbsp;Dalje je naveo da su im okrivljeni saopštili da tom čovjeku duguju još 300 ,00 eura,&nbsp; a da su vozilo kupili za 600,00 eura.<br>
&nbsp;<br>
Svjedok M.R. je u prethodnom postupku izjavio da se ne sjeća &nbsp;tačnog datuma ali misli da je to bilo prije možda četiri mjeseca kada su on i O. sjedjeli kod njega u sobi. Negdje&nbsp; oko&nbsp; 22<sub>,</sub>00 časova&nbsp; su ih &nbsp;pozvali&nbsp; &nbsp;G.J. i R.V.. Dogovorili su se da idu za Ulcinj. On i Ostojić su pošli do marketa "Voli"&nbsp;&nbsp; gdje su sačekali&nbsp;&nbsp; G. i R., koji su došli&nbsp; za &nbsp;5 do&nbsp;&nbsp; 10 minuta. &nbsp;Sjeća se da su došli u PMV marke „Golf“ bijele boje&nbsp; UL oznaka, kojim je upravljao J.G.. Ranije nije &nbsp;vidio da vozi ovo vozilo, a kazali su mu da su ga kupili tih dana, ali da nisu isplatili cijelu cijenu. Poznato mu je &nbsp;da to vozilo nisu mogli odmah da voze dok ne predaju cijeli novac i da im&nbsp; je prodavac &nbsp;dao rezervni ključ i polisu, &nbsp;ali im je rekao da ne koriste auto dok ne isplate cjelokupnu cijenu, te da ga mogu koristiti samo u slučaju neke hitonosti ili prijeke potrebe. Njima je bilo mnogo dosadno, pa pošto su bili isplatili polovinu cjene &nbsp;htjeli su da se pohvale njemu &nbsp;i O. kako su vozilo kupili pa su zato htjeli da ga probaju do Ulcinja. U povratku iz Ulcinja policija ih je zaustavila i svi četvorica su u policiju pošli u Stanicu policije gdje su dali izjave. Na glavnom pretresu je izjavio da&nbsp; dok su bili u vozilu „Golf II“, sjeća se da su njemu i O. okrivljeni G.L. i R.V. saopštili da su to vozilo kupili od nekog čovjeka, medjutim, da mu duguju polovinu para od prilike 200 do 300 eura. &nbsp;Sjeća se takodje da su oni njima saopštili da imaju kod sebe rezervni ključ i polisu&nbsp; koje su dobili od oštećenog, ali je G.Lj.dok su bili u vozilu rekao da vozilo ne smiju da koriste dok ne isplate cjelokupnu cijenu, već da ga mogu koristiti u nekoj hitnosti ili preke potrebe, medjutim, to &nbsp;je njemu&nbsp; G.Lj. saopštio tek nakon što su bili na pola puta do Ulcinja i nije mu to odma h saopštio ni njemu, ni O.. Pretpostavlja da je &nbsp;to i O. čuo pošto je sjedio do njega pozadi, kada je G.Lj. njemu saopštio da im je taj čovjek zabranio da koriste auto dok ne isplate cjelokupnu cijenu, ali on to ne može da tvrdi, međutim on je svakako to čuo. G.Lj. i R.V. su htjeli da se pohvale njemu &nbsp;i O. da su kupili vozilo, zbog čega su &nbsp;pozvali njega i O. da se provozaju sa njima do Ulcinja. U povratku iz Ulcinja policija ih je zaustavila i sva četvorica su pošli u policiju i dali izjavu.<br>
&nbsp;<br>
Iz potvrde Uprave policije Područne jedinice Bar o privremeno oduzetim predmetima br. KU 35/10 na ime G.Lj. od 28.01.2010.godine proizilazi da od G.Lj. oduzeto PMV marke »Golf II«&nbsp; reg. UL..., br. Šasije..., ključ za PMV sa natpisom HU 49 CP i polisa osiguranja MAGNAJ br. 0043753. &nbsp;<br>
&nbsp;<br>
Iz potvrde UP PJ Bar o vraćanju privremeno oduzetih predmeta Ku br. 55/10 na ime K.D. od 28.01.2010. godine proizilazi da je K.D. vraćeno PMV »Golf« reg. Oznaka ...broj šasije....<br>
&nbsp;<br>
Sud je donio rješenje da se neće &nbsp;pribavljati izvodi iz kaznene evidencije za okrivljene, obzirom da su isti rodjeni na &nbsp;teritoriji druge države , pa bi izvodjenje ovih dokaza vodilo odugovlačenju krivičnog postupka.<br>
&nbsp;<br>
Ocjenom izvedenih dokaza na nesporan način je utvrđeno da su okrivljeni izvršili krivično djelo koje im se stavlja na teret i to upravo na način, vrijeme i mjesto kako je to opisano u izreci presude.Okrivljeni u svojim odbranama priznaju izvršenje krivičnog djela &nbsp;u bitnom navodeći da&nbsp; su &nbsp;vozilo marke »Golf 2«, reg. oznaka UL ... kupili od oštećenog za iznos od 600,00 eura ,ali da su mu isplatili samo pola cijene&nbsp; ukupno 300,00 eura, te da im je oštećeni dao rezervni ključ i polisu osiguranja. Dalje su naveli da su se sa oštećenim dogovorili da vozilo ne voze dok ne isplate preostali dio duga.Nisu sporili da su bez odobrenja oštećenog u dva navrata upravljali predmetni vozilom&nbsp; i to prvi put su se provozali predmetnim vozilom po Sutomoru nakon čega su vozilo vratili i ostavili na istom mjestu na parkingu ispred hotele „Z.“ gdje &nbsp;je predhodno vozilo bilo parkirano, da bi ponovo u noći 27.01.2010. godine oko 23,00 časa vozilom na isti način kao prvi put otišli do Ulcinja gdje ih je prilikom povratka u Bar zaustavila policija.U postupku je utvrđeno da su okrivljeni noću 26.01.2010. godine oko 03,00 časova sa parking prostora isprad hotela »Z.« u Sutomoru, Opština Bar, po prethodnom dogovoru protivpravno oduzeli putničko motorno vozilo marke »Golf 2«, reg. oznaka UL ..., vlasništvo oštećenog K.D. u namjeri da ga upotrijebe za vožnju, na način što su rezervnim ključem koji su prethodno dobili od oštećenog ali bez odobrenja da istim upravljaju, provozali se po Sutomoru nakon čega su vozilo vratili i ostavili na istom mjestu na parkingu, da bi ponovo u noći 27.01.2010. godine oko 23,00 časa vozilom na isti način kao i 26.01.2010. godine otišli do Ulcinja gdje ih je prilikom povratka u Bar zaustavila policija i vozilo je vraćeno oštećenom K.D..Ovakvo činjenično stanje utvrdjeno je iz &nbsp;potpunog i jasnog priznanja okrivljenih , koji iskazi su međusobno saglasni i koji su do detalja opisali kako i na koji način su izvršili oduzimanje vozila. Njihova odbrana je potvrđena je i iskazima svjedoka O.D.I M. R.&nbsp; koji su u svojim iskazima opisali način na koji su okrivljeni u noći 27.01.2010 godine izvršili krivično djelo, a koje iskaze je sud cijenio kao jasne i objektivne zbog čega im je poklonio punu vjeru.Iz potvrde Uprave policije Područne jedinice Bar o privremeno oduzetim predmetima br. KU 35/10 na ime G.Lj. od 28.01.2010.godine ,utvrđeno je da je od okrivljenog G.Lj. oduzeto PMV marke »Golf II«&nbsp; reg. UL..., br. Šasije...., ključ za PMV sa natpisom HU 49 CP i polisa osiguranja MAGNAJ br. 0043753.Dakle,sadržina potvrde potvrđije odbrane okrivljenih&nbsp; da su uz pomoć rezervnog ključa koji su predhodno dobili od oštećenog oduzeli vozilo,a i svjedoci O.D. i M.R. su u svojim iskazima saglasno potvrdili da su okrivljeni kod sebe imali&nbsp; polisu i rezervni ključ ,te da su im okrivljeni saopštili da su rezervni ključ dobili od oštećenog,zbog čega&nbsp; sud iskaz svjedoka oštećenog K.D., u djelu da okrivljenima nije dao rezervni ključ jer ima samo jedan ključ, cijenio kao neosnovan, jer je isti u suprotnosti sa provedenim dokazima. Naime, i sam oštećeni je&nbsp; potvrdio da na vozilu nije bilo tragova obijanja, dakle isto je moralo biti otključano uz pomoć ključa,a i sasvim je nelogično da oštećeni ima samo jedan ključ od vozila a da nema i rezervni ključ. Postupajući na navedeni način okrivljeni su kao saizvršioci ostvarili sva bitna obiljažja produženog krivičnog djela oduzimanje vozila iz čl.248.st.1. u vezi čl.23. i čl.49.KZ, jer su okrivljeni u dva navrata po predhodnom dogovoru protivpravno oduzeli predmetno vozilo,dakle &nbsp;radi se o istovrsnosti radnje, vremenskom kontinuitetu, istovrsnosti upotrebe oduzetog motornog vozila, pa su se stekli uslovi za primjenu konstrukcije produženog krivičnog djela, zbog čega je sud prihvatio pravnu kvalifikaciju iz optužnog predloga.<br>
&nbsp;<br>
Okrivljeni su krivično djelo izvršili sa umišljajem jer su bili svjesni da oduzimaju tuđe motorno vozilo, i to u namjeri da vozilo upotrijebe za vožnju. U konkretnom slučaju postupali su kao saizvršioci, jer su obojica ušestvovanjem u radnji izvršenja zajednički izvršili krivično djelo, a pri tome je postojala kod obojice svijest o njihovom zajedničkom djelu, odnosno krivično djelo je izraz njihove zajedničke volje.<br>
&nbsp;<br>
Sud je precizirao optužni predlog navodeći da se predmetni događaj u noći 27.01.2010 godine odigrao oko 23,00 časova, a ne oko 22,00 časova kako je navedeno u optužnom predlogu, jer su okrivljeni kao i svjedok oštećeni u svojim iskazima to potvrdili. Ocijenjeno je da se navedenim preciziranjem ne narušava identitet optužnog predloga i presude.<br>
&nbsp;<br>
Odlučujući se za krivičnu sankciju prema okrivljenima sud je na strani okrivljenih cijenio sve olakšavajuće i otežavajuće okolnosti čl. 42 KZCG. Od olakšavajućih okolnosti sud je cijenio lične prilike okrivljenih, jer se radi o relativno mladim licima, kao i činjenicu da se oštećeni nije pridružio krivičnom gonjenju. &nbsp;Otežavajućih okolnosti na strani okrivljenih&nbsp; nije bilo. Imajući u vidu olakšavajuće okolnosti a u nedostatku otežavajuće okolnosti, sud je okrivljenima izrekao uslovnu osudu kojom im je utvrdio kazne zatvora u trajanju od&nbsp; po 2 mjeseca&nbsp;&nbsp; i istovremeno odredio da se kazne neće izvršiti ukoliko okrivljeni u roku od&nbsp; 1 godine&nbsp; po pravosnažnosti presude ne izvrše novo krivično djelo.Ocjenjeno je da prema okrivljenima nije potrebno izricanje efektivne kazne zatvora, i da će se izricanjem uslovnih osuda prema okrivljenima u potpunosti postići svrha izricanja uslovne osude, a u okviru opšte svrhe izricanja krivičnih sankcija i na taj način dovoljno uticati na okrivljene da ubuduće ne vrše krivična djela.&nbsp;&nbsp;<br>
&nbsp;<br>
S obzirom da svjedok oštećeni K.D. nije postavio imovinsko pravni zahtjev to sud o istom nije ni odlučivao.<br>
&nbsp;<br>
Odluka o troškovima postupka donijeta je na osnovu čl.202 ZKP-a. Okrivljeni su dužni da plate troškove krivičnog postupka&nbsp; u iznosu od po 50,00 eura, a isti se odnose na troškove rada suda, koji su određeni prema trajanju, složenosti krivičnog postupka i imovinskim prilikama okrivljenih.<br>
&nbsp;<br>
Iz izloženog sud je odlučio kao u izreci presude.<br>
&nbsp;<br>
OSNOVNI SUD U BARU<br>
Dana 31.01.2011. godine<br>
&nbsp;<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A , &nbsp;<br>
Amira Nikičić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.<br>
&nbsp;<br>
DNA:<br>
1 x ODT,<br>
1 x okrivljenima – oglasna tabla<br>
1 x oštećenom nakon pravosnažnosti<br>
1 x spisi<br>

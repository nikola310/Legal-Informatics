<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-weight:800}
.span2{;font-size:14pt}
.span3{;font-size:14pt;font-family:'TimesNewRomanPSMT'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br.5/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span1">OSNOVNI SUD U BERANAMA</span><span class="span2">, po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog</span><span class="span1"> Magdelinić Darka, iz Rožaja, </span><span class="span2"> zbog krivi</span><span class="span2">čnog djela  nasilničko ponašanje iz čl.399. </span><span class="span2">Krivičnog zakonika Crne Gore , po optužnom predlogu Osnovnog državnog tužilaštva u Beranama Kt.br.259/2013 od 14.januara 2014.godine, nakon održanog glavnog i javnog pretresa, u prisustvu Zamjenika ODT-a u Beranama Dragoljuba Popovića, okrivljenog Magdelinić Darka i punomoćnika oštećenog adv. Ranka Popvića, a u odsustvu uredno pozvanog oštećenog Premović Mladena, donio je dana 24.03.2014.godine, a javno objavio  26.03.2014.godine, u prisustvu okrivljenog</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni </span><span class="span1">MAGDELINIĆ DARKO, jmbg 0404980272021,</span><span class="span2">od oca Milana i majke Mice, rođene Božović, rođen 04.04.1980.godine, u Rožajama, sa prebivalištem u selu Bogaje, opština Berane, državljanin Crne Gore, pismen sa završenom SSS,n ezaposlen, neoženjen, srednjeg imovnog stanja, osuđivan presudom Opštinskog suda Kraljevo K.br.207/96 , pojačan nadzor roditelja, presudom Osnovnog suda Berana K.br.54/99 po čl.144-/1 KZ CG, uslovno 4 mjeseca za jednu godinu.</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">U noći 07</span><span class="span2">.</span><span class="span2">11.2013. godine, oko 22,40 časova, na magistralnom putu Rožaje-Berane, vršenjem nasilja drskim i bezobzirnim ponašanjem ugrozio spokojstvo oštećenih Premović Mladena, njegove supruge Jelene i maloljetnog sina Lazara, a na način što je svojim putničkim motornim vozilom marke “Honda Civik”, reg.oznaka BA AA 858, vlasništvo Magdelinić Dragana iz Berana, magistralnim putem Rožaje-Berane izazvao osjećaj ugroženosti za </span><span class="span2">oštećenog, na način što je više puta preticao svojim vozilom putničko motorno vozilo marke “Audi A6”, reg.oznaka BA AR 642, približavao se istom, na nepropisnom odstojanju, naglo kočio sa svojim vozilom, kada bi se našao ispred vozila oštećenog, da bi u mjestu Lokve, opština Berane, ispred tunela Lokve, okrivljeni vozilom u pokušaju preticanja udario u zadnju lijevu stranu i zadnja lijeva vrata oštećenog, a nakon izlaska oštećenog iz vozila kada je isti prešao magistralni put na zemljano proširenje, okrivljeni svojim vozilom se vraća  unazad, a zatim startujući velikom brzinom udara oštećenog, na zemljanom proširenju srednjim dijelom vozila u predjelu lijevog boka, od kojeg udarca, oštećeni Premović glavom udara u prednje vjetrobransko staklo vozila kojim je upravljao okrivljeni, istog baca na zemljano proširenje, kojom prilikom je oštećeni zadobio lake tjelesne povrede u vidu nagnječno razderne rane u predjelu lijeve obrve, veličine 2x0,25 cm,  </span>
</p>
<p>&nbsp;</p>
<p>
<span class="span2">-čime je izvršio krivično djelo nasilničko ponašanje iz čl.399.  Krivičnog zakonika Crne Gore. </span>
</p>
<p>&nbsp;</p>
<p>
<span class="span2">- Pa ga sud za izvršeno krivično djelo, na osnovu navedenog zakonskog propisa, te primjenom člana 32, 36 i 42 Krivičnog zakonika, kao i primjenom člana 374 ZKP-a</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od  8 (osam) mjeseci.</span>
</p>
<p>&nbsp;</p>
<p>
<span class="span2">Optuženi se obavezuje da u korist budžeta Crne Gore na žiro račun broj 907-83001-19 plati troškove krivičnog postupka u iznosu od 154,00 (jednastotinapedesetčetiri) eura, kao i paušal u iznosu od 30,00 (trideset) eura, a sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Oštećeni se  radi ostvarivanja imovinsko pravnog zahtjeva za naknadu štete, upućuje se na parnicu, na osnovu čl. 239 st. 2 ZKP-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u Beranama je optužnim predlogom Kt.br.259/2013 od 14.januara 2014.godine, optužilo  Magdelinić Darka, iz Rožaja,  da je izvršio krivično djelo </span><span class="span2">nasilničko ponašanje iz čl.399.  Krivičnog zakonika Crne Gore. </span>
</p>
<p>
<span class="span2"></span>
</p>
<p>
<span class="span2">            Na glavnom pretresu od 24.03.2014.godine, </span><span class="span1"> Zamjenik ODT-a u Beranama Dragoljub Popović, </span><span class="span2"> u završnoj riječi je izjavio, da ostaje </span><span class="span2">pri  optužnom predlogu ODT-a u Beranama Kt.br.259/2013 od 14.01.2014.godine, protiv Magdelinić Darka zbog krivičnog djela nasilničko ponašanje  iz čl.399. KZ CG, jer je teza optužbe kako u pogledu činjeničnog opisa, tako  i u pogledu pravne kvalifikacije djela u potpunosti dokazane, a što je utvrđeno izvedenim dokazima tokom postupka i to iz iskaza  svjedoka-oštećenog Premović Mladena i  svjedoka Veljović Jelene, nalaza i mišljenja vještaka dr. Veselina Stanišića. Dalje je utvrđeno da se radi o nemotivisanom ponašanju optuženog, jer  oštećeni svojim postupcima pri vožnji ni jednim postupkom nije izazvao okrivljenog na takvo njegovo ponašanje.  Optuženi je udario u vozilo oštećenog,  a zatim kada je oštećeni izašao iz vozila i prešao kolovoznu traku, istog udario na zemljanom proširenju i nanio mu tjelesne povrede kako je to opisano u  nalazu i mišljenju vještaka medicinske  struke. Optuženi je postupao sa umišljajem,  što predstavlja veoma bitne elemente bića krivičnog djela, stavljenog mu na teret,  jer je isti htio njegovo izvršenje,  odbran okrivljenog da je kritičnom prilikom upravljao vozilom pod uticajem alkohola istog ne izvinjava i neopravdava postupak njegovog ponašanja, jer je znao da takvom svojom radnjom može izazvati zabranjenu posledicu, pa je htio  njeno izvršenje,  a kada se ima u vidu da je  nakon izvršenja krivičnog djela optuženi napustio lice mjesta, a što predstavlja i otežavajuću okolnost, kao i to da je više puta osuđivan, pa je predložio sudu da optuženog oglasi krivim i izrekne mu kaznu zatvora u trajanju od 2 godine.</span>
</p>
<p>&nbsp;</p>
<p>
<span class="span2">Punomoćnik oštećenog Premović Mladena, </span><span class="span1">adv Popović Ranko,</span><span class="span2"> u završnoj rječi je izjavio, da na osnovu izvedenih dokaza smatra da  je okrivljeni izvršio predmetno krivično djelo sa umišljajem, iz razloga što je svjesno doveo sebe u stanje alkoholisanosti, što navodi u svojoj odbrani, da je normalno vozio prije izvršenja krivičnog djela što potvrđuju svjedoci, da je u kritično vrijeme pratio  oštećenog svojim vozilom, primakao se do vozila oštećenog  uz branik, zatim istog preticao vozeći od oko 500 m, paralelno sa oštećenim, pa kada je  pretekao oštećenog naglo usporio,  da bi oštećeni pokušao da izvrši preticanje, što okrivljeni nije dozvolio ubrzavajući svoje vozila, jer je isto ponovo paralelno vozio od oko 500 metara. Nakon toga okrivljeni je ponovo započeo preticanje vozila oštećenog, preko mosta na punoj liniji, udario u vozilo oštećenog i zaustavio vozilo, a nakon toga kada je oštećeni zaustavio svoje vozilo pored puta na proširenju- zemljanoj podlozi i kada je izašao iz vozila, okrivljeni je naglo krenuo svojim vozilom  i udario oštećenog izvan kolovoza, pa je na taj način pokazao da želi izvršenje krivičnog djela, a zatim  nakon nastupanja zabranjene posledice pobjegao sa lica mjesta izvršenja, što je utvrđeno iz iskaza svjedoka-oštećenog Premović Mladena i JeleneVeljović, a što je potvrđeno materijalnim dokazima. Iako okrivljeni priznaje izvršenje krivičnog djela, isto priznanje nije potpuno, jer mijenja  iskaz dat u policiji i u  tužilaštvu, gdje tvrdi da se zbog pijanstva ničega ne sjeća, sve do udaranja oštećenog, ali pri tom ne </span><span class="span2">ističe da je  nepogrešivo precizno vozio, da pretiče vozilo oštećenog, da naglo koči, da  nakon kontakta sa vozilom ošećenog naglo kreće i da udara i povređuje oštećenog kao pješaka, a zatim napušta mjesto, pali svoje svoje vozilo zbog učinjenog krivičnog djela i navodno planira samoubistvo, ali  sebi ne nanosi nijednu povredu, što ukazuje da time da okrivljeni želi da  umanji  svoju odgovornost. Dalje je naveo, da se priznanje okrivljenog ne može uzeti kao olakšavajuća okolnost, već ranija osuđivanost i višestruki povrat predstavljaju otežavajuće okolosti koje ispunjavaju uslove za oštrije kažnjavanje. U ime oštećenih pridružio se  krivičnom gonjenju i predložio kažnjavanje po Zakonu, te postavio  imovinsko pravni zahtjev materijalne i nematerijlne štete  koji će oštećeni ostvariti u parnici.</span>
</p>
<p>&nbsp;</p>
<p>
<span class="span2">Izjašnjavajući se o navodima iz optužnog predloga Osnovnog državnog tužilaštva iz Berana, okrivljeni </span><span class="span1">Magdelinić Darko, </span><span class="span2">je na glavnom pretresu priznao da je izvršio krivično djelo i naveo, da je </span><span class="span3">07.11.2013. godine, boravio kod Magdelinić Branka,  jer je istom pokrijevao kuću, a nakon završetka posla pošao  je kod Zekić Srećana u mjesto Radeva Mala radi uzimanja  mašine za pričvršćivanje pleha šarafima. Kod Zekić Srećana došao je negdje oko 16,50 časova svojim vozilom marke "Honda",  reg.oznaka BA  AA858, crvene boje, koje je kupio kod  Magdelinić Dragana  koji živi u Sloveniji, prije 5 godina.  Kod Zekić Srećana pio je alkohol, a nakon toga oko 22-23,00 časa sa vozilom marke "Honda" pošao je svojoj kući, došao do magistralnog puta Rožaje-Berane i u blizini mjesta Skrepača, vidio je vozilo marke “Audi” A6 reg.oznaka BA AR 642, crne boje i krenuo za istim  u pravcu Berana, a da ni  sam ne zna zbog čega je pošao u tom pravcu, jer je bio u pijanom stanju. Dalje je naveo, da je  vozilo marke “Audi” koje se kretalo  ispred njega pretekao, u neposrednoj blizini sela Kalače i stao u mjestu Turjak zbog fizioloških potreba.  Ističe, da je vozilo "Audi" koje je pretekao, nastavilo kretanje u pravcu Berana,  da je upalio svoje vozilo i nastavio kretanje u istom pravcu, da je vozilo marke "Audi" sustigao u neposrednoj blizini jedne česme, gdje je ponovo pokušao da ga pretekne i u preticanju udario  u zadnja lijeva vrata i zadnji točak-blatobran, vozila "Audi" kojim je upravljao oštećeni.  Kada isto vozilo nije pretekao, vratio se na svoju kolovoznu traku, nakon čega  se vozilo marke  "Audi ", kojim je upravljao oštećeni, zaustavilo 100 m ispred njegovog vozila, a zatim je oštećeni otvorio vrata od svog vozila, iako mu je vozilo bilo upaljeno i osvijetljeno i izašao iz istog. S obzirom na to, da se kretao velikom brzinom,  nije imao izbora ili da udari u auto oštećenog ili u oštećenog , pa kako je oštećeni stajao na ivici puta,  istog  je udario sredinom auta, kojom prilikom je oštećeni udario glavom od šofer-šajbnu vjetrobransko staklo  i pao sa lijeve strane vozila. Ističe da je nastavio  kretanje svojim vozilom kroz tunel Lokve, skrenuo sa magistralnog puta prema planini Džakovica i razmišljao da li je ubio tog momka ili nije i kada je došao do planine  Mokri Do,  zaustavio je vozilo i  pokušao da se zapali.  Kada  je počeo da se guši, izašao  iz auta i krenuo pješke kući, te je svratio  u </span><span class="span3">jedan stan u Redžovom Lazu i putem mobilnog telefona pozvao svoju maku Micu i istoj kazao  da je ubio čovjeka i da ga nikad više neće vidjeti. Dalje ističe, da ga je sjutradan  u jutarnjim časovima, pozvala majka, nakon što je provjerila da je čovjek kojeg je udario živ, a zatim je pošao iz stana iz Redžovog Laza ka svojoj kući u selu Bogaje. Nakon što je stigao kući, pozvao  je Zekić Srećka, kao i svoju majku koja je bila na poslu u Osnovnoj školi i pošli za Berane u CB. Ističe, da se u CB vidio i upoznao  sa oštećenim Premović Mladenom, i da prilikom preticanja vozila oštećenog, kao i kada ga je udario nije vidio da seu se u vozilu oštećenog nalazila njegova supruga i maloljetno dijete, da se kaje i da je spreman da snosi posledice. U završnoj riječi je izjavio, da mu sve tt</span><span class="span2">eško pada, da mu je žao što je tako postupio, kaje se, da se izvinjava oštećenom i moli  sud da ga što blaže kazni.</span>
</p>
<p>&nbsp;</p>
<p>
<span class="span2">Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao oštećene u svojstvu svjedoka Premović Mladena, Veljović Jelenu, svjedoke Zekić Srećana, Magdelinić Micu i Bojana Ćorovića, pročitao </span><span class="span2"> izvještaj ljekara specijaliste Opšte bolnice u Beranama br.16358 od 07.11.2013.godine, za oštećenog Premović Mladena, izvršio uvid u fotodokumentaciju br.03/1-493 od 18.11.2013.godine, UP CB Berane, izvršio uvid u fotodokumentaciju UP br.03/1-492 od 08.11.2013.godine, pročitao izvještaj o trasološkom vještačenju Forenzičkog centra Danilovgrad br.3648/13 od 24.12.2013.godine, pročitao nalaz i mišljenje vještaka dr. Veselina Stanišića datog na zapisniku Kt.br.259/13 od 23.12.2013.godine o vrsti i težni povreda za oštećenog Premović Mladena, pročitao  nalaz i mišljenje ekspertize saobraćajne nezgode vještaka  dipl.ing.saobraćaja Milenka Čabarkape od 30.12.2013.godine, pročitao rješenje Osnovnog suda u Rožajama Kv.br.19/14 od 12.02.2014.godine i pročitao </span><span class="span2">izvod iz KE za okrivljenog.</span>
</p>
<p>&nbsp;</p>
<p>
<span class="span2">           Nakon sprovedenog dokaznog postupka cijeneći navode optužbe,  izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane da je okrivljeni Magdelinić Darko, izvršio krivično djelo </span><span class="span2">nasilničko ponašanje iz čl.399.  Krivičnog zakonika Crne Gore</span><span class="span2">, pa ga je oglasio krivim jer nije bilo osnova koji bi isključivali postojanje krivičnog djela i krivice okrivljenog.  </span>
</p>
<p>&nbsp;</p>
<p>
<span class="span2">Iz iskaza svjedoka-oštećenog </span><span class="span1">Premović Mladena</span><span class="span2">, je utvrđeno,</span><span class="span3"> </span><span class="span3">da je u noći 07.11.2013.godine, oko 22,15 časova krenuo iz sela Bašča, opština Rožaje svojim pmv marke "Audi, gdje je bio sa svojom porodicom tj. suprugom i mal.djetetom starim 2 godine kod  ujaka svoje supruge Garović Miloša. Negdje oko 22,50 časova izašao je iz sela Bašča na magistralni put, prošao kroz grad Rožaje, da bi se na izlazu iz grada kod benzinske pumpe, koja se nalazi sa lijeve </span><span class="span3">strane magistralnog puta, ispred njega vrlo sporo kretalo vozilo saobraćajne patrole, i da se tako  kretao vozilom u granicama dozvoljenim saobraćajnim znacima na tom dijelu puta. Zatim  je iz pravca Rožaja velikom brzinom naišlo vozilo, sa upaljenim dugim svijetlima,  kojim je vozač toga vozila, inače njemu nepoznato lice,  ablendovao, približilo mu se do zadnjeg dijela vozila kojim je upravljao, tačnije do branika, pe je u tom trenutku pomislio da je neko od njegovih poznanika. Vozilo  je prelazilo na lijevu kolovoznu traku, započinjalo preticanje, ali da ga nije preteklo vjerovatno jer je vozač istog  primijetio policijsku patrolu. Dalje je naveo, da se to vozilo kretalo za njegovim vozilom do  hotela “Grand”,  magistralnim putem iz pravca Rožaja put Berana i da je  držalo rastojanje od  njegovog  vozila  od prilike oko 50 m, a zatim prilazilo do 1 m na udaljenosti od  istog i to nekoliko puta. U neposrednoj blizini hotela “Grand” vozilo kojim je upravljao okrivljeni, vrši preticanje njegovog vozila, a nakon izvršenog preticanja vraća se u desnu kolovoznu traku gledano iz pravca kretanja, paleći sva četiri pokazivača pravca  krećući se ispred vozila kojim  je on upravljao, naglo kočeći i zaustavljajući ga. Naveo je da  tom prilikom  nije stao, iako se kretao svojim vozilom iza vozila okrivljenog, iz razloga jer se to dešavalo u nenaseljenom mjestu, neosvijetljeno, a na zadnjem sjedištu auta kojim je upravljao, nalazilo mu se mal.dijete Lazar, star 2 godine,  a na mjestu suvozača supruga Jelena Veljović.  Dalje je naveo, da pošto je  okrivljeni stao svojim vozilom, isto vozilo je zaobišao i nastavio da se kreće u pravcu Berana, da bi okrivljeni  vozilom  kojim je upravljao, odmah krenuo i stigao ga na nekih 100-200 m, izašao na lijevu traku kolovoza i  započeo preticanje, ali   ga nije pretekao, već se kretao uporedo sa njegovim vozilom oko 100-200 m. U tom trenutku se  osjećao ugroženim za svoju bezbjednost i bezbjednost svoje porodice. Ističe da je prikočio svojim vozilom, da ga je okrivljeni pretekao, ali da ga je isti čekao na magistralnom putu, tačno naspram kuće Nurković Rafeta, kojeg inače poznaje. Kada je pokušao da svojim vozilom zaobiđe vozilo okrivljenog i da se vrati u svoju traku,  okrivljeni je  vozilom sa kojim je upravljao, naglo  skrenuo sa mjesta na kojem je bio, ne dozvoljavajući mu da se vrati u svoju kolovoznu traku, na način da kada bi prikočio i pokušao da se vrati u svoju kolovoznu traku, okrivljeni  bi usporavao svoje vozilo, a kada bi dodao gas i pokušao istog da pretekne, okrivljeni bi dodavao gas i onesposobljavao ga, i time direktno izlagao opasnosti, a iz razloga jer su se primicali oštroj desnoj krivini gledano iz pravca Rožaja. Na samoj krivini je  vozilo naglo ukočio i prešao u desnu kolovoznu traku, iza vozila okrivljenog.  Dolaskom pored hotela “Turjak”,  primijetio je vozilo okrivljenog sa desne strane magistralnog puta u pravcu Rožaje-Berane i to na makadamskom proširenju sa ugašenim svijetlima,  a  isti  je sjedio u autu i puši cigaretu. Kada je vidio registarske oznake vozila pozvao svog  prijatelja Bojana Ćorovića, policijskog službenika u MUP Berane, dao mu podatke  vozila kojim je upravljao okrivljeni, saopštio mu da se osjeća ugroženim i zamolio ga da javi saobraćajnoj patroli, tj.dežurnoj službi  i istima kaže  u kom mjestu se nalazi, kako bi mu saobraćajna patrola krenula u susret </span><span class="span3">radi  obezbeđenja. Nakon toga okrivljeni ga je  pomenutim vozilom pretekao pored SKI centra “Turjak” i velikom brzinom se udaljilo u pravcu tunela Lokve, a kada je prilazio   svojim vozilom  ka mjestu gdje se sa desne strane  nalazi  izvor, gdje ima jedna drvena tenda, primijetio je vozilo okrivljenog kako opet stoji na  proširenju koje se nalazi sa desne kolovozne trake gledano iz pravca Rožaja, i  isti je odmah krenuo za njegovim vozilom, da bi na mostu koji se nalazi prije tunela, počeo preticanje njegovog vozila,  došao prednjim dijelom vozila sa kojim upravlja uporedo sa zadnjim lijevim vratima njegovog vozila i na punoj liniji i prednjim desnim krajem vozila udario u njegova zadnja lijeva vrata  krećući se uporedo sa njim nekih 10 m. Ističe, da nakon što je uspio da umiri vozilo od udara, stao na desnoj kolovoznoj traci na razdaljini od okrivljenog na nekih 15-20 m, dok se okrivljeni sa svojim vozilom nalazio na lijevoj kolovoznoj traci. Nakon što je zaustavio vozilo i izašao iz istog, uputio se u pravcu vozila koje ga je udarilo, iz razloga da vidi o čemu se radi, pa kada je napravio 3-4 koraka , okrivljeni sa vozilom sa kojim je upravljao se vratio unazad par metara,  zaustavio vozilo, pa velikom brzinom  tj.”startanjem” , krenuo u njegovom pravcu, kada je i uspio da na makadamu napravi 2 – 3 koraka, udara ga u lijevi  kuk haubom vozila, nakon čega je glavom udario u  vjetrobransko stalo i preko krova vozila okrivljenog pao na makadamsko proširenje. Nakon toga okrivljeni vozilom na trenutak zastaje, a zatim  se velikom brzinom  udaljava i ulazi u tunel Lokve. Ističe, da od udara nije bio u nesvjesnom stanju, da je došao do svoga vozila i ubeđivao svoju suprugu da mu nije ništa, iako  mu je  lice bilo obliveno krvlju, te prolaskom kroz tunel Lokve,  ponovo poziva svog prijatelja Bojana Ćorovića, objašnjavajući mu da je vozilo okrivljenog vidio kako ide iznad hotela Lokve, u pravcu planine Cmiljevica.  Dolaskom u Berane naišao na  saobraćajnu patrolu kod AMD u Beranama, kada mu je policijski službenik Slaven Raičević kazao da o tom događaju nijesu obaviješteni.Nakon što je stigao  kući upoznao je svoje roditelje sa tim događajem, a zatim pozivao kuma Bogavac Blagoja , sa kojim je pošao u  CB-Berane kako bi događaj prijavio, a nakon toga pošao je u urgentni centar gdje mu je dežurni hirurg ušio ranu iznad čela i zadržao  na odjeljenju iz preventivnih razloga,  snimanja i praćenja,  a sjutradan samovoljno napušta bolnicu  uz svoj potpis.  Kao oštećeni pridružio se krivičnom gonjenju i zadržao pravo da imovinsko-pravni zahtjev ostvaruje u parničnom postupku.   </span><span class="span3"></span>
</p>
<p>&nbsp;</p>
<p>
<span class="span2">Iz iskaza svjedoka-oštećene </span><span class="span1">Veljović Jelene</span><span class="span2">, je utvrđeno, </span><span class="span3">da je u noći 07.11.2013.godine, boravila sa svojim suprugom i svojim mal.sinom Lazarom starim 2 godine, u mjestu Bašča, opština Rožaje, na slavi kod ujaka Garović Miloša. Na slavi su se zadržali  do 21,30  časova, a moguće  i duže,  ne sjeća se tačno  kada su se autom  kojim je upravljao njen suprug uputili prema Beranama, gdje inače i žive, u naselju Beranselo i krećući se prema autobuskoj stanici u Rožajama, suprug  joj govori “Vidi ovog kako se primakao do mene, vjerovatno hoće da nas pretekne, a ne vidi patrolno vozilo policije koje se </span><span class="span3">kretalo ispred  nas”.  Kada je patrolno vozilo saobraćajne policije u Rožajama,  skrenulo lijevo, a oni  nastavili  kretanje prema Beranama i izlaskom iz grada Rožaja, na prvoj krivini u blizini restorana “Duga”  vozilo koje ih je pratilo preteklo ih je u prvoj krivini,  uključujući sva 4 migavca, usporavajući brzinu, što je činio više puta prilikom preticanja. Ističe, da su nastavili kretanje i u razgovoru ko je, šta je i ko može da bude. Dalje je navela, da je  njen suprug  primijetio vozilo koje ih je preteklo kako je  parkirano na proširenju ispred hotela “Turjak”,  a  nakon prolaska pored  tog vozila,  isto se pokreće,  pali svijetla i uključuje  za njima. Sve vrijeme dok je njen suprug vozio, okrivljeni je  vozilom non stop  prilazio u blizini njihovog zadnjeg dijela vozila, startajući, kočeći,  te u tom strahu uzela svog sina i stavila ga  sebi u krilo.Njen suprug je zatim pozvao Bojana Ćorovića, policajca CB Berane i obavijestio ga da im je ugrožen život. Navela je da je okrivljeni na jedno  200 m ispred tunela Lokve,  prešao na lijevu kolovoznu traku krećući se uporedo sa vozilom u kojem su se nalazili, a zatim udara u zadnji dio istog. Nakon  pređenih 20-30 m od kontakta, njen suprug  zaustavlja vozilo i kada izlazi iz istog, čula se škripa guma, tačnije startovanje vozila, kada vidi kako njen suprug  bježi od auta u pravcu proširenja, gdje ga okrivljeni velikom brzinom udara autom, a njen suprug glavom udara  u šoferšajbnu, a zatim pada na zemljano proširenje.Okrivljeni ne staje, već se udaljava,  prema tunelu Lokve, a njen </span>
</p>
<p>
<span class="span3">suprug nakon pada  ustaje,  ulazi u vozilo, isto pokreće  i izlaskom iz tunela primjećuju svijetla lijevo od tunela, tačnije kako se okrivljeni  vozilom kreće prema planini Džakovica. Tada njen suprug ponovo poziva prijatelja Ćorović Bojana i saopštava mu da im prijeti opasnost od vozač vozila marke “Honda” moleći ga da obavijesti CB Brrane ili MUP Rožaje, govoreći mu šta im se dešava na putu prema Beranama. Kao oštećena pridružuje se  krivičnom gonjenju i zadržava pravo da svoj imovinsko-pravni zahtjev ostvaruje u parničnom postupku.   </span><span class="span3"></span>
</p>
<p>&nbsp;</p>
<p>
<span class="span3">Sud je u potpunosti prihvatio iskaz svjedoka-oštećenih koji su na jasan i nedvosmislen način detaljno opisali  kritični događaj, a čini iskazi nijesu u suprotnosti sa ostalim izvedenim dokazima tokom postupka, kao i isti nijesu osporeni odbranom  okrivljenog </span>
</p>
<p>&nbsp;</p>
<p>
<span class="span2">Iz iskaza svjedoka </span><span class="span1">Zekić Srećana, </span><span class="span2">je vidi,da je da</span><span class="span3">na 07.11.2013.godine kod njega došao Magdelinić Darko,  sa pmv marke "Honda" crvene boje, a iz razloga jer mu treba bušilica da  da popravlja krov na komšijskoj kući i to negdje oko 17,00 časova, da su sjedjeli ispred  kuće, da je sa  njima  sjedio i njegov brat od strica Zekić Predrag. Popili su po jedno 4-5 rakija,  kao i kafu, a nakon toga  između 22,30  i 23,00 časa,  Magdelinić Darko uzima bušilicu, stavlja u svoje auto i saopštava mu da ide svojoj kući da odmara.  Dalje je naveo, da mu je nakon što su ispratili goste i kada su se spremali za spavanje, zazvonio mobilni telefon i supruga mu je saopštila  da ga traži Darkova majka </span><span class="span3">Mica. Kada se  javio se na telefon,   ista mu  saopštila da je  njen sin Magdelinić Darko nešto napravio, nakon čega je upalio svoje vozilo i pošao kod Darkove majke u selo Bogaje, gdje je zatekao  istu  kako plače i kuka šetajući po sobi, pitao ju je ‘’ šta se desilo’’, a ista mu  odgovorila da ju je  Darko odnekud zvao i kazao  da ide u policiju da je nekog čovjeka udario i da ga više nikada neće vidjeti. Ističe, da su nakon toga kako on, tako i Darkova majka pokušavali da putem mobilnog telefona dobiju Magdelinić Darka, ali se isti nije javljao, nakon čega je pošao kući u selo Radeva Mahala. Sjutradan negdje oko 12,00 časova pozvala ga je Darkova majka,a iz razloga jer se Darko nalazi kod kući, te da istog  poveze u CB Berane što je i uradio, tj. svojim autom krenuo sa  Magdelnić Darkom i njegovu majkom  ka Beranama u CB Berane, da bi u selu Dapsiće naišli na patrolu saobraćajne policije  koja je preuzela Darka Magdelinića, a sve iz razloga jer je o kritičnom događaju Uprava policije  CB Berane bila obaviještena. Takođe je naveo da je Magdelinić Darko dok su sjedjeli ispred njegove kuće u mjestu Radeva Mahala popio 4-5 čašica rakija i da je djelovao umorno.</span>
</p>
<p>&nbsp;</p>
<p>
<span class="span2">Iz iskaza svjedoka </span><span class="span1">Magdelinić Mice</span><span class="span2">, se vidi,  da </span><span class="span3">radi kao pomoćni radnik u Osnovnom školi u Bogajama,  gdje ima kuću i gdje živi sa svojim sinom  Magdelinić Darkom, da  u ranim jutarnjim časovima ide na  posao, dok  njen sin ostaje da spava,  kada je došla s posla putem mobilnim telefona  pozvala je  svog sina, koji joj je rekao da se nalazi kod rođaka Magdelinić Branka i da mu popravlja krov na kući. Nakon nekog vremena ponovo je pozvala svog sina koji joj je odgovorio da se nalazi u mjestu Radeva Mala kod Srećka Zekića.  Pošto isti nije došao, negdje oko 21,15 časova, legla da spava, da bi joj negdje oko ponoći,  zazvonio mobilni telefon i njen sin Magdelinić Darko joj kazao ‘’ ja sam ubio čovjeka i nećeš me više gledat’’.  Odmah nakon toga je mobilnim telefonom pozvala Zekić Srećana, koji je odmah došao, zajedno su pokušavali da putem mobilnog telefona dobiju njenog sina, ali istog nijesu dobili, nakon čega je Zekić Srećko otišao svojoj kući. Sjutradan negdje oko 12,00 časova, dok je bila  u školi, pozvao ju je njen sin Darko i kazao  joj da je došao kući ,  da će se presvući i da će da ide za Berane za se prijavi u CB Berane. Nakon toga je pozvala Zekić Srećana koji je svojim vozilom došao kod njene kuće , a zatim je isti zajedno sa njenim sinom došao kod škole gdje radi i zajedno su pošli u Berane.  Dolaskom u selo Dapsiće, patrola saobraćajne policije preuzela je njenog sina, a ona je zajedno sa Zekić Srećanom natavili kretanje vozilom ka CB Berane.</span>
</p>
<p>&nbsp;</p>
<p>
<span class="span2">Sud je cijenio iskaze svjedoka Zekić Srećana i Magdelinić Mice,  ali su isti bez uticaja za donošenje drugačije odluke u ovoj krivičnoj stvari.</span>
</p>
<p>&nbsp;</p>
<p>
<span class="span2">Iz iskaza svjedoka </span><span class="span1">Ćorović Bojana</span><span class="span2">, je utvrđeno, da je </span><span class="span3"> 07.11.2013. godine, oko 22,40 časova, imao propušten poziv od strane Premović Mladena </span><span class="span3">koga poznaje i sa kojim je prijatelj, te nakon propuštenog poziva istog odmah pozvao i isti mu je kazao  da ga je kada  se vraćao sa svojom porodicom, tj. sa suprugom i sinom, na izlazu iz Rožaja prema Beranama, da ga je  sustiglo ga p.m.v. marke “Honda civik”, beranskih reg.oznaka BA AA 858, da mu se približavalo velikom brzinom sa zadnje strane vozila uz zadnji branik, nakon toga vršilo preticanje i smanjilo brzinu. Kada je oštećeni pokušavao da ga obiđe, ist mu nije dozvoljavao izlazeći vozilom na suprotnu traku. Dalje je naveo, da je nakon završenog razgovora sa Premović Mladenom, telefonskim putem pozvao dežurnu službu CB Berane, kontaktirao sa narednikom  i istog upoznao o dogadjaju na izlazu iz Rožaja, i istom predložio da  pošalje saobraćajnu patrolu u mjestu Rudeš u blizini pumpe, jer se najverovatnije radi o vozaču u alkoholisanom stanju.Dalje je naveo da ga je nakon nekih 5-6 minuta, pozvao ponovo Premović Mladen i saopštio mu da ga je vozač sa  vozilom marke "Honda Civik", namjerno oborio na kolovoz pošto ga je prethodno udario u  zadnji lijevi dio vozila kojim je upravljao. Kada je  prekinuo  razgovor zbog hitnosti ponovo  je pozivao dežurnu službu, kako bi ista obavijestila granične prelaze i uputila patrolu policije prema mjestu Lokve.  Nakon toga ga je  ponovo pozvao Premović Mladen i saopštio da se nalazi u svom vozilu u pravcu Berana, i da je primijetio svijetla od vozila uz skijalište SKI centra” Lokve”, o čemu je sačinio službenu zabilješku i istu predao načelniku CB Berane Veselinu Krgoviću. </span>
</p>
<p>&nbsp;</p>
<p>
<span class="span3">Iskaz svjedoka Ćorović Bojana sud je u potpunosti prihvatio, a iz čijeg iskaza je utvrđeno da ga je oštećeni Premović Mladen, kao inspektora CB Berane obavijestio o ponašanju okrivljenog kritične prilike, a čiji iskaz nije u suprotnosti sa ostalim izvedenim dokazam tokom postupka, prvenstveno sa iskazom oštećenih, a nije osporen odbranom okrivljenog . </span>
</p>
<p>&nbsp;</p>
<p>
<span class="span3">Iz izvještaja ljekara specijaliste Opšte bolnice u Beranama br.16358 od 07.11.2013.godine, te nalaza i mišljenja vješaka Veselina Stanišića datog na zapisniku kod ODT-a u Beranama, je utvrđeno, da je oštećeni Premović Mladen, kritične prilike zadobio lake tjelesne povrede u vidu nagnječno razderne rane u predjelu lijeve obrve,veličine 2 x 0,25 cm, koja je nastala udarom od vjetrobransko staklo ili od plastične djelove automobila, a koja je povreda i krvarila. Da je isto urađena radiološka dijagnostika vrta i kičme, grudnog koša, karlice i kukova i da nije bilo oštećenja koštanih struktura. Da povrede koje je zadobio oštećeni ne dovode do umanjenja opšte životne i radne aktivnosti. </span>
</p>
<p>&nbsp;</p>
<p>
<span class="span3">Sud je u potpunosti prihvatio nalaz i mišljenje vještaka medicinske struke dr. Veselina Stanišića, jer je dat stručno, savjesno i u skladu sa pravilima  struke i nauke, a nije osporen ostalim izvedenim dokazima tokom postupka.</span>
</p>
<p>&nbsp;</p>
<p>
<span class="span2">I</span><span class="span3">z pročitane Ekspertize saobraćajne nezgode dipl.ing. saobraćaja Milenka Čabarkape, a date na osnovu uvida u spise predmeta, se vidi,  da su pmv marke "Audiju "nastala oštećenja na bočnoj lijevoj središnjoj strani, da su na istom vidljivi tragovi crvene boje od pmv marke "Honda", kao i da je otpala lajsna sa zadnjih lijevih vrata, koja je zatečena na kolovozu, a što je utvrđeno i iz fotodokumentacije CB Berane br.03/1-492 od 08.11.2013.godine. Na pmv marke "Honda" nije moguće utvrditi postojanje oštećenja zbog požara, a što se vidi i iz fotodokumentacije CB Berane br.03/1-493 od 08.11.2013.godine.   </span>
</p>
<p>&nbsp;</p>
<p>
<span class="span3">Cijeneći izvedene dokaze, odbranu okrivljenog,iskaze svjedoka-oštećenih Premović Mladena i Veljović Jelene, sud je našao da su se </span><span class="span2">u opisanim radnjama okrivljenog Magdelinić Darka, stekla sva bitna obilježja bića krivičnog djela nasilničko ponašanje iz čl. 399. Krivičnog zakonika Crne Gore. Naime, svim  dokazima izvedenim postupka, na nesumnjiv način je utvrđeno, da je okrivljeni </span><span class="span2">u noći 07/11.2013. godine, oko 22,40 časova, na magistralnom putu Rožaje-Berane, vršenjem nasilja drskim i bezobzirnim ponašanjem ugrozio spokojstvo oštećenih Premović Mladena, njegove supruge Jelene i maloljetnog sina Lazara, a na način što je svojim putničkim motornim vozilom marke “Honda Civik”, reg.oznaka BA AA 858, vlasništvo Magdelinić Dragana iz Berana, magistralnim putem Rožaje-Berane izazvao osjećaj ugroženosti za oštećenog, na način što je više puta preticao svojim vozilom putničko motorno vozilo marke “Audi A6”, reg.oznaka BA AR 642, približavao se istom, na nepropisnom odstojanju, naglo kočio sa svojim vozilom, kada bi se našao ispred vozila oštećenog, da bi u mjestu Lokve, opština Berane, ispred tunela Lokve, okrivljeni vozilom u pokušaju preticanja udario u zadnju lijevu stranu i zadnja lijeva vrata oštećenog, a nakon izlaska oštećenog iz vozila kada je isti prešao magistralni put na zemljano proširenje, okrivljeni svojim vozilom se vraća  unazad, a zatim startujući velikom brzinom udara oštećenog, na zemljanom proširenju srednjim dijelom vozila u predjelu lijevog boka, od kojeg udarca, oštećeni Premović glavom udara u prednje vjetrobransko staklo vozila kojim je upravljao okrivljeni, istog baca na zemljano proširenje, kojom prilikom je oštećeni zadobio lake tjelesne povrede u vidu nagnječno razderne rane u predjelu lijeve obrve, veličine 2 x 0,25 cm.  </span><span class="span2">Djelujući na opisani način okrivljeni je postupao sa umišljajem, svjestan da radnjama koje je preduzeo upravljajući svojim vozilom prema vozilu oštećenog i oštećenima, tj. višestrukim preticanjem motornog vozila oštećenih, približavanjem istom na nepropisno odstojanje, naglim kočenjem kada bi bio ispred vozila, te udarom u zadnju lijevu stranu i zadnja vrata vozila oštećenog, kao i udarom u oštećenog Premović Mladena  na zemljanom proširenju nakon što je isti izašao iz vozila, te napuštanjem mjesta događaja, pokazao drsko i bezobzirno ponašanje na magistralnom putu Rožaje-Berane, ugrozio spokojstvo oštećenih remeteći javni red i mir, a kojim radnjama je nanio laku tjelesnu povredu kod oštećenog Premović Mladena, pa je i  pored takve svijesti htio izvršenje krivičnog djela, odnosno nastupanje zabranjene </span><span class="span2">posledice.  Pri tom sud je cijenio i odbranu okrivljenog u dijelu da je kritične prilike upravljao vozilom u pijanom stanju, ali istu nije mogao prihvatiti jer je sračunata na umanjenje krivične odgovornosti,a kad se pri tom ima u vidu iskaz oštećenih da je okrivljeni kritične prilike vozio, kočio, preticao, uporedo se kretao sa njihovim vozilom po nekoliko metara iz više navrata, udario u isto, a zatim napustio lice mjesta kada je udario oštećenog, a  s obzirom na to da je  opšte poznata činjenica da od Rožaja do tunela Lokve, u Beranama, ima i preko 20 km, što ukazuje na činjenicu da je okrivljeni bio svjestan svojih postupaka, pa konzumiranjem alkohola kod svjedoka Zekić Srećana prije kritičnog događaja pokazao je jedan veći stepen drskog i bezobzirnog ponašanja, a imajući pri tom u vidu da je kod oštećenih izazvao osjećanje lične i imovinske nesigurnosti.  Sud je stanovišta da okrivljeni kritične prililke ničim nije bio motivisan, niti izazvan od strane oštećenog, jer se iz  odbrane okrivljenog i iskaza oštećenog vidi da se od ranije nijesu ni poznavali. </span>
</p>
<p>&nbsp;</p>
<p>
<span class="span2">Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom Magdelinić Darku za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog sud cijenio i uzeo u obzir da je nezaposlen, da je neoženjen, a od otežavajućih okolnosti da je osuđivan presudom Opštinskog suda u Kraljevu, K.br.207/96  i to pojačan nadzor roditelja i presudom Osnovnog suda Berane K.br.54/99 po čl.144 st.1.KZ CG, uslovno 4 mjeseca za 1 godinu, dok mu je presuda Osnovnog suda Rožaje K.br.165/06, rješenjem Osnovnog suda u Rožaje Kv.br.19/14 od 12.02.2014.godine, utvrđeno da se briše iz kaznene evidencije. Kako je za predmetno krivično djelo Zakonom propisana kazna zatvora u trajanju od 6 mjeseca do 5 godina, a od izvršenja zadnjeg krivičnog djela okrivljenog proteklo i više od 10.godina, sud je okrivljenog oglasio krivim i osudio na  kaznu zatvora u trajanju od 8 (osam) mjeseci. Po mišljenju suda izrečena kazna je srazmjerna težini krivičnog djela i stepenu krivice okrivljenog, te će se ovom verstom i visinom kazne  u okviru opšte  svrhe izricanja krivičnih sankcija propisane čl.4. st.2. KZ, svrhe kažnjavanja propisane čl.32 istog Zakona. Osnovno se može očekivati, da će izrečena kazna zatvora, pozitivno djelovati na prevaspitavanje okrivljenog, te da će ista uticati da u buduće ne vrši krivična djela.</span>
</p>
<p>&nbsp;</p>
<p>
<span class="span2">     Okrivljeni se obavezuje da u korist budžeta Crne Gore na račun br.907-83001-19, plati troškove krivičnog postupka u iznosu </span><span class="span2">od 154,00 (jednastotinapedesetčetiri) eura, a koji se odnose za nagradu i naknadu vještaku medicinske struke dr. Veselinu Stanišiću  i vještaka dipl.ing. saobraćaja Milenku Čabarkapi, za dati nalaza i mišljenje, a da na ime paušala plati iznos od 30,00 (trideset) eura, a sve u roku od 15 dana po pravosnažnosti presude pod prijetnjom prinudnog izvršenja, na osnovu čl.226. st.3. ZKP-a. </span>
</p>
<p>&nbsp;</p>
<p>
<span class="span2">Oštećeni se  radi ostvarivanja imovinsko pravnog zahtjeva za naknadu štete, upućuje se na parnicu, na osnovu čl. 239 st. 2 ZKP-a.</span>
</p>
<p>&nbsp;</p>
<p>
<span class="span2">  S iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">     OSNOVNI SUD U BERANAMA,</span>
</p>
<p style="text-align:center;">
<span class="span1">     Dana, 26.03.2014. godine.</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,                                                                         S U D I J A,</span>
</p>
<p>
<span class="span1">Momirka Fatić                                                        MILOVAN SPASOVIĆ</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span2">Protiv ove presude može se izjaviti žalba</span>
</p>
<p>
<span class="span2">Višem sudu u Bijelom Polju, u roku od  8</span>
</p>
<p>
<span class="span2">(osam)  dana  od dana prijema pismenog</span>
</p>
<p>
<span class="span2">otpravka, a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
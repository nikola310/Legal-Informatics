OSNOVNI SUD U DANILOVGRADU<br>
K.br. 176/09<br>
Dana, 28.05.2011.godine<br>
<div style="text-align: center">
	U IME NARODA</div>
<br>
OSNOVNI SUD U DANILOVGRADU, kao prvostepeni krivični, u vijeću sastavljenom od sudije Vladimira Novovića kao predsjednika vijeća i sudija porotnika Radulović Miodraga i Mićanović Branka, kao članova vijeća, uz učešće Ane Ivanović kao zapisničara, u krivičnom predmetu okrivljene B.K. iz K., koju brani V.V., advokat iz P., zbog krivičnog djela teško djelo protiv bezbjednosti javnog saobraćaja iz čl.348 st.1 u vezi čl. 339 st.1 Krivičnog zakonika, po optužnici ODT-a P. Kt.br.2072/08 od 09.04.2009.godine, koju je na glavnom pretresu zastupala Snežana Šišević, zamjenik ODT-a u P., nakon održanog usmenog, glavnog i javnog pretresa, dana 24.05.2011.godine, u prisustvu zastupnika optužbe, okrivljene i njenog branioca, donio je dana 28.05.2011.godine i istog dana javno objavio<br>
<div style="text-align: center">
	P R E S U D U</div>
<br>
Okrivljena B.K., od oca M. i majke V., rodjene R., rodjena ....godine u K., sa mjestom prebivališta u K.-Š. bb, državljanin C.G., pismena, završila Višu poslovnu školu, udata, majka jednog djeteta, dobrog imovnog stanja, neosudjivana.<br>
<div style="text-align: center">
	Kriva je</div>
<br>
Što je:<br>
<br>
Dana 16.10.2008.godine oko 20,30 časova u P. u ul. S.M., ne pridržavajući se saobraćajnog propisa iz čl.36 st.4 ZOBS-a na putevima, tako ugrozila saobraćaj da je dovela u opasnost život i tijelo ljudi, na način što upravljajući putničkim vozilom marke "Rover" reg.oznaka KO AC ... iz pravca parking prostora, nakon što se zaustavila na znak "STOP", koji istovremeno znači i uključivanje na put sa pravom prvenstva prolaza, a zatim preduzela radnju uključivanja vozilom u ul. S.M., a da prethodno nije propustila sva vozila koja se kreću tim putem i to u trenutku kada je tom ulicom u pravcu ul. ... naišao motocikl marke "Cagiva" reg.oznake PG ..., kojim je upravljao oštećeni G.V., usljed čega je isti u namjeri da izbjegne sudar sa vozilom okrivljene skrenuo ulijevo i izgubio kontrolu nad upravljačem, zatim pao sa motora, te tom prilikom zadobio tešku tjelesnu povredu u vidu nagnječenja glave i potresa mozga,<br>
<br>
- čime je počinila krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
<br>
Pa sud okrivljenoj primjenom citiranih zakonskih propisa, te čl. 4, 5, 36, 42, 52, 53 i 54 KZ i čl. 199, 202 i 364 ZKP-a &nbsp;i z r i č e<br>
<div style="text-align: center">
	USLOVNU OSUDU</div>
<br>
Kojom joj utvrdjuje kaznu zatvora u trajanju od 30 (trideset) dana &nbsp;i istovremeno odredjuje da se ista neće izvršiti ako okrivljena za vrijeme od 1 (jedne) godine po pravosnažnosti presude ne učini novo krivično djelo.<br>
<br>
<br>
Dužna je okrivljena da na ime troškova krivičnog postupka uplati ovom sudu iznos od 1.292,50 eura i po osnovu paušala &nbsp;iznos od 30,00 eura, a &nbsp;sve u roku &nbsp;od 15 dana po pravosnažnosti presude.<br>
<br>
Na osnovu čl.212 st.2 ZKP-a oštećeni G.V. se radi ostvarivanja imovinsko-pravnog zahtjeva upućuje na parnični postupak.<br>
<div style="text-align: center">
	Obrazloženje</div>
<br>
Optužnicom ODT-a u Podgorici Kt.br.2072/08 od 09.04.2009.godine, stavljeno je na teret okrivljenoj B.K. da je izvršila krivično djelo teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ. Zastupnik optužbe je na glavnom pretresu u završnoj riječi izmijenio činjenični opis krivičnog djela iz optužnice, na način predstavljen u izreci ove presude, stavljajući na teret okrivljenoj da je izvršila krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Predložio je da sud okrivljenu oglasi krivom i osudi po zakonu.<br>
<br>
Okrivljena B.K. u odbrani datoj u istražnom postupku i na glavnom pretresu u bitnom je navela &nbsp;da je dana ....godine, oko 20,30 časova, upravljala vozilom marke "Rover" reg. oznaka KO AC .... Kretala se sa parking prostora koji se nalazi ispred stambenih zgrada, a u pravcu ul. S.M.. Nailazeći, zaustavila se na znak "STOP" i kada je krenula da se uključuje u ul. S.M., nije bilo vozila. Tvrdi da je tek kada je bila u raskrsnici i u vrijeme kada se nije potpuno uključila u ul. S.M., primijetila vozilo - džip i motociklistu, koji su se paralelno kretali iz suprotnog smjera u njenom pravcu. Po njenoj procjeni, isti su se kretali velikom brzinom, pa je motociklista, kada je primijetio, počeo da skreće ulijevo, vjerovatno zbog toga što desno nije mogao od ovog džipa. Pretpostavlja da su se vozač džipa i motociklista trkali. Od skretanja ulijevo motociklista je pao sa motora. Nije bilo fizičkog kontakta izmedju njenog vozila i motocikliste. Bila je sama u vozilu. Predmetni džip se nije uopšte zaustavljao. Sačekala je policiju, a motociklista je nakon dolaska vozila hitne pomoći odvezen radi pružanja ljekarske pomoći. Naknadno je saznala da se radi o G.V., kojeg je sačekala ispred KC CG, kako bi se uvjerila o kakvim povredama se kod istog radi. Kasnije se sa G.V. srela u kafiću "Bulevar". U završnoj riječi je navela da prihvata završnu riječ svoga branioca.<br>
&nbsp;<br>
Branilac okrivljene B.K., adv. V.V. u završnoj riječi je zastupao tezu da nema dokaza da je okrivljena B.K. učinila krivično djelo stavljeno joj na teret, zbog čega je predložio da je sud oslobodi od optužbe.<br>
<br>
Sud je na glavnom pretresu u dokaznom postupku pročitao iskaz svjedoka-oštećenog G.V., sa zapisnika o saslušanju svjedoka Ki.br.08/485 od 18.03.2009.godine, pročitao zapisnik o uviđaju Uprave policije PJ P. br.... sa datumom popunjavanja ....godine, izvršio uvid u skicu lica mjesta, pročitao nalaz i mišljenje vještaka sudske medicine prof.dr D.Č. Ki.br.08/485 od 26.02.2009.godine, pročitao nalaz i mišljenje vještaka saobraćajne struke ing. M.Š. Ki.br.08/485 od marta mjeseca 2009.godine i sa glavnog pretresa od 12.02.2010.godine i saslušao ovog vještaka, pročitao nalaz i mišljenje Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine i saslušao ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore prof.dr V.J. i pročitao izvod iz kaznene evidencije Uprave policije Ispostava Kotor br. 245/09-4864 od 23.10.2009.godine, a izdat na ime okrivljene B.K.<br>
<br>
Svjedok-oštećeni G.V. u iskazu je u bitnom naveo da se dana 16.10.2008.godine, oko 20,30 časova, kretao motociklom marke "Cagiva" reg.br. PG 109-72, ulicom S.M. u pravcu ul. ... Sa njegove desne strane u istom pravcu kretalo se vozilo - džip, čije registarske oznake nije zapamtio. Ta kolovozna traka kojom su se kretali je bila podijeljena na dvije saobraćajne trake. Odjedanput je ispred sebe, u svojoj saobraćajnoj traci, primijetio vozilo marke "Rover", koje mu je napravilo fizičku prepreku za njegov smjer kretanja. Pokušao je da koči kako bi izbjegao kontakt, ali kako je vidio da u tome neće uspjeti, skrenuo je ulijevo, obzirom da se u desnoj saobraćajnoj traci kretao džip. Usljed toga izgubio je kontrolu nad motociklom i pao je sa motocikla na kolovoz. Nakon pada nije se sjećao daljih dogadjaja. Tom prilikom zadobio je tjelesne povrede, zbog kojih mu je ukazana ljekarska pomoć u KC u P.. Nije se pridružio krivičnom gonjenju protiv okrivljene, a postavio je imovinsko-pravni zahtjev.<br>
<br>
Iz zapisnika o uviđaju Uprave policije PJ P. br.... sa datumom popunjavanja ....godine i &nbsp;skice lica mjesta, utvrdjuje se da je dana ....godine, oko 20,30 časova, u ul. S.M. došlo do saobraćajne nezgode u kojoj su učestovali okrivljena B.K. kao vozač vozila marke "Rover" reg.oznaka KO AC ... i svjedok-oštećeni G.V., kao vozač motocikla marke "Cagiva" reg.oznaka PG ... Put je sa trotoarom sa obije strane, ravan, suv, a uslovi vožnje su bili noćni, s tim što je na licu mjesta bila rasvjeta. Lice mjesta saobraćajne nezgode je bila ulica S.M., izmedju Bulevara ... i kafe bara ... Kolovoz ove ulice je podijeljen neisprekidanom linijom na dvije kolovozne trake, namijenjene za dvosmjerno odvijanje saobraćaja, od kojih je desna, gledano u pravcu ul. ... podijeljena na dvije saobraćajne trake, a lijeva na tri saobraćajne trake. Kao stajna tačka (ST) uzet je šaht na lijevoj ivici kolovoza, gledano u pravcu ul. ... Vozilo marke "Rover" reg.oznaka KO AC ..., zatečeno je na sredini operativne širine kolovoza ul. S.M., većim dijelom svog gabarita na lijevoj kolovoznoj traci, gledano u pravcu ul. ..., svojim prednjim krajem okrenuto u pravcu lijeve ivice puta, tako da je prednji desni točak udaljen od desne ivice kolovoza gledano u pravcu Bul. ... 6,60 m i 35,20 m od ST, a zadnji desni točak je 7,90 m od desne ivice kolovoza, gledano u pravcu Bul. ... i 36,80 m od ST. Motocikl marke "Cagiva" reg.oznake PG 109-72 je pomjeren iz svoje zaustavne pozicije i nalazio se na trotoaru ispred kafe bara "Kerber". Motocikl je ostavio trag kočenja i krzanja u ukupnoj dužini od 28,50 metara. Trag kočenja na svom početku udaljen je od lijeve ivice kolovoza ul. S.M., gledano u pravcu ul. ... 9 metara i započinje na punoj razdjelnoj liniji i nastavlja se pravolinijskom putanjom i završava se na 5,50 m od lijeve ivice kolovoza, gledano u pravcu ul. ..., kada se prekida i nastavlja se trag krzanja u ukupnoj dužini od 16,90 m. Trag krzanja završava se na lijevoj ivici trotoara. Pravac kretanja motocikla bio je ulicom S.M. i to u pravcu ul. ..., dok se vozilo marke "Rover" uključivalo na kolovoz ul. S.M. sa parking prostora, koji se nalazi sa desne strane ul. S.M. gledano u pravcu ul. ..., a prije uključenja sa parking prostora na ul. S.M. nalazi se saobraćajni znak izričitih naredbi II-2, tj. znak "Obavezno zaustavljanje". Na vozilu marke "Rover" nije bilo oštećenja, dok je na motociklu bio oštećen lonac auspuha i ručke upravljača.<br>
<br>
Iz nalaza i mišljenja vještaka sudske medicine prof.dr D.Č. Ki.br.08/485 od 26.02.2009.godine, utvrdjuje se da je u predmetnoj saobraćajnoj nezgodi oštećeni G.V. zadobio tešku tjelesnu povredu u vidu nagnječenja glave i potresa mozga. Navedene povrede nastale su djelovanjem tupine mehaničkog orudja, vjerovatno dok se G.V. nalazio u svojstvu vozača motocikla, kada je došlo do pada na tvrdu neravnu podlogu.<br>
<br>
Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i dat prema pravilima struke i nauke.<br>
<br>
U nalazu i mišljenju vještaka saobraćajne struke ing. M.Š. Ki.br.08/485 od marta mjeseca 2009.godine i sa glavnog pretresa od 12.02.2010.godine, navedeno je da je do predmetne saobraćajne nezgode došlo usljed propusta u vožnji od strane vozača putničkog motornog vozila marke "Rover" reg.oznaka KO AC ..., tj. okrivljene i vozača motocikla marke "Cagiva", tj. oštećenog G.V. Naime, okrivljena kao vozač vozila marke "Rover" nije ustupila prvenstvo prolaza kritičnim potezom ul. S.M. oštećenom koji je upravljao motociklom marke "Cagiva", putem zaustavljanja vozila u nivou desne ivice kolovoza, smjera kretanja motocikla, na što je obavezivao saobraćajni znak izričitih naredbi II-2, već se sa vozilom pokušala uključiti na kolovoz ul. S.M. u trenutku kada se ovom ulicom nalazilo u kretanju motociklo marke "Cagiva" na opasnoj prostornoj udaljenosti, usljed čega je vozač motocikla bio prinudjen da preduzme mjere skretanja motocikla na lijevo i kočenje, što je dovelo do destabilizacije motocikla i pada vozača na prostor lijeve kolovozne trake smjera kretanja vozača motocikla, tj. u pravcu ul. ... Vozač motocikla marke "Cagiva" nije prilagodio brzinu kretanja motocikla uslovima saobraćaja i ograničenju brzine kretanja u naseljenom mjestu, koje uslove je mogao da predvidi, usljed čega nije uspio zaustaviti motociklo prije ukrštanja smjera kretanja ovog motocikla i putničkog vozila marke "Rover", koje se uključivalo na kolovoz ul. S.M., nakon čega je pribjegao skretanju motocikla na lijevo, što je izazvalo destabilizaciju i njegov pad na površinu lijeve kolovozne trake smjera kretanja. Da se vozač motocikla kretao u granicama dozvoljene brzine, uz isti način reagovanja, kako je i postupio, zaustavio bi motocikl na oko 15 metara, prije tačke ukrštanja smjerova kretanja i ne bi došlo do nezgode. Motocikl marke "Cagiva" vožen je brzinom oko 72 km/h, tj. 20 m/sek., dok je putničko vozilo "Rover" posjedovalo brzinu kretanja oko 20 km/h u trenutku reagovanja ovog vozača. Vozač motocikla marke "Cagiva" nalazio se na prostornoj udaljenosti oko 45 m, prije tačke ukrštanja (uključivanja) smjerova kretanja motocikla i putničkog vozila u trenutku reakcije vozača motocikla, pa je vozač motocikla mogao da zaustavi motocikl i izbjegne nezgodu pri svakoj brzini kretanja do 63 km/h. Pod pretpostavkom da se motocikl kretao u granicama dozvoljene brzine, tj. 50 km/h, mogao je zaustaviti motocikl prije tačke ukrštanja na distanci oko 15 m, jer je zaustavni put motocikla pri dozvoljenoj brzini kretanja iznosio 30 m. Vozač motocikla marke "Cagiva" reagovao je na distanci od oko 45 m, na način što je izvršio korekciju putanje kretanja motocikla na lijevo, a zatim je preduzeo intenzivno kočenje. U trenutku kada se približavao prostornoj poziciji putničkog vozila marke "Rover", intenzivirao je skretanje motocikla na lijevo, što je dovelo do destabilizacije i pada vozača motocikla na prostor lijeve kolovozne trake. Znači, nije došlo do fizičkog kontakta putničkog vozila i motocikla, ali je pri pokušaju izbjegavanja direktnog fizičkog kontakta sa ovim vozilom, nastupila destabilizacija motocikla i pad vozača motocikla na površinu kolovoza. Zaustavni put motocikla pri posjedovanoj brzini kretanja iznosio je 54 metra. U procesu reakcije do pada sa motocikla, vozač motocikla je utrošio vrijeme od oko 3 sekunde. Dalje je naveo da vozač putničkog vozila koji se uključivao iz sporedne saobraćajnice uz obavezno zaustavljanje u nivou znaka izričitih naredbi, imao je mogućnost da procijeni i utvrdi vremensko-prostornu distancu koja je bila vozaču ovog vozila na raspolaganju i da omogući prolazak vozaču motocikla kroz zonu raskršća. To se jasno vidi iz vremena vozača motocikla koji je utrošio tri sekunde od momenta reakcije do tzv. konfliktne zone. Mišljenja je da vozač putničkog vozila nije adekvatno procijenio vremensko-prostornu distancu za bezbjedno uključivanje i prolazak kroz raskrsnicu, što je propust vozača vozila marke "Rover". Čak i ukoliko se desnom saobraćajnom trakom u istom smjeru sa motociklom kretalo vozilo - džip, ova situacija je otežavala procjenu vremensko-prostorne distance motocikla od putničkog vozila i ovaj faktor je djelovao u pravcu nepotpune procjene mogućnosti uključivanja i prolaska kroz čvorište raskrsnice vozača putničkog vozila "Rover", medjutim, ova činjenica ne izvinjava vozača putničkog vozila "Rover", jer je morao računati sa ovim faktorom koji je djelovao u pravcu smanjenja vidnog polja. Takodje i postupak vozača motocikla stoji u uzročnoj &nbsp;vezi sa nastankom predmetne nezgode.<br>
<br>
Iz nalaza i mišljenja Centra za saobraćajno-mašinska vještačenja Mašinskog fakulteta Univerziteta Crne Gore br.... od ....godine, utvrdjuje se da se vozilo "Rover" uključivalo sa sporedne saobraćajnice - prilaza sa parkinga na kolovoz ul. S.M., te da je od oko STOP linije pa do zaustavne pozicije prešlo put od 8 metara, na kom putu je moglo da postigne brzinu oko 20 km/h ili 5,55 m/sek. U momentu reagovanja usporavanja, motocikl je vožen brzinom od 77,3 km/h. Opasna situacija na kolovozu nastala je momentom reagovanja kočenjem vozača motocikla najmanje ispred traga kočenja na 20,91 m u podužnom smislu, odnosno udaljeno od zaustavne pozicije vozila "Rover" na oko 56,9 m, a u poprečnom smislu na dijelu lijeve saobraćajne trake kojom se kretao motocikl. Potreban zaustavni put za vozilo "Rover" pri brzini od oko 5,55 m/sek ili 20 km/h bio je oko 7,8 m, a vrijeme zaustavljanja bilo je oko 1,9 sek. Zaustavni put za motocikl koji je vožen brzinom od oko 21,46 m/sek. ili 77,3 km/h bio je najmanje 61,2 m, a vrijeme zaustavljanja bilo je oko 4,8 sek. Vozač motocikla bi se zaustavio do zaustavne pozicije vozila "Rover" da je vozio brzinom manjom od 20 m/sek. ili 72 km/h. Da je vozač motocikla vozio dozvoljenom brzinom do 50 km/h ili 13,88 m/sek. bio bi potreban zaustavni put do 30,1 m, a vremenski bi to trajalo najviše 3,4 sek. Vozač motocikla &nbsp;sa svakom manjom brzinom od 20 m/sek. ili 72 km/h zaustavio bi se do zaustavne pozicije "Rovera", a da je vozio dozvoljenom brzinom od 50 km/h zaustavio bi se prije zaustavne pozicije "Rovera" na 26,8 m. Kritičnom prilikom nije došlo do kontakta motocikla i vozila "Rover". Mišljenja su da je pojava vozila "Rover" ispred nailazećeg motocikla, za vozača motocikla vozilo "Rover", bila je iznenadna, pokretna i neočekivana prepreka, što je u uzročnoj vezi sa stvaranjem opasne situacije na kolovozu i nastankom saobraćajne nezgode. Propust uzročno vezan za stvaranje opasne situacije na kolovozu je i vožnja motocikla brzinom većom od dozvoljene (dozvoljena je 50 km/h), jer bi vožnjom dozvoljenom brzinom vozač motocikla imao prostorne i tehničke mogućnosti da se zaustavi 26,8 m prije zaustavne pozicije "Rovera" i izbjegne saobraćajnu nezgodu.<br>
<br>
Ovlašćeni predstavnik Centra za saobraćajno-mašinska vještačenja Mašinskog fakulteta Univerziteta Crne Gore prof.dr V.J. na glavnom pretresu je pojasnio da je vozilo "Rover" predstavljalo iznenadnu opasnost za vozača motocikla, iz razloga što je vozač motocikla preduzeo radnju intenzivnog kočenja, a što je utvrdjeno zapisnikom o uvidjaju i skicom lica mjesta, a što pokazuje da je ispred njega bila neka opasnost koja je iznudila to intenzivno kočenje. Po njegovom mišljenju, vozilo "Rover" je iz stanja mirovanja započelo kretanje ulaska u saobraćajnicu, tj. vozač "Rovera" je stao na znak "STOP", pa je započeo kretanje. Sa saobraćajne tačke gledišta znak "STOP" predstavlja saobraćajni znak na koji bi vozač trebalo da se zaustavi, pa da započne kretanje do linije preglednosti kada može da uoči šta se dešava na toj saobraćajnici u koju se uključuje. Pozicija motocikla, kada je motocikl reagovao kočenjem, predstavlja poziciju kada je vozilo "Rover" započelo zalaženje na saobraćajnicu, odnosno zatvaralo prolaz vozaču motocikla i to rastojanje iznosi 56,9 m od ukrštanja ul. S.M. i izlaznog puta sa parking prostora. Imajući u vidu da je saobraćajnica bila osvijetljena i da su učesnici u saobraćaju bili osvijetljeni, postojala je mogućnost da vozač "Rovera" uoči vozača motocikla.<br>
<br>
Vještak saobraćajne struke ing. M.Š. je na glavnom pretresu, nakon pojašnjenja ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore prof. dr V.J., u bitnom naveo da se u cjelosti usaglašava sa nalazom i mišljenjem Centra za saobraćajno-mašinska vještačenja Mašinskog fakulteta &nbsp;Univerziteta Crne Gore i pojašnjenjem ovlašćenog predstavnika prof.dr V.J.<br>
&nbsp;&nbsp;<br>
Sud je cijenio nalaz i mišljenje Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine, pojašnjenje ovlašćenog predstavnika ove ustanove prof. dr V.J. dato na glavnom pretresu, te usaglašeni nalaz i mišljenje vještaka saobraćajne struke ing. M.Š., pa je iste prihvatio kao jasne, stručne, objektivne i zasnovane na pravilima struke i nauke.<br>
<br>
Iz izvoda iz kaznene evidencije Uprave policije Ispostava Kotor br. 245/09-4864 od 23.10.2009.godine, izdatog na ime okrivljene B.K., utvrđuje se da ista nije osudjivana.<br>
<br>
Sud je cijenio iskaz svjedoka-oštećenog G.V., pa je našao da se isti objektivno i istinito izjasnio o činjenicama važnim za ovu krivičnu stvar. Iskaz ovog svjedoka u dijelu u kojem je naveo da se kritičnom prilikom kretao motociklom marke "Cagiva" ul. S.M. u pravcu ul. ... i to lijevom saobraćajnom trakom desne kolovozne trake, da se desnom saobraćajnom trakom desne kolovozne trake kretalo vozilo džip, te da je odjedanput ispred sebe u svojoj saobraćajnoj traci primijetio vozilo marke "Rover" koje mu je napravilo fizičku prepreku za njegov smjer kretanja, zbog čega je kočio, a zatim i skrenuo ulijevo, kada je izgubio kontrolu i pao sa motocikla, je u skladnoj vezi sa zapisnikom o uviđaju Uprave policije PJ P. br.... sa datumom popunjavanja ....godine, skicom lica mjesta, nalazom i mišljenjem vještaka sudske medicine prof.dr D.Č. Ki.br.08/485 od 26.02.2009.godine, nalazom i mišljenjem Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine, pojašnjenjem ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J. datom na glavnom pretresu, te nalazom i mišljenjem vještaka saobraćajne struke ing. M.Š. Ki.br.08/485 od marta mjeseca 2009.godine i sa glavnog pretresa od 12.02.2010.godine, koji se na glavnom pretresu u potpunosti usaglasio sa nalazom i mišljenjem Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine i pojašnjenjem ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J.<br>
&nbsp;<br>
Na osnovu naprijed izložene činjenične gradje koja proizilazi iz sadržine dokaza provedenih na glavnom pretresu, ovaj sud je zaključio da su se u radnjama okrivljene B.K. stekla sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Naime, okrivljena je dana 16.10.2008.godine oko 20,30 časova u P. u ul. S.M., ne pridržavajući se saobraćajnog propisa iz čl.36 st.4 ZOBS-a na putevima, tako ugrozila saobraćaj da je dovela u opasnost život i tijelo ljudi, na način što upravljajući putničkim vozilom marke "Rover" reg.oznaka KO AC ... iz pravca parking prostora, nakon što se zaustavila na znak "STOP", koji istovremeno znači i uključivanje na put sa pravom prvenstva prolaza, a zatim preduzela radnju uključivanja vozilom u ul. S.M., a da prethodno nije propustila sva vozila koja se kreću tim putem i to u trenutku kada je tom ulicom u pravcu ul. ... naišao motocikl marke "Cagiva" reg.oznake PG ..., kojim je upravljao oštećeni G.V., usljed čega je isti u namjeri da izbjegne sudar sa vozilom okrivljene skrenuo ulijevo i izgubio kontrolu nad upravljačem, zatim pao sa motora, te tom prilikom zadobio tešku tjelesnu povredu u vidu nagnječenja glave i potresa mozga.<br>
<br>
Sve naprijed navedene činjenice utvrdjene su iz zapisnika o uviđaju Uprave policije PJ P. br.... sa datumom popunjavanja ....godine, skice lica mjesta, nalaza i mišljenja vještaka sudske medicine prof.dr D.Č. Ki.br.08/485 od 26.02.2009.godine, nalaza i mišljenja Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine, pojašnjenja ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J. datog na glavnom pretresu, nalaza i mišljenja vještaka saobraćajne struke ing. M.Š. Ki.br.08/485 od marta mjeseca 2009.godine i sa glavnog pretresa od 12.02.2010.godine, koji se na glavnom pretresu u potpunosti usaglasio sa nalazom i mišljenjem Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine i pojašnjenjem ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J., te iskaza svjedoka-oštećenog G.V.<br>
<br>
Naime, iz ovih dokaza utvrdjuje se da je dana 16.10.2008.godine, oko 20,30 časova, okrivljena B.K. upravljala vozilom marke "Rover" reg.oznaka KO AC ... iz pravca parking prostora koji se nalazi sa desne strane ul. S.M., gledano iz pravca Bul. ... u pravcu ul. ..., da se zaustavila na znak "STOP", te da je nakon toga započela ulazak na kolovoz ul. S.M.. I okrivljena je u odbrani tvrdila da se zaustavila prilikom nailaska na pomenuti saobraćajni znak. U momentu kada je započela ulazak na kolovoz ul. S.M., ulicom S.M. iz pravca Bul. ... u pravcu ul. ..., lijevom saobraćajnom trakom desne kolovozne trake kretao se motocikl marke "Cagiva", reg. oznake PG ..., kojim je upravljao oštećeni G.V.. U tom momentu oštećeni se sa motociklom nalazio na udaljenosti od 56,9 m od ukrštanja ul. S.M. i pristupnog puta sa kojeg je izlazila vozilom okrivljena. Imajući u vidu da je saobraćajnica bila osvijetljena i da su učesnici u saobraćaju bili osvijetljeni, postojala je mogućnost da okrivljena uoči vozača motocikla. Sa ove udaljenosti, a krećući se brzinom od 77,3 km/h, vozač motocikla je reagovao kočenjem, nakon čega je skrenuo ulijevo, izgubio kontrolu i pao sa motocikla. Vozilo "Rover" od oko znaka "STOP" do zaustavne pozicije, koja je bila u nivou sredine kolovoza ul. S.M., prešlo je put od oko 8 metara. Pojava vozila "Rover" ispred nailazećeg motocikla, za vozača motocikla bila je iznenadna, pokretna i neočekivana prepreka, što je u uzročnoj vezi sa stvaranjem opasne situacije na kolovozu i nastankom saobraćajne nezgode. Medjutim, obzirom da je na tom mjestu dozvoljena brzina kretanja do 50 km/h, a svjedok-oštećeni se sa motociklom kretao u momentu reagovanja usporavanja &nbsp;brzinom od 77,3 km/h, to je prekoračenje dozvoljene brzine od strane svjedoka-oštećenog takodje u uzročnoj vezi sa nastalom saobraćajnom nezgodom, jer da se svjedok-oštećeni motociklom kretao dozvoljenom brzinom, imao je mogućnosti da se zaustavi na 26,8 m prije zaustavne pozicije "Rovera" i izbjegne saobraćajnu nezgodu. Da je svjedok-oštećeni zadobio tešku tjelesnu povredu u vidu nagnječenja glave i potresa mozga, sud je utvrdio iz nalaza i mišljenja vještaka sudske medicine prof.dr D.Č. Ki.br.08/458 od 26.02.2009.godine.<br>
<br>
U konkretnom slučaju, bez obzira što se okrivljena zaustavila na znak "STOP" ili "Obavezno zaustavljanje", tj. na znak izričitih naredbi "II-2", ista ga je ispoštovala samo u dijelu, obzirom da ovaj znak označava mjesto pred ulazom u raskrsnicu na kome je vozač dužan da zaustavi vozilo i ustupi prvenstvo prolaza svim vozilima koja se kreću putem na koji on nailazi. Dakle, ovaj znak istovremeno znači i uključivanje na put sa pravom prvenstva prolaza. Kao što je već rečeno, okrivljena se na ovaj znak zaustavila, a zatim je preduzela radnju uključivanja vozilom u ul. S.M., tj. uključivala se na put sa pravom prvenstva prolaza, a da prethodno nije propustila sva vozila koja se kreću tim putem i to u trenutku kada je tom ulicom u pravcu ul. ... naišao motocikl marke "Cagiva" kojim je upravljao oštećeni G.V., kada je oštećeni da bi izbjegao sudar sa vozilom okrivljene skrenuo ulijevo, izgubio kontrolu nad upravljačem, a zatim i pao. Na taj način okrivljena je prekršila odredbu čl.36 st.4 ZOBS-a na putevima, u kojoj je propisano da vozač koji ulazi vozilom na put, koji je saobraćajnim znakom označen kao put sa prvenstvom prolaza, dužan je da propusti sva vozila koja se kreću tim putem. Zbog toga je ugrozila saobraćaj i dovela u opasnost život i tijelo ljudi, usljed čega je kod oštećenog G.V.a nastupila teška tjelesna povreda.<br>
<br>
Okrivljena se branila da u momentu kada se uključivala u ul. S.M. nije bilo vozila. Takva odbrana okrivljene obesnažena je nalazom i mišljenjem Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine, pojašnjenjem ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J. datog na glavnom pretresu, te nalazom i mišljenjem vještaka saobraćajne struke ing. M.Š. Ki.br.08/485 od marta mjeseca 2009.godine i sa glavnog pretresa od 12.02.2010.godine, koji se na glavnom pretresu u potpunosti usaglasio sa nalazom i mišljenjem Centra za saobraćajno-mašinska vještačenja Mašinskog fakulteta Univerziteta Crne Gore br.1290 od 16.07.2010.godine i pojašnjenjem ovlašćenog predstavnika Centra za saobraćajno-mašinska vještačenja Mašinskog fakulteta Univerziteta Crne Gore, prof. dr V.J., iz kojih dokaza se utvrdjuje da se motociklista uz postojanje ulične rasvjete, u momentu kada je vozilo "Rover" započelo zalaženje na saobraćajnicu ul. S.M., nalazio na 56,9 m od ukrštanja ul. S.M. i izlaznog puta sa parking prostora. Zbog toga je odbrana okrivljene neistinita i sračunato data u cilju izbjegavanja krivično-pravne odgovornosti.<br>
<br>
Cijeneći psihički odnos okrivljene B.K. prema izvršenom krivičnom djelu, sud nalazi da je okrivljena, postupajući na naprijed opisani način, bila svjesna da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti teška tjelesna povreda, ali je olako držala da do toga neće doći, postupajući, dakle, sa svjesnim nehatom. Tako je i u odnosu na tešku tjelesnu povredu koju je zadobio oštećeni postupala iz nehata.<br>
&nbsp;<br>
Zbog toga su se u radnjama okrivljene stekla sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
<br>
Branilac okrivljene je prigovorio nalazu i mišljenju Centra za saobraćajno-mašinska vještačenja Mašinskog fakulteta Univerziteta Crne Gore u dijelu da je pojava vozila "Rover" ispred nailazećeg motocikla bila iznenadna, pokretna i neočekivana prepreka, te da nije dat odgovor na pitanje gdje se nalazio motociklista u momentu kada je okrivljena otpočela uključivanje u ul. S.M. Ovakvi prigovori branioca nijesu bili osnovani, jer je u nalazu i mišljenju Centra za saobraćajno-mašinska vještačenja Mašinskog fakulteta Univerziteta Crne Gore navedeno da se motociklista u momentu kada je okrivljena otpočela uključivanje u ul. S.M., nalazio na 56,9 m od ukrštanja ul. S.M. i izlaznog puta sa parking prostora, pa je na toj udaljenosti pojava vozila okrivljene ispred nailazećeg motocikla zaista bila iznenadna, pokretna i neočekivana prepreka, obzirom da se okrivljena uključivala na put sa pravom prvenstva prolaza.<br>
<br>
Sud je prilikom odlučivanja o vrsti i visini krivične sankcije za okrivljenu, imao u vidu sve okolnosti na strani okrivljene koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljene našao da je udata, majka jednog djeteta, da je neosudjivana, što se utvrđuje iz citiranog izvoda iz kaznene evidencije, da se oštećeni G.V. nije pridružio krivičnom gonjenju, te da je, kao što je već rečeno, i radnjama oštećenog uzrokovana predmetna saobraćajna nezgoda, dok otežavajućih okolnosti nije bilo, pa je sud okrivljenoj izrekao uslovnu osudu kojom joj je utvrdio kaznu zatvora u trajanju od 30 (trideset) dana i istovremeno odredio rok provjeravanja u periodu od 1 (jedne) godine, odnosno da se utvrdjena kazna neće izvršiti ako okrivljena za vrijeme od jedne godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem, uz prijetnju kaznom, uticati na okrivljenu da ubuduće ne vrši krivična djela, te da nije nužno da se kazna primijeni radi krivično-pravne zaštite. Sud nalazi da će se u konkretnom slučaju uslovnom osudom iz izreke ove presude, u potpunosti ostvariti svrha izricanja ove krivične sankcije iz čl.52 KZ, u okviru opšte svrhe propisivanja i izricanja krivičnih sankcija iz čl.4 st.2 KZ.<br>
<br>
Na osnovu čl.199 i čl.202 ZKP-a, okrivljena je obavezana da na ime troškova krivičnog postupka uplati ovom sudu iznos od 1.292,50 eura, koji troškovi se odnose na ime nagrade odmjerene vještaku sudske medicine prof.dr D.Č., u iznosu od 121,00 eura, nagrade odmjerene vještaku saobraćajne struke ing. M.Š. u iznosu od 148,50 eura i nagrade odmjerene Centru za saobraćajno-mašinska vještačenja Mašinskog fakulteta Univerziteta Crne Gore u iznosu od 1.023,00 eura, kao i da plati ovom sudu iznos od 30,00 eura na ime sudskog paušala, koji paušal je odredjen shodno složenosti i trajanju postupka uz ocjenu imovinskih prilika okrivljene.<br>
<br>
Na osnovu čl.212 st.2 ZKP-a, oštećeni G.V. je radi ostvarivanja imovinsko-pravnog zahtjeva upućen na parnični postupak, jer podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje istih vodilo je nepotrebnom odugovlačenju postupka.<br>
<br>
Na osnovu izloženog, a primjenom čl.364 ZKP-a, odlučeno je kao u izreci.<br>
<br>
<br>
<br>
ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; PREDSJEDNIK VIJEĆA-SUDIJA,<br>
Ana Ivanović, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Vladimir Novović, s.r.<br>
<br>
PRAVNA POUKA: Protiv ove presude može se izjaviti žalba u roku od 15 dana od dana prijema pismenog otpravka Višem sudu u P., a preko ovog suda.<br>
&nbsp;<br>
<br>
Za tačnost otpravka<br>
Upravitelj sudske pisarnice<br>
Ratimir Brajović<br>

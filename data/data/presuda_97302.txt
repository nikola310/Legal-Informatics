<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl. br. K. 90/14</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenih V. V. V. R. i V. S. svih iz Cetinja, kao saizvršioca u izvršenju krivičnog djela teška krađa iz člana 240 stav 1 tačka 1, u vezi člana 23 Krivičnog zakonika Crne Gore, rješavajući po Optužnici ODT-a u Cetinju Kt. br. 56/14  od ....06.2014. godine, nakon održanog glavnog i javnog pretresa održanog dana 02.10.2014.godine, u prisustvu zamjenika ODT-a R. S. optuženih V. V. V. R. i V. S. branioca II opt. V. R. adv. R. B. iz Cetinja, ošt. J. S. dana 07.10.2014.godine  donio je i javno objavio:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<li>
<span class="span1">1.Opt. V. V. JMBG .... od oca V. i majke S. rođene J. rođen 15.03.19...godine u Cetinju, gdje i prebiva, ul. „Obilića poljana“ br. ... državljanin Crne Gore, neoženjen, pismen, sa završenom srednjom školom, lošeg imovnog stanja, neosuđivan,</span>
</li>
<p>&nbsp;</p>
<li>
<span class="span1">2.Opt. V. R. JMBG .... od oca M. i majke Z. rođene M. rođen 09.09.19...godine u Cetinju, gdje i prebiva, ul. „Bajova“ br. ... državljanin Crne Gore, neoženjen, pismen, sa završenom srednjom školom, student, lošeg imovnog stanja, neosuđivan</span>
</li>
<p>&nbsp;</p>
<li>
<span class="span1">3.Opt. V. S. JMBG .... od oca N. i majke S. rođene A. Rođen 19.06.19.. godine u Cetinju, gdje i prebiva, ul. „Vojvode Boža“ br. ... državljanin Crne Gore, neoženjen, pismen, sa završenom srednjom školom, lošeg imovnog stanja, kojem je odlukom Osnovnog suda u Cetinju Km.br. 13/10, koja je postala pravosnažna dana 24.12.2010.godine  zbog krivičnog djela ugrožavanje javnog saobaćaja iz člana 339 stav 1 Krivičnog zakonika izrečena vaspitna mjera – pojačan nadzor od strane organa starateljstva</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V I  S U </span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 20.marta 2014.godine, oko 22,00 časova, u mjesto zv. „Dodoši“, opština Cetinje, iako svjesni da je obijanje i provaljivanje u tuđi zatvoreni prostor i oduzimanje tuđih pokretnih stvari iz istog, u namjeri da njenim prisvajanjem sebi pribave protivpravnu imovinsku korist u iznosu od preko 150,00 eura, zabranjeno, po prethodnom dogovoru i zajedno, voljno obili kuću vlasništvo oštećene J. S. iz Podgorice, na način što je optuženi V. V. uz upotrebu fizičke sile, metalnim kliještima, kao podesnim sredstvom, polomio metalni držač na drvenoj škuri prozora prizemnog dijela kuće, nakon čega su optuženi V. V. i optuženi V. R. kroz unutrašnji otvoreni prozor provalili u unutrašnjost objekta, te iz prostorije namijenjene za dnevni boravak, protivpravno oduzeli i prisvojili TV aparat marke „Philips“, vrijednosti u  iznosu od 200,00 eura; DVD aparat marke „Bira“, vrijednosti u iznosu od 10,00 eura i muzičku liniju marke „Panasonic“ ,vrijednosti u iznosu od 60,00 eura, sve prednje ukupne novčane vrijednosti u iznosu od 270,00 eura, koje stvari su potom iznijeli kroz isti prozor i potom sva trojica optuženih  smjestili naznačene protivpravno oduzete predmete u putničko motorno vozilo marke „Seat Leon“, vlasništvo optuženog V. R., koje je bilo parkirano u blizini kuće, nakon čega su se optuženi V. V. i optuženi V. R. ponovo vratili do istog objekta, gdje je optuženi  V. V. uz upotrebu fizičke sile, metalnim kliještima, kao podesnim sredstvom polomio metalni držač  na drvenoj škuri balkonskih vrata na suprotnoj strani kuće, nakon čega su optuženi V. V. i V. R. obili unutrašnja vrata i ponovo provalili u unutrašnjost objekta, a kako u prostoriji nije bilo vrijednijih stvari, to su kroz ista vrata izašli iz objekta, gdje ih je čekao optuženi V. S. da bi se potom navedenim putničkim motornim vozilom, sva trojica optuženih odvezli u pravcu Cetinja, čime su za ukupnu vrijednost protivpravno oduzetih predmeta u iznosu od 270,00 eura, oštećenoj J. S</span><span class="span1">.</span><span class="span1"> pričinili imovinsku štetu,</span>
</p>
<p>&nbsp;</p>
<li>
<span class="span1">-  čime su,  kao saizvršioci , izvršili krivično djelo teška krađa iz člana 240. stav 1. tačka 1,  u vezi člana 23. stav 2. Krivičnog zakonika Crne Gore.</span>
</li>
<p>&nbsp;</p>
<p>
<span class="span1">Pa ih sud primjenom citiranih zakonskih propisa, te čl. 4,5, 13, 15, 32, 33,36, 45 i 46 KZ CG, te čl. 226-229 i 374 ZKP-a,</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od po 3 (tri) mjeseca, koju su kaznu optuženi dužni izdržati po pravosnažnosti ove presude.</span>
</p>
<p>&nbsp;</p>
<p>
<span class="span1">Obavezuju se optuženi da na ime troškova krivičnog postupka solidarno uplate iznos od 49,50 eura, te na ime paušala iznos od po ...,00 eura, u korist Budžeta Crne Gore, u roku od 15 dana po pravosnažnosti ove presude, pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Osnovnog držanog tužilaštva u Cetinju Kt. br. 56/14  od ....06.2014. godine, stavljeno je na teret optuženim V. V. V. R. i V. S. da su kao saizvršioci  izvršili krivično djelo teška krađa iz člana 240 stav 1 tačka 1, u vezi člana 23 Krivičnog zakonika Crne Gore. </span>
</p>
<p>
<span class="span1">Zastupnica optužbe je ostajući pri podignutoj optužnici, predložila da se optuženi V. V. V. R. i V. S. oglase krivima zbog krivičnog djela teška krađa iz člana 240 stav 1. tačka 1. Krivičnog zakonika Crne Gore, u vezi čl.23. st. 2. KZ CG, te da se istima izreknu kazne predviđene zakonom, u granicama apsolutnog minimuma i maksimuma za predmetno krivično djelo.</span>
</p>
<p>
<span class="span1">Optuženi  V. V. je u svojoj odbrani iznijetoj kod zastupnika optužbe naveo da je učenik IV razeda Srednje ekonomske škole u Cetinju, a V. R. i V. S. su njegovi školski drugovi, sa kojima se druži samo u školi. U mjestu Dodoši je bio više puta jer se bavi lovom, i to  u društvu sa V. R. i V. S.. Sa njima nikada nije razgovarao o kući vlasništvo pok. J. D. a nije ni čuo da oni o tome razgovaraju. Otprilike zna gdje se ta kuća nalazi, ali nikada nije bio u toj kući. Nije učestvovao ni na koji način u obijanju ovog objekta, a nakon što su mu predočene odbrane V. R. i V. S. i dalje je ostao pri  navodima svoje odbrane i tvrdnji da nije učestvovao u radnjama izvršenja predmetnog krivičnog djela. Ne zna iz kojeg razloga V. S. i V. R. navode da je sa njima učestvovao u izvršenju predmetnog krivičnog  djela. </span>
</p>
<p>&nbsp;</p>
<p>
<span class="span1">Na glavnom pretresu je naveo da je tačno da je učinio djelo koje mu je optužbom stavljeno na teret, te je prihvatio krivicu i krivično – pravnu odgovornost za počinjeno djelo. Pojasnio je  da je zajedno sa II i III optuženim, dana 20.marta 2014.godine, oko 22,00 časova, u mjestu zv. „Dodoši“, opština Cetinje, iako svjesan da je obijanje i provaljivanje u tuđi zatvoreni prostor i oduzimanje tuđih pokretnih stvari iz istog, u namjeri da njenim prisvajanjem sebi pribavi protivpravnu imovinsku korist u iznosu od preko 150,00 eura, zabranjeno, po prethodnom dogovoru i zajedno, sa istim voljno obio kuću, vlasništvo oštećene J. S. iz Podgorice, na način što je uz upotrebu fizičke sile, metalnim kliještima, kao podesnim sredstvom, polomio metalni držač na drvenoj škuri prozora prizemnog dijela kuće, nakon čega su on i V. R. kroz unutrašnji otvoreni prozor provalili u unutrašnjost objekta, te iz prostorije namijenjene za dnevni boravak, protivpravno oduzeli i pristvojili TV aparat marke „Philips“ vrijednosti u  iznosu od 200,00 eura; DVD aparat marke „Bira“ vrijednosti u iznosu od 10,00 eura i muzičku liniju marke „Panasonic“ vrijednosti u iznosu od 60,00 eura, sve prednje ukupne novčane vrijednosti u iznosu od 270,00 eura, koje stvari su potom iznijeli kroz isti prozor i potom sva trojica  smjestili naznačene protivpravno oduzete predmete u putničko motorno vozilo marke „Seat Leon“, vlasništvo optuženog V. R. koje je bilo parkirano u blizini kuće, nakon čega su se on  i optuženi  V. R. ponovo vratili do istog objekta, gdje je on uz upotrebu fizičke sile, metalnim kliještima, kao podesnim sredstvom polomio metalni držač  na drvenoj škuri balkonskih vrata na suprotnoj strani kuće, nakon čega su on i V. R. obili unutrašnja vrata i ponovo provalili u </span><span class="span1">unutrašnjost objekta, a kako u prostoriji nije bilo vrijednijih stvari, to su kroz ista vrata izašli iz objekta, gdje ih je čekao optuženi V. S. da bi se potom navedenim putničkim motornim vozilom, sva trojica odvezli u pravcu Cetinja, čime su za ukupnu vrijednost protivpravno oduzetih predmeta u iznosu od 270,00 eura, oštećenoj J. S. pričinili imovinsku štetu.</span>
</p>
<p>&nbsp;</p>
<p>
<span class="span1">Nakon što mu je predočena odbrana koju je iznio u prethodnom postupku, a u kojoj negira krivicu, naveo je da tu odbranu iznio sa razloga što se plašio reakcije svojih roditelja i sa razloga što je smatrao da će ih razočarati svojim postupcima, tako da je ostao pri odbrani koju je iznio na glavnom pretresu, jer je odlučio da kaže istinu. </span>
</p>
<p>&nbsp;</p>
<p>
<span class="span1">Optuženi V. R. je u svojoj odbrani iznijetoj kod zastupnika optužbe, cjelovito ponovljenoj na glavnom pretresu naveo da se dana 20.03.2014.godine, negdje oko 21, časova, sa svojim drugovima V. S. i V. V. odvezao sa svojim putničkim motornim vozilom marke „Seat Leon“, u selo Dodoši. Tom prilikom V. S. je sa sobom uzeo kliješta od armature, a tom prilikom su skinuli registarske tablice sa vozila, da ih nebi neko otkrio. U Dodoše je išao dva -  tri puta, a kako ide u lov, primijetio je jednu kuću, koja malo bolje izgleda pa su njih trojica riješili da je obiju. Kada su došli u mjesto Dodoši, napravili su nekoliko krugova kroz selo, i parkirali su se na jedan veći parking, koji je od predmetne kuće udaljen oko tridesetak metara. Tom  prilikom S. V. je ostao kod vozila, a on i V. V. koji je sa sobom  uzeo kliješta, otišli su do te kuće. Kada su prišli kući V. je sa kliještima prerezao metalni dio na škurama od prozora koji se nalazi u prizemlju kuće na visini od 1,5 metara, a onda su ušli kroz isti prozor u kuću. Pojasnio je da je škura bila potpuno zatvorena metalnim dijelom, a prozor nije bio potpuno zatvoren.  Ulaskom u kuću zateki su veći LCD televizor marke „Philips“, DVD uređaj marke „Bira“ i muzički stub marke „Panasonic“, koji su se nalazili u dnevnom boravku. Tom prilikom navedene stvari su iznijeli kroz isti prozor i telefonom su pozvali njihovog druga V. S. koji je auto dovezao do kuće i otvorio im gepek, a stvari su ubacili u gepek vozila. V. S. je ponovo auto vratio na parking nedaleko od ove kuće, gdje su se dogovorii da ih on čeka, a on i V. V. su se vratili do iste kuće i ponovo je V. V. predmetnim kliještima prerezao metalni dio na škurama od drugog prozora  koji se nalazio na suprotnoj strani kuće, i kroz tako otvoren prozor su ušli ponovo u kuću. Međutim, u toj prostoriji u kojoj su ušli nije bilo ništa od stvari, pa su kroz isti prozor izašli iz kuće. On i V. V. su se vratili kod vozila gdje ih je čekao V. S., a onda su se sva trojica vratii za Cetinje i tom prilikom je on upravljao vozilom. Navedene predmete su ostavili kod njega u garaži ,u stambenoj zgradi gdje živi. On je otišao kući, a V. S. i V. V. takođe. Poslije nekoliko dana ove  predmete je prodao licu K. D. vlasniku ugostiteljskog objekta „K.“, za novac u iznosu od 135,00 eura, a kasnije su njih trojica predmetni novac podijelili na po 45,00 eura. Pojasnio je da je on predmetne stvari ponudio na prodaju komšiji Lj. G. koji je kum K. D. pa je preko Lj. izvršena predmetna prodaja. Tom prilikom ni Lj. G. ni K. D. se nijesu interesovali odakle im ove stvari, a on im ništa u vezi toga nije pričao. Istakao je da mu je žao zbog onoga što se desilo, te da su to uradili čisto iz hira, jer nijedan od njih trojice nema potrebe da radi ovakve stvari. </span>
</p>
<p>
<span class="span1">Na glavnom pretresu je naveo da je tačno da je učinio djelo koje mu je stavljeno na teret, te da nije znao u čiju kuću ulazi. U završnoj riječi je prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Branilac II optuženog V. R. advokat R. B. iz Cetinja je u završnoj riječi zamolio sud da prilikom određivanja krivične sankcije bude blaži, te da se, shodno odredbi člana 45 stav 1 KZ CG, izvrši ublažavanje,  jer kod optuženog V. R. postoje osobito olakšavajuće okolnosti- da je to uradio na pragu sticanja punoljetstva, zbog nepromišljenosti, da je sada student na redovnim studijama i posebno da ni u jednom trenutku nije dovodio u pitanje jasno i potpuno priznanje da je izvršio predmetno krivično djelo. U ime porodice izrazio je kajanje i izvinio se oštećenoj, a naveo je da je otac optuženog V. M.  pokušao da stupi u kontakt sa oštećenim da bi joj saopštio izvinjavajuće navode. Ukazao je da je V. R. neosuđivan i da se iskreno nada da će ova inkriminisana radnja biti srećna u njegovom životu, u smislu da je više nikada ne ponovi,jer, kako je naveo, da je ovo nekažnjeno prošlo, niko ne bi znao kojim životnim pravcem bi se odvijao njegov život.</span>
</p>
<p>
<span class="span1">Optuženi V. S. je u svojoj odbrani datoj u prethodnom postupku, cjelovito ponovljenoj  na glavnom pretresu naveo da je stalno nastanjen u Cetinju u ulici Vojvode Boža, u kojoj živi zajedno sa roditeljima i mlađim bratom. Učenik je IV razreda Srednje ekonomske škole u Cetinju, a V. R. i V. V. su njegovi školski drugovi, a osim toga se privatno druže van škole. Istakao je da se iz hobija bavi lovom i ribolovom, i da je zbog toga u više navrata odlazio u selo Dodoši. Osim pomenutih drugara koje je naveo, druže se i sa njihovim školskim drugom P. P. koji ima ima kuću u selu Dodoši, i u nekoliko navrata su dolazili u P. kuću radi druženja. U jednoj od tih prilika vidjeli su u selu jednu kuću sa bazenom i pitali su P. čija je to kuća, pa im je on kazao da je to kuća udovice pok. D. J. kao i da je ulazio u tu kuću u kojoj ima dosta vrijednih stvari. On , V. R. i V. V. su se dogovorili da pođu u selo Dodoši radi ribolova. U istom razgovoru sjetili su se ove kuće, vlasništvo pok. J. D. i došli su na ideju da tu kuću obiju i pogledaju što ima u kući, a takođe su se dogovorili da V. V. uzme jedne makaze za metal ukoliko im zatrebaju za presjecanje katanca ili tome slično. Tom prilikom bilo je između 21,00. i 22,00 časova, u mjesto Dodoše pošli su sa vozilom marke “Seat Leon“, vlasništvo V. R. kojim je upravljao V. R. a kada su skrenuli sa magistrale zastavili su vozilo i sa njega su skinuli registarske tablice. U toku vožnje dogovorili su se da će on voziti, a da oni uđu u kuću i kada oni završe sa obijanjem kuće da ga pozovu telefonom kako bi on dovezao vozilo do kuće J.a radi ubacivanja predmeta koje budu uzeli, na što su pR. li R. i V. tako da je on nakon skidanja tablica preuzeo volan i vozio do mjesta Dodoši. Po dolasku u Dodoše, nekoliko minuta su kružili kroz selo, a kada su došli do lokacije zv. „Viganj“, koja je udaljena od kuće, vl. J. ne više od deset minuta, on je ostao kod vozila , dok su V. i R. pošli u pravcu kuće J. odnoseći sa sobom makaze, ali se on ne sjeća ko ih je od njih dvojice tada nosio. Poslije nekih dvadesetak minuta R. ga je pozvao telefonom i on je odvezao vozilo blizu kuće, vl. J. kada je R. iznio iz kuće jedan veliki televizor, a zatim su iz kuće iznijeli jedan DVD aparat i manju muzički liniju, pri čemu je u gepek vozila stavio </span><span class="span1">televizor, a njih dvojica ostale stvari. Zatim je vozilo ponovo odvezao na lokaciju zv. „Viganj“, gdje jesreo dva momka i pozdravio se sa njima, a zatim je sa njima otišao pješke do mosta koji je od „Vignja“ udajen preko 100 metara, gdje su ga već čekali R. i V. Njih petorica su razgovarali desetak minuta, a zatim su on, R. i V. došli do njihovog vozila i odvezli se u Cetinje, kojom prilikom je R. upravljao vozilom, a usput su ponovo stavili registarske tablice na vozilo.  Po dolasku u Cetinje, dovezli su se do R.ve garaže gdje su iznijeli iz vozila televizor, DVD i muzičku liniju, i ostavili u garažu. Koliko se sjeća, narednog dana ga je R. pozvao telefonom i rekao mu da je neki momak zainteresovan da kupi ove predmete, na što mu je on rekao da ih može prodati za iznos koji on odredi. Nije siguran da li mu je tog ili narednog dana R. dao 45,00 eura, kada je prodao predmetne aparate. Ne zna zašto je ovo napravio, ovo mu se prvi put desilo i neće se više ponoviti, a ovo su napravili iz čistog hira. </span>
</p>
<p>
<span class="span1">Na glavnom pretresu je, prihvatajući kriivcu i krivično – pravnu odgovornost za krivično djelo stavljeno mu na teret, dodao da nije znao u čiju kuću ulaze, odnosno da nije znao da ulaze u porodičnu kuću djevojke koju je poznavao. </span>
</p>
<p>&nbsp;</p>
<p>
<span class="span1">Sud je u cilju rasvjetljenja ove krivičnopravne stvari, u dokaznom postupku sproveo dokaze: saslušao oštećenu J. S. na saglasan predlog stranka umjesto neposrednog saslušanja pročitao iskaze svjedoka: K. D. Lj. G. G. M. i J. M. nalaz i mišljenje  sudskog vještaka ekonomsko – finansijske struke S. V. Kti.br. 2/14 od 24.05.2014.godine, izvršio uvid u potvrde Uprave policije Odjeljenje bezbjednosti Cetinje broj 67/02 od 01.04.2014.godine o privremeno oduzetim predmetima od K. D. kao i o vraćanju privremeno oduzetih predmeta oštećenoj J. S. fotodokumentaciju UP OB Cetinje , br.74/14 od 22.03.2014.godine , te pročitao  izvod Ministarstva pravde Crne Gore broj 0203/4221 od 22.07.2014. godine na ime optuženog V. V. izvod Ministarstva pravde Crne Gore broj 0203/4224 od 22.07.2014. godine na ime optuženog V. R. izvod Ministarstva pravde Crne Gore broj 0203/4226 od 22.07.2014. godine na ime optuženog V. S.</span>
</p>
<p>&nbsp;</p>
<p>
<span class="span1">Oštećena J. S. je u svom iskazu navela da je dana 22.03.2014.godine, telefonskim putem obavijestila ovlašćene policijske službenike Odjeljenja bezbjednosti u Cetinju, da je u selu Dodoši obijena njena porodična kuća, o čemu ju je prethodno obavijestio njen brat, koji je došao u njenu kuću i vidio da su vrata na istoj obijena. Istog dana kada je obavijestila policiju došla je u selo, u vrijeme kada su policijski službenici vršili uviđaj. Bila je veoma uznemirena ovim događajem, manje zbog materijalne štete koja joj je pričinjena, a mnogo više zbog osjećanja nesigurnosti i neprijatnosti zbog činjenice da su neka lica ulazila u njenu kuću. Iz kuće su tom prilikom odnijeli TV aparat LCD – plazma, marke „Philips“ većih dimenzija, koju je platila oko 750,00 eura, zatim muzičku liniju marke „Panasonic“ i DVD aparat marke „Bira“. Istakla je da je krađa izvršena na veoma drzak i bahat način. Kasnije je od svoje susjetke u selu saznala da je dva dana prije nego što je obavijestila policiju neko vozilo bilo sigurno pola sata parkirano ispred kapije od njene kuće, a zatim se raspitivala dalje i saznala o kojoj vrsti vozila se radi i saznala ko su lica koja su izvršila krađu. Istakla je da tom prilikom njih nije bilo samo trojica, već po njenim saznanjima je bilo njih pet. Saznala </span><span class="span1">je takođe da se oni nijesu krili tom prilikom,već da su sat vremena prije nego što su obili kuću kružili selom i slobodno se šetali noseći makaze, kojima su obili zaštitnu bravu na vratima. Misli da su oni od nekoga poslati i naučeni da ovo urade. Poznato joj je da sva trojica okrivljenih dolaze često u selo kod porodice P. Istakla je da su joj svi predmeti vraćeni. Pridružila se krivičnom gonjenju protiv okrivljenih, ne postavljajući imovinsko – pravni zahtjev. </span>
</p>
<p>
<span class="span1">Iz iskaza svjedoka G. M.  proizilazi  da je stalno nastanjen u Podgorici, a povremeno dolazi kod oca i majke koji stanuju u porodičnoj kući u mjestu Dodoši. Dana 20.03.2014.godine, nalazio se u mjestu Dodoši i bio je sa drugom i komšijom J. M. koji je takodje iz Dodoša. Dok su sjedjeli na terasi njihove kuće oko 22,00 časa vidjeli su da neko auto kruži po selu, nekoliko puta. On i J. M. su pošli malo da prošetaju po centru sela, kada su primijetili da se vozilo parkiralo u centru, tačnije na jedan veliki parking, kojeg mještani zovu „Viganj“. Kada su se primakli vidjeli su da se radi o p.m.v. marke „Seat Leon“, a nije obraćao pažnju na tablice, ali zna da je bilo sive boje, jer ga je obasjavala svjetlost jedne sijalice, koja se nalazila na prodavnici u blizini parkinga.  Iz vozila je izašao jedan momak, kojeg zna iz vidjenja, i zna da se zove S. V. iz Cetinja, a u vozilu je bio samo on. On i njegov komšija J. su prišli i pitali ga što radi, na šta im je S. odgovorio da su došli malo u lov, a kada su ga pitali sa kim je došao, odgovorio im je da je došao sa R. i V. te da su njih dvojica još u lovu, nakon čega su sva trojica pošli šetnjom prema mostu, gdje su zatekli R. za kojeg misli da se preziva V. i V. V. sa kojim je nekoliko puta bio u istom društvu. Pozdravili su se sa njima, popričali nekoliko minuta, a zatim su oni otišli. Dok su stajali na mostu sa njima neko od njih je podigao jedna malo veća kliješta, koja su se nalazila na skakaonici na mostu i uzeo ih sa sobom. Njih trojica su tada pošli prema svom vozilu, a on i J. M. su i dalje ostali na mostu. Osim kliješta nijesu imali druge predmete, niti pribor za ribolov. S. je najčešće dolazio u ribolov u Dodoše, V. je takodje dolazio u lov, a R. je gledao da dolazi u Dodoše, ali ga nikad nije vidio da je bio u ribolovu, a tom prilikom su bili odjeveni u trenerke, a ne za ribolov, odnosno nijesu imali opremu za ribolov, niti pribor za to. Nakon dva dana njegova drugarica N. I. mu je kazala da je obijena njihova kuća u selu, i da je iz kuće odnijet televizor. </span>
</p>
<p>
<span class="span1">Iz iskaza svjedoka J. M.  proizilazi  da je isti stalno nastanjen u Podgorici, da živi u porodičnoj kući zajedno sa roditeljima, a osim te kuće posjedujui porodičnu kuću u mjestu Dodoše. U Dodoše ide dosta često i to najčešće sa drugom G. M. koji takodje ima porodičnu kuću u tom selu. Misli da je bio 20.mart 2014.godine, kada se nalazio u večernjim časovima u selu Dodoši u društvu G. M. Negdje oko 22,00. časova on i M. su sjedjeli u verandi njegove porodične kuće, kada su na nekih 15 do 20 minuta primijetili da putem u njihovoj blizini nekoliko puta prolazi neko njima nepoznato vozilo, a imajući u vidu da je bio radni dan i da nije ljetnji period, kretanje tog vozila im je privuklo pažnju. Dodao je da se vozilo više puta kretalo od ulaza u selo, pa do mosta i nazad. Ubrzo M. i on su izašli iz M. verande i došlo su do lokacije koju nazivaju “Viganj“, odnosno gdje postoji improvizovani parking. Kad su došli  do „Vignja“ vidjeli su parkirano vozilo, a dok su prilazili iz vozila je izašao njemu </span><span class="span1">nepoznat momak, ali tog momka je poznavao G. M. medjutim, ne sjeća se imena momka. Što se tiče vozila vidjeli su njegov zadnji dio i siguran je da se radi o vozilu „Seat Leon“, sive boje, a na njemu nije bilo zadnje tablice.  G. M. je tada kratko razmijenio nekoliko uobičajenih rečenica sa tim momkom i njih trojica su potom zajedno pješice pošli do mosta koji je udaljen 150-200 metara od „Vignja“, gdje su na mostu u blizini skakaonice stojala još dva momka koja nije poznavao, ali je zaključio da su drugovi momka koji je došao sa njima.  Kada su im prišli, vidio je da se na drvenoj platformi skakaonice ,na udaljenosti od 1,5 do 2 metra od dvojice momaka nalaze metalna kliješta za sječenje žice. Obzirom da se razumije u alat, primijetio je i odmah da je dužina kliješta bila oko 40 – 50 cm, a misli da se sa njima može sjeći metal debljine prosječno prsta ruke. Koliko se sjeća momci su pominjali ribolov kao razlog svog dolaska u selo,ali mu je bilo čudno zašto su bili obučeni u trenerke i patike, odnosno ni jedan od njih nije imao na sebi neki uobičajeni dio odjeće za ribolov, niti je kod njih primijetio neki dio opreme ili alata za ribolov. Narednih 10 minuta su njih petorica stajali na mostu, kada je jedan od njih, koji je nižeg rasta, sa platforme uzeo kliješta i glasno rekao da će mu dobro doći za boks. Njih trojica su se zajedno udaljili u pravcu „Vignja“, a jedan momak je sa sobom odnio kliješta. Nakon nekoliko minuta vidjeli su da se iz sela udaljava vozilo za koje su pretpostavljali da se radi o vozilu trojice momaka, jer kada su se vratili prema „Vignju“ njihovog vozila više nije bilo na parkingu. Dva dana nakon toga majka G. M. im je kazala da je čula da je obijena kuća  J. S. ali se ne sjeća da je pominjala da je iz kuće nešto ukradeno. </span>
</p>
<p>
<span class="span1">Iz iskaza svjedoka Lj. G.  proizilazi da je isti stalno nastanjen u Cetinju, a prije pola godine u njegovom komšiluku je otvorio igraonicu V. R. kojeg poznaje od ranije iz vidjenja. Prije dva ili tri mjeseca R. mu je ispred njegove kuće ponudio, odnosno rekao da ima za prodaju jedan LCD televizor marke „LG“ ,veličine 32 inča, jednu mini muzičku liniju marke „Panasonik“ i DVD uredjaj marke „Bira“. Rekao mu je da su to stvari iz stana nekog njegovog prijatelja iz Holandije i da je tom njegovom prijatelju hitno potreban novac, i da ih zato prodaje ,za iznos od 150,00 eura. Kako mu te stvari nijesu bile potrebne, predložio je da ih kupi njegov kum K. D. kojem je prenio sve što mu je rekao V. R. i u vezi porijekla stvari, pa je K. D. pR.o da kupi za iznos od 150,00 eura. Navedene uredjaje je preuzeo iz garaže V. R. u naselju „Jusovača“ i tačnije on i R. su ih smjestili u vozilo, vl. K. D. nakon čega je K. platio V. R. iznos od 150,00 eura. Decidno je tvrdio da je pitao V. R. da li su te stvari ukradene i to više puta, a ovaj mu je odgovorio i kleo se da su uredjaji od njegovog druga iz Holandije, čije ime nije pominjao, a garantovao mu je da nijesu ukradene. Nakon pet-šest dana V. R. mu je nudio na prodaju još jedan LCD televizor za iznos od 200,00 eura, ali televizor nije vidio, i rekao mu je da za televizor ne može garantovati da je legalan kao što je garantovao za prve uredjaje. Smatrao je da su uredjaji legalnim putem pribavljeni i iz tog razloga je preporučio K. D. da ih kupi. </span>
</p>
<p>
<span class="span1">Iz iskaza svjedoka K. D.  proizilazi da je isti kum sa Lj. G. a V. R. poznaje manje od godinu dana, a upoznao ga je kada je sa Lj. G. počeo da ide kod njega u klub u kojem drži video igrice. Krajem marta mjeseca 2014.godine u razgovoru sa kumom </span><span class="span1">Lj. G. saznao je da V. R. nudi na prodaju jedan televizor LCD i DVD aparat i manju muzičku liniju, za koje stvari mu je Lj.  rekao, a kasnije mu je u razgovoru to potvrdio i V. R. da su te stvari iz stana nekog njegovog druga iz Holandije, koji renovira stan i koji je htio da rasproda stvari. Istom prilikom G. mu je predložio da ukoliko mu se svidjaju, a cijena nije velika, da kupi te stvari, a ako mu se svide da ih otkupi za 150,00 eura. Nakon toga on i Gajo su se zajedno odvezli do stambene zgrade preko puta Elektrodistribucije, te je on ostao u svom vozilu , dok se G.  udaljio prema stambenoj zgradi. Poslije kraćeg vremena do njegovog vozila su došli G. i V. R. noseći u rukama televizor, DVD aparat i manju muzičku liniju. R. je za televizor zatražio 150,00 eura, a da se za DVD i muzičku liniju dogovore, medjutim, on je rekao da neće po toj cijeni otkupiti taj televizor, jer je novi ...0,00 eura, pa je nakon premišljanja V. pR.o da mu sve tri stvari proda za 150,00 eura. Dodao je da nije mogao da posumnja da su aparati ukradeni, jer porodica V. R. po njegovoj procjeni je dobro materijalno obezbijedjena, a zna da dosta ljudi kad su im potrebne pare prodaju stvari po veoma niskim cijenama, pa je skoro kupio i laptop za 100,00 eura od druga, a isti nije ukraden. V. R. je rekao Lj. G. da stvari nijesu ukradene, a njemu je tvrdio da su stvari vlasništvo nekog njegovog druga, tako da nije mogao znati da su iste ukradene.  </span>
</p>
<p>
<span class="span1">Iz nalaza i mišljenja sudskog vještaka ekonomsko – finansijske struke S. V. proizilazi da je na dan izvršenja krivičnog djela 20.03.2014.godine, novčana vrijednost otuđenih predmeta iznosila: TV aparata marke „Philips“ u rasponu od  200,00 eura do 250,00 eura, DVD aparata marke „Bira“ 10,00 eura i muzičke linije, marke „Panasonic“  u rasponu od 60,00 eura do100,00 eura. Zaključila je da je ukupna novčana vrijednost otuđenih predmeta iznosila između 270,00 eura – 360,00 eura. </span>
</p>
<p>
<span class="span1">Iz potvrde Uprave policije Odjeljenje bezbjednosti Cetinje broj 6702 od 01.04.2014.godine o privremeno oduzetim predmetima, proizilazi da je ovlašćeni policijski službenik od lica Duška Kaluđerovića, privremeno oduzeo sljedeće predmete: 1. Televizor marke „Philips“ ser.br. FE3T0823183653, crne boje, 2. DVD marke „Bira“ model bir dvd – 245 crne boje i 3. Muzička linija „Panasonic“ ser.br. ML0CA001438, crne boje. </span>
</p>
<p>&nbsp;</p>
<p>
<span class="span1">Iz potvrde Uprave policije - Odjeljenje bezbjednosit Cetinje, o vraćanju privremeno oduzetih predmeta, broj 67/02 od 01.04.2014.godine, proizilazi da je J. S. izvršeno vraćanje sljedećih predmeta: 1. Televizora marke „Philips“ ser.br. FE3T0823183653 crne boje, 2. DVD marke „Bira“ model bir dvd – 245 crne boje i 3. Muzičke linije „Panasonic“ ser.br. ML0CA001438, crne boje.</span>
</p>
<p>&nbsp;</p>
<p>
<span class="span2">U fotodokumentaciji Uprave policije Odjeljenje bezbjednosti Cetinje broj 74/14 od 22.03.2014.godine, prikazana je porodična kuća J. S. locirana u mjestu Dodoši,opština Cetinje,i to izgled prednje strane porodične kuće i zadnje strane ,kao i desne bočne i lijeve bočne strane.Nadalje je prikazan izgled kapije koja vodi ka prednjoj strani porodične kuće ,izgled terase koja vodi ka dnevnom boravku u </span><span class="span2">spavaćoj sobi ,toaletu,koji je fotografisan iz više pravaca.Iz fotodokumentacije su vidljiva oštećenja na ulaznim vratima spavaće sobe ,tj.oštećenja na metalnom držaču drvenih škuri ulaznih vrata spavaće sobe ,lijevom štoku,dat je prikaz desnog štoka i metalnog držača drvenih škura na ulaznim vratima spavaće sobe. Fotodokumentaciju čini i prikaz ulaznih vrata spavaće sobe koja su fotografisana u pravcu lokalnog puta i iz unutrašnjosti prostorije,brave na ulaznim vratima spavaće sobe na kojoj nije bilo tragova oštećenja,izgled štoka ulaznih vrata na kojem takođe nije bilo tragova oštećenja,izgled same unutrašnjosti spavaće sobe,zatečeni dio od drvenih škuri na stepeništu koje vodi ka prizemlju,izgled drvenih škuri prozora  ,drvene palice na tlu i čekića ,kao i oštećenja na metalnom dijelu od škure na  prozoru na drugoj spavaćoj sobi .Primjećuje se da na lijevom i desnom krilu prozora nije bilo tragova oštećenja ,s tim što su na prozoru lijevog krila pronađeni tragovi papilarnih linija .Prikazana je i drvena palica na tlu terase u neposrednoj blizini prozora druge spavaće sobe, čekić. Što se tiče drvenih škuri ulaznih vrata prostorije dnevnog boravka ,te brave  na istima štoku nijesu vidljivi tragovi oštećenja,dok se iz prikazane unutrašnjosti dnevnog boravka vidi i mjesto sa kojeg su odneseni TV aparat i DVD uredjaj.Vidljivo je da na bravi ulaznih vrata druge spavaće sobe nema oštećenja ,kao ni na štoku, ni u unutrašnjosti iste .Iz prikazane unutrašnjosti porodične kuće  zaključuje se da u prostoriji dnevnog boravka  postoji otvor koji vodi ka ostavi porodiče kuće,na čijiem su prozoru,odn.škuri prozora ,na metalnom dijelu vidljiva oštećenja. Dakle,iz priložene fotodokumentacije jasno se vidi način prisilnog djelovanja na drvenoj škuri prozora prizemnog dijela kuće i metalnom držaču na drvenoj škuri balkonskih vrata na suprotnoj strani kuće .</span>
</p>
<p>&nbsp;</p>
<p>
<span class="span1">Iz izvoda Ministarstva pravde Crne Gore broj 0203/4221 od 22.07.2014.godine ,na ime optuženog V. V. proizilazi da isti nije osuđivan.</span>
</p>
<p>&nbsp;</p>
<p>
<span class="span1">Iz izvoda Ministarstva pravde Crne Gore broj 0203/4224 od 22.07.2014.godine, na ime optuženog V. R. proizilazi da isti nije osuđivan.</span>
</p>
<p>&nbsp;</p>
<p>
<span class="span1">Iz  izvoda Ministarstva pravde Crne Gore broj 0203/4226 od 22.07.2014.godine,na ime optuženog V. S. proizilazi da je istom odlukom Osnovnog suda u Cetinju Km.br, 13/10,koja je postala pravosnažna dana 24.12.2010.godine  zbog krivičnog djela ugrožavanje javnog saobaćaja iz člana 339 stav 1 Krivičnog zakonika izrečena vaspitna mjera – pojačan nadzor od strane organa starateljstva.</span>
</p>
<p>&nbsp;</p>
<p>
<span class="span1">Nakon savjesne i brižljive ocjene svih dokaza zasebno, te njihovim dovođenjem u međusobnu vezu, sud je našao da su potkrijepljeni navodi optužnice da su okrivljeni, dana 20.marta 2014.godine, oko 22,00 časova, u mjesto zv. „Dodoši“, opština Cetinje, iako svjesni da je obijanje i provaljivanje u tuđi zatvoreni prostor i oduzimanje tuđih pokretnih stvari iz istog, u namjeri da njenim prisvajanjem sebi pribave protivpravnu imovinsku korist u iznosu od preko 150,00 eura, zabranjeno, po prethodnom dogovoru i zajedno, voljno obili kuću vlasništvo oštećene J. S. iz Podgorice, na način što je optuženi V. V. uz upotrebu fizičke sile, metalnim kliještima, </span><span class="span1">kao podesnim sredstvom, polomio metalni držač na drvenoj škuri prozora prizemnog dijela kuće, nakon čega su optuženi V. V. i V. R. kroz unutrašnji otvoreni prozor provalili u unutrašnjost objekta, te iz prostorije namijenjene za dnevni boravak, protivpravno oduzeli i pristvojili TV aparat marke „Philips“ ,vrijednosti u  iznosu od 200,00 eura; DVD aparat marke „Bira“ ,vrijednosti u iznosu od 10,00 eura i muzičku liniju marke „Panasonic“ ,vrijednosti u iznosu od 60,00 eura, sve prednje ukupne novčane vrijednosti u iznosu od 270,00 eura, koje stvari su potom iznijeli kroz isti prozor i potom sva trojica optuženih  smjestili naznačene protivpravno oduzete predmete u putničko motorno vozilo marke „Seat Leon“, vlasništvo optuženog V. R., koje je bilo parkirano u blizini kuće, nakon čega su se optuženi V. V. i optuženi V. R. ponovo vratili do istog objekta, gdje je optuženi V. V. uz upotrebu fizičke sile, metalnim kliještima, kao podesnim sredstvom polomio metalni držač  na drvenoj škuri balkonskih vrata na suprotnoj strani kuće, nakon čega su optuženi V. V. i V. R. obili unutrašnja vrata i ponovo provalili u unutrašnjost objekta, a kako u prostoriji nije bilo vrijednijih stvari, to su kroz ista vrata izašli iz objekta, gdje ih je čekao optuženi V. S. da bi se potom navedenim putničkim motornim vozilom, sva trojica optuženih odvezli u pravcu Cetinja, čime su za ukupnu vrijednost protivpravno oduzetih predmeta u iznosu od 270,00 eura, oštećenoj J. S. pričinili imovinsku štetu.</span>
</p>
<p>&nbsp;</p>
<p>
<span class="span1">U ovakvim se radnjama optuženih koje se sastoje u obijanju porodične kuće oštećene ,i provaljivanjem u istu sa jasnom i očiglednom namjerom da ovim inkriminisanim radnjama pribave sebi protivpravnu imovinsku korist, preko 150,00 eura, te u nastupjelim posledicama koje se ogledaju u činjenici da su nad oduzetim stvarima zasnovali državinu stiču sva subjektivna i objektivna obilježja bića krivičnog djela u pitanju, pri čemu je Sud odredjujući subjektivni odnos optuženih prema izvršenom krivičnom djelu utvrdio umišljaj, jer su bili svjesni svog djela  i svih njegovih obilježja i htjeli su njegovo izvršenje što su priznali i prihvatili krivicu i krivičnopravnu odgovornost za počinjeno krivično djelo.</span>
</p>
<p>
<span class="span1">Kako su optuženi V. V. i V. R.  uzeli neposredno učešće u samoj radnji izvršenja krivičnog djela u pitanju , dok je opt. V. S. ostvarujući zajedničku odluku drugom radnjom, s umišljajem bitno doprinio izvršenju ovog krivičnog djela, kojom prilikom su postupali  umišljajno po izričitom sporazumu koji je prethodio samom dogadjaju, da se zaključiti da su optuženi djelovali kao saizvršioci (saglasno čl.23.st.2.Krivičnog zakonika Crne Gore).</span>
</p>
<li>
<span class="span3">Navedeno, činjeneno stanje sud je  utvrdio   dovođenjem u vezu iskaza oštećene J. S. svjedoka K. D. Lj. G. G. M. J. M. koji su sudu vjerodostojno prenjeli činjenice koje su njima poznate,a koje se dovode u vezu sa radnjama koje su preduzete od optuženih, u sklopu sa priloženim pisanim dokazima -potvrdama Uprave policije, Odjeljenje bezbjednosti Cetinje, broj 67/02 od 01.04.2014.godine o privremeno oduzetim predmetima od K. D. kao  i o vraćanju privremeno oduzetih predmeta oštećenoj J. S. fotodokumentacijom UP OB Cetinje , br.74/14 od 22.03.2014.godine kojima je sud poklonio punu vjeru , nalazom i mišljenjem sudskog vještaka ekonomsko finansijeske struke iz kojeg se utvrđuje vrijednost protivpravno oduzetih predmeta,a kojem nalazu je sud takođe poklonio punu vjeru ,a ovo kod činjenice da </span><span class="span3">je uradjen poštovanjem pravila nauke i struke, te dovođenjem tako dobijenih dokaza u vezu sa odbranama optuženih ,tj. njihovim potpunim i jasnim priznanjem i prihvatanjem krivice i krivičnopravne odgovornosti za počinjeno djelo. </span>
</li>
<p>&nbsp;</p>
<p>
<span class="span1">Sud je priznanja optuženih prihvatio ocijenivši ista kao tačna, vjerodostojna i slobodno data, a ovo kod činjenice da su se isti izjasnili na sve okolnosti konkretnog slučaja, čija izjašnjenja korespondiraju sa provedenim dokazima. Sud nije imao razloga da posumnja u istinitost priznanja i sa razloga što su isti do detalja pojasnili radnje koje su prethodile izvršenju krivičnog djela u pitanju,sam način izvršenja i napuštanje mjesta na kojem su počinili isto. Takođe, u prilog njihovom kazivanju govore i iskazi svjedoka , koji su se izjasnili o tome da su optužene vidjeli kritične večeri i lično ,a i kako prave autom krugove po selu, što im je bilo čudno, te da su, iako govoreći da su došli radi ribolova, isti pri sebi samo imali metalna kliješta i trenerke, kao nepodesne predmete za ribolov. O činjenici da su zaista otuđili predmetne stvari i da su nad istim zasnovali državinu ukazuje i to da su Lj. G. i K. D. potvrdili da je V. R. prvo Lj. G. ponudio na prodaju ove predmete, koji ga je povezao sa K. koji je otkupio ove predmete od V.a za iznos od 150,00 eura, a koje stvari su ovlašćeni policijski službenici  kasnije i oduzeli od K. D. pri tom sačinjavajući potvrdu o privremeno oduzetim predmetima, a koje stvari je oštećena navela kao otuđene, pa su su joj kasnije i vraćene o čemu svjedoči potvrda o vraćanju privremeno oduzetih predmeta, u kom se dijelu takođe odbrana optuženih poklapa sa provedenim dokazima, odnosno, iste nijesu kolizionog karaktera, sa  sprovedenim dokazima. Način obijanja i provaljivanja poklapa se i sa oštećenjima na</span><span class="span2"> drvenoj škuri prozora prizemnog dijela kuće i metalnom držaču na drvenoj škuri balkonskih vrata na suprotnoj strani kuće </span><span class="span1"> koja su prikazana u priloženoj fotodokumentaciji .</span>
</p>
<p>&nbsp;</p>
<p>
<span class="span1">Sud je prihvatio odbranu I optuženog V. V. datu na glavnom pretresu, kojom je opovrgnuo svoju odbranu koju je iznio kod zastupnika optužbe ,u kojoj je negirao bilo kakvo ucešće u izvršenju krivičnog djela u pitanju,obzirom da je priznao da je zajedno sa optuženim V. R. i V. S. počinio predmetno krivično djelo,i prihvatio krivicu i krivičnopravnu odgovornost , budući da je ista kompatibilna ostalim sprovedenim dokazima, kao i odbranama V. R. i V. S., koji su se decidno i jasno izjasnili da je sa njima predmetne prilike bio V. V. Naime,optuženi je kao razlog svog drugačijeg kazivanja kod zastupnika optužbe naveo strah od osude roditelja zbog preduzetih protivpravnih radnji,i iz razloga što je ipak želio saopštiti istinu, tj. po mišljenju suda optuženi je kao zdravorazumna osoba očigledno shvatio da njegovo negiranje nije od značaja u datom slučaju , posebno što su opt. V. jasno naveli koje je radnje opt. V. preduzeo ,što se potvrdjuje i iz fotodokumentacije sačinjene od strane UP OB Cetinje,u kojoj je dat detaljan prikaz svih oštećenja na objektu oštećene koja su nastala kao posledica obijanja, a i iskazi svjedoka takodje nedvosmisleno ukazuju da je kritične prilike upravo V. bio u društvu sa V.  u selu Dodoši.</span>
</p>
<p>&nbsp;</p>
<p>
<span class="span1">Dakle, u nedostatku elemenata koji bi umanjili ili isključili sposobnost optuženih  da shvate značaj svojih postupaka i da njima upravljaju, sud ih  nalazi krivično odgovornim i oglašava krivim.</span>
</p>
<p>
<span class="span1">Prilikom utvrdjivanja vrste i visine kazne koju će sud izreći optuženim cijenjene su okolnosti iz čl. 42. KZCG, pa je Sud od olakšavajućih okolnosti na strani optuženog V. V. našao da se radi o osobi ranijeg neporočnog načina života,što je potvrdjeno izvodom iz kaznene evidencije na njegovo ime,da su oduzete stvari vraćene oštećenoj, dok otežavajućih okolnosti van bitnih obilježja krivičnog djela u pitanju na njegovoj strani nije bilo,a od olakšavajućih okolnosti na strani opt. V. R.  sud je našao da se radi o osobi ranije neporočnog načina života kako to proizilazi iz izvoda iz kaznene evidencije na njegovo ime, da su oduzete stvari vraćene oštećenoj, dok otežavajućih okolnosti van bitnih obilježja krivičnog djela u pitanju na njegovoj strani nije bilo, i na strani opt. V. S. sud je od olakšavajućih okolnosti cijenio da se radi o mladoj osobi ,da su oduzete stvari vraćene oštećenoj, dok otežavajućih okolnosti van bitnih obilježja krivičnog djela u pitanju na njegovoj strani nije bilo , obzirom da iz izvoda iz kaznene evidencije na njegovo ime proizilazi da je istom kao maloljetnom počiniocu odlukom Osnovnog suda u Cetinju Km.br, 13/10,koja je postala pravosnažna dana 24.12.2010.godine  zbog krivičnog djela ugrožavanje javnog saobaćaja iz člana 339 stav 1 Krivičnog zakonika izrečena vaspitna mjera – pojačan nadzor od strane organa starateljstva.</span>
</p>
<p>
<span class="span1">Sud je smatrajući ove olakšavajuće okolnosti kao naročito olakšavajuće na strani svih optuženih,a posebno cijeneći priznanje istih koje je zaista doprinjelu bržem rasvjetljavanju date krivičnopravne stvari i nije vodilo odugovlačenju postupka, primijenio institut ublažavanja kazne propisan čl. 45 st.1. tačka 3. KZ CG i 46 st.1. tačka 4 KZ CG i istim izrekao kaznu  zatvora u trajanju od  po 3 mjeseca  ispod zakonskog minimuma od jedne godine.</span>
</p>
<p>
<span class="span1">Dakle,  Sud je uvjerenja da će se u konkretnom slučaju i sa ovako ublaženom kaznom kao u izreci presude postići svrha kažnjavanja predvidjena čl. 32. KZ CG. </span>
</p>
<p>
<span class="span1">Obzirom na utvrđenu krivicu, sud je optužene, shodno čl. 226-229 ZKP-a, obavezao da na ime troškova krivičnog postupka u korist budžeta Crne Gore u roku od 15 dana po pravosnažnosti presude pod prijetnjom prinudnog izvršenja  solidarno uplate iznos od 49,50 eura, koji iznos troškova se odnosi na dati nalaz i mišljenje vještaka ekonomsko – finansijske struke S. V. te na ime paušala iznos od po ...,00 eura, kao dijela troškova krivičnog postupka, srazmjernog trajanju i složenošću postupka, te imovnim prilikama optuženih. </span>
</p>
<p>&nbsp;</p>
<p>
<span class="span1">Sa iznijetog, a primjenom člana 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">dana 07.10.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar: </span><span class="span1"></span><span class="span1"></span><span class="span1">                                                                      S U D I J A</span>
</p>
<p>
<span class="span1"> Aleksandra Martinović </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                Marija Ćupić</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 15 ( petnaest ) dana,</span>
</p>
<p>
<span class="span1">od dana dostavljanja ovjerenog prepisa ove </span>
</p>
<p>
<span class="span1">presude Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
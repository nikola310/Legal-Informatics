<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.75in 0.49930555in 1.0in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p6{text-indent:0.5in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>											K. br. 253/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Zorice Šćekić, rješavajući po optužnom predlogu Osnovnog državnog tužioca u Bijelom Polju, Kt. br. 838/09 od 09.04.2010. godine,   podnijetom protiv okrivljene B.J., iz Bijelog Polja, zbog krivičnog djela kradja iz čl. 239 st. 1 Krivičnog zakonika, nakon održanog glavnog i javnog pretresa, u prisustvu okrivljene B.J. i predstavnika oštećene E. iz Bijelog Polja, M.M.a, a u odsustvu uredno obaviještenog ODT-a iz Bijelog Polja, donio je i javno objavio, dana 02.06.2010. godine</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">	</span><span>Okrivljena  </span><span class="s1">B.J.A, </span><span>JMBG ...., od oca S. i majke M., rodjene  G., rodjene .... godine u Bijelom Polju, sa prebivalištem  u mjestu G., opština Bijelo Polje, penzionerka, majka troje djece, završila osnovnu školu, lošeg imovnog stanja, neosudjivana</span>
</p>
<p class="p1"></p>
<p class="p3">
<span class="s1">K r i v a   j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	U periodu od 06.09.2009. godine do 06.12.2009. godine u mjestu G., opština Bijelo Polje, neovlašćeno vršila potrošnju električne energije, na način što je svoj pomoćni objekat - štalu, direktno priključila na niskonaponsku mrežu kablom presjeka 2 x 1,5 mm2, bez brojila, na čijem kraju je instalirala sijalicu, tako da se nije registrovala potrošnja električne energije i time sebi, a na štetu E. Bijelo Polje, pribavila protivpravnu imovinsku korist u iznosu od 206,84 €, </span>
</p>
<p class="p1"></p>
<p class="p1">
<span>	-čime je izvršila krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p4">
<span>-pa joj sud, primjenom citiranih zakonskih propisa, te čl. 2, 4, 5, 13, 15, 32, 36, 52,53,54 Krivičnog zakonika CG i čl. 199 st. 2, 202 i 212 st. 2 i 364 ZKP CG,  </span><span class="s1">i z r i č e</span>
</p>
<p class="p1"></p>
<p class="p1"></p>
<p class="p3">
<span class="s1">USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom joj utvrdjuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako u roku od jedne godine ne učini novo krivično djelo.</span>
</p>
<p class="p1"></p>
<p class="p1">
<span>	Okrivljena se obavezuje da ovom sudu na ime paušala plati iznos od 30,00 /trideseteura/, a na ime troškova krivičnog postupka iznos od 55,00 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p4"></p>
<p class="p4">
<span>Okrivljena se obavezuje da oštećenoj »E.i« u B.Polju, na ime neovlašćene potrošnje električne energije isplati iznos od 206,84 €,  u roku od 15 dana po pravosnažnosti presude, a za preostali dio imovinsko-pravnog zahtjeva, oštećena E.a iz Bijelog Polja,  upućuje se na parnični postupak.  </span>
</p>
<p class="p1"></p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 838/09 od 09.04.2010.  godine optužena je B.J.a, da je izvršila krivično djelo kradja iz čl. 239 st. 1 Krivičnog zakonika, stim što je sud promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p1"></p>
<p class="p1">
<span>	Glavni pretres je održan u prisustvu okrivljene B.J. i predstavnika oštećene E. iz Bijelog Polja, M.M.a, koji se u završnoj riječi pridružio krivičnom gonjenju protiv okrivljene  i istakao imovinsko-pravni zahtjev u iznosu od 743,73 €, a u odsustvu uredno obaviještenog ODT-a iz Bijelog Polja, shodno čl.453 ZKP-a CG. </span>
</p>
<p class="p1"></p>
<p class="p1">
<span>	Okrivljena B.J.a, u svojoj odbrani je istakla da nije oštetila E.u Bijelo Polje u iznosu kako je navedeno u optužnom predlogu , te da njen dug prema njima iznosi preko 2.000,00 eura, a da je neovlašćeno koristila električnu energiju dug, sigurno nebi bio toliki. Dalje je istakla da je tačno da je zatečena od radnika E. u decembru mjesecu 2009.godine kako u štali neovlašćeno koristi električnu energiju sa stuba a mimo brojila , ovo je uradila zato što je tih dana porodičnu kuću oblagala stiroporom i na taj način zatvorila utičnicu u koju je priključivala kabal koji je vodio do štale gdje ima jedno sijalično mjesto, a električnu energiju je neovlašćeno koristila tri noći.   </span>
</p>
<p class="p1"></p>
<p class="p5">
<span>	U završnoj riječi okrivljena B.J.a je izjavila da se osjeća krivom sa razloga što nije trebala da se priključi na električnu mrežu kako su našli radnici E. Bijelo Polje, ali smatra da nije oštetila E.u Bijelo Polje u iznosu kako je navedeno u optužnom predlogu. Ukoliko sud utvrdi krivicu na njenoj strani moli isti da je što blaže kazni. </span>
</p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke S.M.a i N.V.a, pročitao zapisnik o kontroli mjernog mjesta br.1469 od 06.12.2009. godine, obračun o neovlašćenoj potrošnji električne energije br. 6447 od 07.12.2009. godine, nalaz i mišljenje vještaka dipl.ing. elektro struke  R.G.od 25.03.2010. godine i izvršio uvid u izvod iz kaznene evidencije na ime okrivljene. Drugih predloga za dopunu dokaznog postupka nije bilo.  </span>
</p>
<p class="p6">
<span> Cijeneći odbranu okrivljene i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo kradje za koje je kriva.</span>
</p>
<p class="p1">
<span>	</span>
</p>
<p class="p1">
<span>	Sud je odbranu okrivljene cijenio kao priznanje krivičnog djela stavljenog joj na teret, a navode iz odbrane okrivljene da je ista električnu energiju neovlašćeno koristila samo tri noći je ocijenio kao neosnovane, sračunate na umanjenje,  ili pak izbjegavanje krivične odgovornosti. Naime, iz iskaza svjedoka, N.V.a i S.M.a, koje je sud u potpunosti prihvatio kao jasne i objektivne, utvrđeno je da su isti u svojstvu ovlašćenih radnika E. vršili kontrolu mjernih mjesta u mjestu G., opština Bijelo Polje kojom prilikom su ustanovili da je okrivljena svoj pomoćni objekat - štalu, direktno priključila na niskonaponsku mrežu kablom presjeka 2 x 1,5 mm2, bez brojila, na čijem kraju je instalirala utičnicu, iz utičnice provela kabal u pomoćni objekat – štalu gdje je instalirala sijalicu, tako da se nije registrovala potrošnja električne energije. Stim  što su dalju isporuku električne energije obustavili na način što su kablo isključili, o čemu su sačinili zapisnik o kontroli mjernog mjesta br.  1439 od 06.12.2009. godine koji zapisnik je okrivljena potpisala.  Ovakvi navodi iz iskaza svjedoka u potpunosti su potvrđeni sadržinom pismenog dokaza – zapisnika o kontroli mjernog mjesta br. 1439 od 06.12.2009.godine, gdje se potvrđuje da se okrivljena neovlašćeno mimo brojila priključila na električnu mrežu kablom navedenog presjeka. Sud je sadržinu ovog dokaza u potpunosti prihvatio jer je ista saglasna sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>Sud je cijenio, ali nije prihvatio, obračun neovlašćene potrošnje električne energije, sačinjen od strane oštećene »E.« u B.Polju, jer je prihvatio nalaz i mišljenje vještaka elektro-struke R.G.od 28.03.2010.godine, u dijelu u kojem je dala obračun neovlašćeno potrošene električne energije za period od tri mjeseca, to jest za period od od 06.09.2009. godine do 06.12.2009. godine, koji iznosi 206,84 €, eura. Nalaz vještaka u ovom dijelu sud je prihvatio kao stručan i objektivan , dat po osnovu činjenica konstatovanih na zapisniku E. B.Polje o kontroli mjernog mjesta br. 1469 od 06.12.2009. godine i po osnovu Pravila o snadbijevanju električnom energijom Sl.list CG br. 13/05 i br. 54/09. </span>
</p>
<p class="p4"></p>
<p class="p1">
<span> 	Naime, shodno odredbama člana 26 st.2 Pravila za snabdjevanje elektičnom energijom okrivljenoj je stavljeno na teret da je u periodu od 06.12.2008. godine do 06.12.2009. godine , vršila neovlašćenu potrošnju električne energije, i na taj način  izvršila kradju iste, u iznosu od 743,73 €. Medjutim čl.62 Pravila o snabdijevanju električnom energijom je propisano da stupanjem na snagu tih pravila prestaju da važe Pravila o snabdijevanju električnom energijom „Sl.list RCG“ br.13/05, osim člana 26 koji će se primjenjivati do donošenja metodologije obračuna neovlašćeno utrošene el.energije. Pomenuti čl.26 će se i dalje primjenjivati samo u pogledu metodologije obračuna neovlašćeno utrošene električne energije, ne i u pogledu vremenskog perioda obračuna, što jasno proizilazi iz prelaznih i završnih odredaba, tačnije člana 62 važećih Pravila o snabdijevanju el.energijom, pa je  ovaj sud našao  da treba primjeniti čl.59 st.3 Pravila o snabdijevanju (Sl.list CG, br.54/09), koji propisuje najduži vremenski period od 3 mjeseca, te je promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p4"></p>
<p class="p4">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljena svoj pomoćni objekat - štalu, direktno priključila na niskonaponsku mrežu kablom presjeka 2 x 1,5 mm2, bez brojila, na čijem kraju je instalirala sijalicu, tako da se nije registrovala potrošnja električne energije i time sebi, a na štetu E. Bijelo Polje, pribavila protivpravnu imovinsku korist u iznosu od 206,84€.Okrivljena je na opisani način izvršila krivično djelo stavljeno joj na teret javnom optužbom i za isto je kriva. Tako,  prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljena ostvarila elemente bića krivičnog djela u pitanju. Naime, umišljaj okrivljene bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne energije, okrivljenoj je stavljeno na teret da je u periodu od  06.09.2009.g. do 06.12.2009.godine, vršila neovlašćenu potrošnju električne energije, i na taj način  izvršila kradju iste, u iznosu od 206,84. Za  učinioca ovog  krivičnog  djela  kradje predvidjena je novčana kazna ili kazna zatvora do 3 godine. </span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljene kao olakšavajuće okolnosti našao: da se radi  porodičnoj osobi,  majci troje djece, priznanje izvršenog krivičnog djela,  a posebno okolnost da nije osudjivana, što govori da se radi o licu koje nije sklono izvršenju krivičnih djela. Imajući u vidu olakšavajuće okolnosti a u odsustvu otežavajućih sud je okrivljenoj utvrdio kaznu zatvora  u trajanju od tri mjeseca i istovremeno odredio da se ista neće izvršiti ukoliko u roku od  godine dana ne učini novo krivično djelo. Sud je okrivljenoj izrekao uslovnu osudu shodno čl.52,53,54 Krivičnog zakonika Crne Gore, pa je mišljenja da će se samom prijetnjom dovoljno uticati  na okrivljenu da ubuduće ne vrši krivična djela, te bi se na taj način ostvarila svrha kažnjavanja iz čl. 32 Krivičnog zakonika CG. Okrivljenoj  je ukazano na značaj uslovne osude i mogućnost njenog opoziva. </span>
</p>
<p class="p1">
<span>	</span>
</p>
<p class="p4">
<span>Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 55,00€.</span>
</p>
<p class="p1"></p>
<p class="p4">
<span>Shodno čl. 212 ZKP, okrivljeni je obavezan da nadoknadi pričinjenu štetu »E.i« na ime neovlašćene potrošnje električne energije u iznosu od 206,84 eura, a za preostali dio imovinsko-pravnog zahtjeva, oštećena E.a iz Bijelog Polja,  je upućena na parnični postupak</span>
</p>
<p class="p1"></p>
<p class="p4">
<span>Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p2">
<span>Dana 02.06.2010. godine</span>
</p>
<p class="p2"></p>
<p class="p1"></p>
<p class="p1">
<span>ZAPISNIČAR,						                  S U D I J A,</span>
</p>
<p class="p1">
<span>Zorica Šćekić,s.r.  					                       Svetlana Načić,s.r.  </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1">
<span>	</span>
</p>
<p class="p1">
<span>						              </span>
</p>
<p class="p7"></p>


</body>
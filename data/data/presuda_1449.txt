<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.54/11.</span>
</p>
<p class="p1"></p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optuženom predlogu Osnovnog Državnog Tužilaštva iz Rožaja Kt.br.57/11. od 25. marta 2011. godine, protiv okrivljenih K.S. iz s. Kalače, opština Rožaje zbog krivičnog djela ugrožavanje opasnim orudjem pri tuči i svadji iz čl. 154.Krivičnog Zakonika  i K. A. i A. iz s. Kalače, opština Rožaje zbog krivičnog djela laka tjelesna povreda iz čl. 152.st.2. u vezi st. 1. u vezi čl. 23. st.2. Krivičnog Zakonika, nakon održanog glavnog i javnog pretresa u prisustvu Zamjenik Osnovnog Državnog Tužioca  Selmanović Armina iz Rožaja, oštećenog K. S. iz s. Kalače, opština Rožaje i okrivljenih, dana 27.04.2011. godine, donio je</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni K. S., JMBG ., od oca Š. i majke M., rodj. M., rodjen . godine u s. Kalače, opština Rožaje, gdje i živi, drž. CG, pismen, završio SSS, nezapošljen, neoženjen, vojsku nije odslužio, siromašnog imovnog stanja, osudjivan.</span>
</p>
<p class="p1"></p>
<p class="p1">
<span>				K R I V    J E</span>
</p>
<p class="p1"></p>
<p class="p1">
<span>	Što je dana 14.02.2011. godine, oko 12,00 h, u s. Kalače, opština Rožaje, pri svadji sa K. S. koja se ogledala u verbalnoj prepirci kojom prilikom su jedno drugom upućivali psovke i uvrede, mašio se opasnog orudja - sjekire, sredstva podobnog da tijelo teško povrijedi ili zdravlje teško naruši, </span>
</p>
<p class="p1">
<span>	-čime je izvršio krivično djelo ugrožavanje opasnim orudjem pri tuči i svadji iz čl. 154. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa, primjenom čl. 4.13.15.32.39. 42. Krivičnog Zakonika i čl. 364. Zakonika o Krivičnom Postupku </span>
</p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 400,00 (četiristotine) eura. Koju je okrivljeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovom sudu na ime troškova krivičnog postupka-paušala iznos od 40 eura u roku od 15 dana po pravnosnažnosti ove presude.</span>
</p>
<p class="p1">
<span>	</span>
</p>
<p class="p1">
<span>	Prema okrivljenima K. A.  i A . sa podacima kao na zapisniku</span>
</p>
<p class="p1">
<span>				ODBIJA SE OPTUŽBA</span>
</p>
<p class="p1"></p>
<p class="p1">
<span>	Da su:</span>
</p>
<p class="p1">
<span>	Dana 14.02.2011. godine, oko 12,00 časova, u selu Kalače opština Rožaje, zajednički lako tjelesno povrijedili K. S., na način što su ga kamenicama- sredstvom podobnim da tijelo teško povrijedi ili zdravlje teško naruši, gadjali i pogodili u predjelu ledja i stomaka,  a zatim su prišli do istog i naizmjenično ga udarali po stomaku letvama - sredstvom  podobnim da tijelo teško povrijedi ili zdravlje teško naruši, nanoseći mu lake tjelesne povrede u vidu 15 ogrebotina u predjelu stomaka veličine 25-0,3 cm, i 10 x 0,3 cm, i u predjelu ledja 10 ogrebotina veličina 0,5 x 0,3 cm,  i 1 x 0,3 cm,</span>
</p>
<p class="p1">
<span>	-čime bi kao saizvršioci izvršili krivično djelo laka tjelesna povreda iz čl. 152.st.2. u vezi st. 1. u vezi čl. 23. st.2. Krivičnog Zakonika,</span>
</p>
<p class="p1">
<span>	Usled odustanka Zamjenika ODT-a  na glavnom pretresu od optužbe.</span>
</p>
<p class="p1">
<span>	Troškovi krivičnog postupka u iznosu od 55 eura, padaju na teret budžetskih sredstava. </span>
</p>
<p class="p1">
<span>	</span>
</p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.57/11. od  25. marta 2011. godine, protiv  okrivljenih K. S.  iz s. Kalače, opština Rožaje zbog krivičnog djela ugrožavanje opasnim orudjem pri tuči i svadji iz čl. 154.Krivičnog Zakonika  i K. A. i A. iz s. Kalače, opština Rožaje zbog krivičnog djela laka tjelesna povreda iz čl. 152.st.2. u vezi st. 1. u vezi čl. 23. st.2. Krivičnog Zakonika.</span>
</p>
<p class="p1">
<span>	Na glavnom pretresu Zamjenik ODT-a odustao je od optužbe u odnosu na okrivljene K. A. i A., a u odnosu na okrivljenog K. S. precizirao činjenični opis krivičnog djela kao u izreci ove presude.</span>
</p>
<p class="p1">
<span>	Oštećeni Kalač Sejdija, na glavnom pretresu istakao je da ne želi da preuzme krivično gonjenje od ODT-a u odnosu na okrivljene.</span>
</p>
<p class="p1">
<span>	Imajući u vidu da je Zamjenik ODT-a na glavnom pretresu odustao od optužbe u odnosu na okrivljene K. A.i A., to je sud odlučio kao u izreci ove presude pod stavom 2. iz izreke presude u smislu čl. 362.st.1.tač. 1. ZKP. </span>
</p>
<p class="p1">
<span>	U smislu čl. 203. ZKP-a, troškovi iz čl. 199. st.2. tač.1. Zakonika o Krivičnom postupku u iznosu od 55 eura, a koji se odnose na ime naknade vještačenja od strane vještaka medicinske struke padaju na teret budžetskih sredstava. </span>
</p>
<p class="p1">
<span>	Okrivljeni K. S. , na glavnom pretresu nije priznao izvršenje krivičnog djela ni krivicu za krivično djelo za koje je optužen. </span>
</p>
<p class="p1">
<span>	U svojoj odbrani istakao je: da je sa S., A. i A. u srodstvu i bližnji su susjedi. Dana 14.02.ove godine uzeo je sjekiru i pošao  da uzme neka drva za kuću. Primijetio je S., A. i A. koji su mu govorili da na tom mjestu ne uzima drva. Dok je obarao jedno johovo stablo  isti su ga i dalje upozoravali da to ne čini.  Nespretno je pao u jednoj šikari, a sa prisutnima nije imao nikakvu svadju, niti ga je bilo ko tukao. Došla je patrola policije koja ga je srela dok je išao kući i privela ga u stanicu. Od pada u toj šikari imao je povrede po tijelu i bio je kod ljekara radi pregleda. Sa Sadatom se nije svadjao, niti je put njega išao sa sjekirom koju je imao kod sebe. Asad i Avdija ga nijesu udarili bilo čime. Sa Sadatom se izmirio i i ostali su  u dobrim odnosima. </span>
</p>
<p class="p1">
<span>	Oštećeni S. na glavnom pretresu se nije pridružio krivičnom gonjenju ODT-a u odnosu na okrivljenog, i nije postavio odštetni zahtjev.</span>
</p>
<p class="p1">
<span>	Na glavnom pretresu po ovoj krivičnopravnoj stvari sud je izveo dokaze saslušanjem u svojstvu oštećenog K. S. i pročitao izvod iz kaznene evidencije na ime okrivljenog. </span>
</p>
<p class="p1">
<span>	Svjedok - oštećeni K. S. istakao je: da je sa okrivljenim, kojem je nadimak P., u srodstvu i bližnji su susjedi. Dana 14.02.ove godine nalazio se ispred svoje kuće gdje je skupljao neka drva. Vidio je okrivljenog da ide prema njegovoj kući sa sjekirom u Rukama. Kada mu se približio počeo je da galami govoreći mu "što ste pisali pismo, jebaću ti majku ...". Nije znao koji je povod da se okrivljeni tako ponaša, tako da je istog upozorio riječima "pipo jesi li normalan, udalji se od kuće".  Okrivljeni je sa sjekirom koju je držao u rukama išao put njega udarajući sa istom u neko drvo. Uplašio se da ga ne udari, pa je pošao nazad, sapleo se i pao je na drva. To su čuli njegov brat A. i otac A. koji su bili u toj blizini, tako da su istog upozorili da se udalji od njihove kuće. Niko tog dana nije okrivljenog udario bilo čime. Okrivljeni je otišao kući, dok je njegov otac pozvao policiju  i istu upoznao o ovom dogadjaju. U policiji je u vezi ovoga dao izjavu. Kod okrivljenog nije primijetio nikakvu povredu. Sa okrivljenim se izmirio i sada se nalaze u dobrim odnosima. </span>
</p>
<p class="p1">
<span>	Sud je cijeneći iskaz okrivljenog i izvedene dokaze pojedinačno i u vezi sa izvedenim dokazima, pa je na osnovu takve ocjene utvrdio činjenično stanje koje je činjenično opisano u izreci ove presude pod stavom jedan.</span>
</p>
<p class="p1">
<span>	Utvrdjeno činjenično stanje proizilazi iz iskaza svjedoka - oštećenog Sadata, čiji je iskaz sud prihvatio kao objektivan, realan i kao takav u odlučnim činjenicama potvrdjen i sa iskazom okrivljenog. Naime, iz njegovog iskaza se vidi da je pomenutog dana izmedju njega i okrivljenog došlo do svadje koja se ogledala u medjusobnoj verbalnoj prepirci, koja je prelazila okvire običnih prepirki i sadržala je opasnost da se u daljem razvoju izrodi u tuču. Ovo tim prije što su isti jedan drugom upućivali riječi iz izreke ove presude koje po svojoj sadržini predstavljaju svadju izmedju okrivljenog i oštećenog. Da je u toj svadji okrivljeni se mašio sjekire, kao sredstva podobnog da tijelo teško povrijedi i zdravlje teško naruši.</span>
</p>
<p class="p1">
<span>	Cijeneći iskaz okrivljenog, sud je našao da isti i pored priznanja nekih činjenica svojim iskazom nastoji da izbjegne krivičnopravnu odgovornost za krivično djelo koje mu se optužbom stavlja na teret. Naime, okrivljeni ne spori činjenicu da je pomenutog dana imao sjekiru u rukama i da se vidio sa oštećenim  kada je pošao da uzme neko ogrijevno drvo. Da je u toj blizini bio oštećeni kao i njegov brat i otac i da je sa njima imao verbalnu raspravu u vezi  nekih ogrijevnih drva. Iskaz okrivljenog u ovom dijelu sud je prihvatio i isti uzeo kao dokaz jer je potvrdjen i sa iskazom svjedoka - oštećenog. Medjutim, njegov iskaz u dijelu koji se odnosi da se sa oštećenim nije svadjao i da se nije mašio sjekire u toj svadji, sud nije mogao prihvatiti jer je isti u ovom dijelu suprotan izvedenim  dokazima i kao takav je usmjeren ka izbjegavanju krivičnopravne odgovornosti za krivično djelo koje mu se stavlja na teret.</span>
</p>
<p class="p1">
<span>	Uz utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela ugrožavanje opasnim orudjem pri tuči i svadji. Na ovakav zaključak upućuje utvrdjeno činjenično stanje iz kojeg proizilazi da je pomenutog dana izmedju okrivljenog i oštećenog nastala svadja  u kojoj je okrivljeni se mašio sjekire kao sredstva podobnog da tijelo teško povrijedi i zdravlje teško naruši, a  koje je činjenično bliže opisano u izreci ove presude. U konkretnom slučaju okrivljeni je postupao sa umišljajem, jer je bio svjestan da je izmedju njega i oštećenog nastala svadja u kojoj se mašio sjekire- opasnog orudja kao sredstva podobnog da tijelo teško povrijedi ili zdravlje teško naruši. Imajući u vidu ove činjenice, sud je našao da nema elemenata koji bi isključivali krivičnopravnu odgovornost u odnosu na okrivljenog, te ga je za krivično dejlo ugrožavanjopasnim oruđem pri tuči i svađi iz čl. 154. KZ oglasio krivim  i osudio ga na novčanu kaznu u iznosu od 400 eura.</span>
</p>
<p class="p1">
<span>            Pri odmjeravanju kazne okrivljenom u granicama koja je Zakonom propisana za ovo djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti ) iz čl. 42. KZ, sud je kao olakšavajuće okolnosti okrivljenom uzeo  obzir njegove lične i porodične prilike, njegovo imovno stanje, njegov odnos sa oštećenim, obzirom da su u srodstvu i da su uspostavili dobre odnose, pa ga je sud u tom smislu imajući u vidu  i dosadašnju osudjivanost okrivljenog, kao i stepen njegove krivice, te i okolnosti pod kojima je učinio ovo krivično djelo, osudio na novčanu kaznu u naznačenom iznosu, ubijedjen da će se sa istom postići svrha kažanjavanja iz čl. 4. u vezi čl. 32. KZ. 	</span>
</p>
<p class="p1">
<span>	U smislu čl. 199.st.3. ZKP sud je obavezao okrivljenog da plati na ime troškova krivičnog postupka - paušala iznos od 40 eura, a ovo imajući u vidu trajanje i složenost krivičnog postupka kao i imovno stanje okrivljenog. </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 27.04.2011. godine.</span>
</p>
<p class="p1"></p>
<p class="p1"></p>
<p class="p1">
<span>ZAPISNIČAR						PREDSJEDNIK SUDA</span>
</p>
<p class="p1">
<span>Burdžović Adisa s.r.						Camić Zahit s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se</span>
</p>
<p class="p1">
<span>izjaviti žalba u roku od 8 dana od dana prijema </span>
</p>
<p class="p1">
<span>iste, Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1">
<span>	</span>
</p>
<p class="p1">
<span>	</span>
</p>
<p class="p2"></p>


</body>
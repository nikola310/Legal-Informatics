<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.  249/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 275/10 od 03.12.2010.g. podnijet protiv optuženog A. M. iz Rožaja, zbog krivičnog djela kradja iz čl. 239. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, predstavnika oštećene Elektroprivrede Crne Gore AD Nikšić-Elektrodistribucije Rožaje, K. B. i optuženog, dana 19.01.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi A. M.  JMBG ., od oca R. i majke I., rodj. S., rodjen ..g. u Rožajama, gdje i živi-Ul. "Jaha Kurtagića" bb, drž. CG, pismen, završio srednju školu, nezaposlen, neoženjen, nije odslužio vojni rok, siromašnog imovnog stanja, osudjivan presudom Osnovnog suda Rožaje K.br. 32/05 od 27.04.2005.g. zbog krivičnog djela iz čl. 327/1 KZ RCG na kaznu zatvora u trajanju od 4 mjeseca,</span>
</p>
<p class="p1"></p>
<p class="p1"></p>
<p class="p1">
<span>					K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	u periodu od 18.07.2010.g. do 18.10.2010.g. u porodičnoj kući u Ul. "Jaha Kurtagića" u Rožajama, oduzeo tudju pokretnu stvar-električnu energiju vlasništvo Elektroprivrede Crne Gore AD Nikšić-Elektrodistribucije Rožaje, u namjeri da njenim prisvajanjem sebi pribavi protivpravnu imovinsku korist u iznosu od 404,32 eura, na način što je mimo mjernog mjesta u TEP-ormaru priključio kablo PPOO 5x6 mm i to jednu faznu žilu i nulti provodnik od 220 W, koje je zatim sproveo na sprat porodične kuće,</span>
</p>
<p class="p1"></p>
<p class="p1">
<span>	-čime je izvršio krivično djelo kradja iz čl. 239. st. 1. Krivičnog zakonika,</span>
</p>
<p class="p1"></p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 39. st. 2. tač. 5. i čl. 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1"></p>
<p class="p1">
<span>	NA NOVČANU KAZNU u iznosu od 1.200,00 (hiljadu i dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Da plati oštećenoj Elektroprivredi Crne Gore AD Nikšić-Elektrodistribuciji Rožaje na ime odštetnog zahtjeva iznos od 404,32 eura, sve u roku od 15 dana po pravosnažnosti ove presude.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 275/10 od 03.12.2010.g. protiv optuženog A. M. iz Rožaja, zbog krivičnog djela kradja iz čl. 239. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetom optužnom predlogu, te je predložio da sud optuženog oglasi krivim za izvršeno krivično djelo koje mu je optužbom stavljeno na teret  i da ga osudi na kaznu po zakonu.</span>
</p>
<p class="p1">
<span>	Predstavnik oštećene Elektroprivrede Crne Gore AD Nikšić-Elektrodistribucije Rožaje K. B. je u završnoj riječi istakao da se pridružuje krivičnom gonjenju ODT-a u odnosu na optuženog i da postavlja odštetni zahtjev u iznosu od 404,32 eura.</span>
</p>
<p class="p1">
<span>	Optuženi je u svojoj odbrani istakao: da živi u Ul. "Jaha Kurtagića" u Rožajama u porodičnoj kući sa ocem, bratom i sestrom. U prizemlju kuće je legalno priključena električna energija čija se potrošnja registruje preko brojila-strujomera koji se vodi na ime njegovog oca, dok sprat kuće nije opremljen. Da su oktobra mjeseca 2010.g. on i njegov brat odlučili da opreme sprat kuće u kojem nije bila priključena struje, te pošto je trebao da probije betonsku ploču sa većom bušilicom, a u prizemlju nije imao dovoljan napon struje odlučio je da priključi kablo na TEP ormaru-EPS kaseti i jedno kablo koje je priključio u EPS kaseti je doveo na spratu kuće i na drugom kraju postavio utičnicu, nakon čega je u istu uključio bušilicu i probio ploču, tako da strujomer nije registrovao potrošnju električne energije. Nakon toga su na lice mjesta došli radnici Elektrodistribucije Roćaje M. Lj. i I. S. i našli da je priključeno ovo kablo na TEP ormaru i da isto vodi na sprat kuće u koji nijesu mogli ući, jer je njegov brat Semir prethodno zaključao ulazna vrata od sprata i pošao u grad, a on nije imao ključeve. Istakao je da je toga dana neovlašćeno trošio električnu energiju samo 10 minuta, a nije trošio neovlašćeno struju u periodu koji mu se stavlja na teret. Predložio je da ga sud oslobodi od optužbe, jer nije izvršio djelo za koje je optužen, a ako ga oglasi krivim da ga što blaže kazni.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoke M.Ljutviju i I. S., pročitao zapisnik o kontroli mjernog mjesta Elektrodistribucije CG AD Nikšić-Elektrodistribucije Rožaje br. 01/12 od 18.10.2010.g., izvršio uvid u obračun neovlašćene potrošnje električne energije Elektrodistribucije Rožaje br. 7/12/09 od 18.07.2010.g., po saglasnosti stranaka pročitao se nalog za obračun neovlašćene potrošnje Elektrodistribucije Rožaje br. 40-12-06 od 18.10.2010.g. i izvršio uvid u izvod iz kaznene evidencije na ime optuženog. </span>
</p>
<p class="p1">
<span>	Iz iskaza svedoka M. Lju. i I. S. vidi se da rade u Elektrodistribuciji Rožaje i da su dana 18.10.2010.g. vršili kontrolu neovlašćene potrošnje električne energije u Ul. "Jaha Kurtagića", te kada su došli kod kuće optuženog našli su da je jedno kablo PP 005x6 mm neovlašćeno priključeno u TEP ormaru-EPS kaseti, tako što je jedna fazna žila i nulti provodnik od 220 volti priključen na dovodno kablo u ormaru mimo mjernog mjesta, tako da brojilo nije moglo registrovati potrošnju električne energije. Da je kablo vodilo na sprat kuće u koji nijesu mogli ući jer je bio zaključan, a optuženi im je rekao da nema ključa od sprata, pa su sačinili zapisnik koji je optuženi potpisao, uklonili kablo i plombirali EPS kasetu. Da je u kući optuženog i njegovog oca prethodno vršena kontrola neovlašćene potrošnje električne energije dana 18.07.2010.g., a nakon toga je utvrdjeno da se krade električna energija u ovom naselju što je registrovano na kontrolnom brojilu na trafostanici Elektrodistribucije na kojem se prikazuju gubici u potrošnji energije u ovom naselju.</span>
</p>
<p class="p1">
<span>	Iz zapisnika o kontroli mjernog mjesta Elektrodistribucije Rožaje od 18.10.2010.g. vidi se da je toga dana vršena kontrola mjernog mjesta u kući oca optuženog A. R. i da su radnici Elektrodistribucije pronašli u TEP ormaru priključeno kablo PP 005x6 mm, mimo mjernog mjesta, tako što je jedna fazna žila i nulti provodnik od 220 volti priključen na sprat kuće koji je bio zaključan, tako da nijesu mogli vidjeti šta je priključeno na istom, pa su TEP ormar plombirali. Da je prilikom kontrole bio prisutan optuženi Muzafer koji je potpisao zapisnik.</span>
</p>
<p class="p1">
<span>	Iz obračuna neovlašćene potrošnje električne energije Elektrodistribucije Rožaje vidi se da je u kritičnom periodu neovlašćeno utrošena električna energija u ukupnom iznosu od 404,32 eura, koji obračun je uradjen u skladu sa Pravilnikom o snabdijevanju električnom energijom i Odluke o utvrdjivanju tabela sa cijenama Elektroprivrede Crne Gore.</span>
</p>
<p class="p1">
<span>	Iz naloga za obračun neovlašćene potrošnje Elektrodistribucije Rožaje od 18.10.2010.g. vidi se da je  prethodna kontrola neovlašćene potrošnje u kući optuženog i njegovog oca vršena dana 18.07.2010.g., te da je neovlašćena potrošnja obračunata od navedenog dana do 18.10.2010.g. kada je optuženi zatečen da oduzima električnu energiju.</span>
</p>
<p class="p1">
<span>	Cijeneći odbranu optuženog i sve izvedene dokaze u smislu čl. 360. st. 2. Zakonika o krivičnom postupku (ZKP), sud je nedvosmisleno utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka M.Lj. i I.S.nesumnjivo se utvrdjuje da je optuženi u periodu od 18.07.2010.g. kada je vršena prethodna kontrola do 18.10.2010.g. kada su izvršili poslednju kontrolu, oduzimao električnu energiju, tako što je priključio kablo PP005x6 mm u TEP ormaru i isto sproveo na spratu kuće koji je zakoljučao, tako da potrošnja električne energije nije registrovana preko brojila, te dovodeći njihove iskaze u vezu sa navodima iz pismeno izvedenih dokaza i iskaza optuženog u dijelu u kojem ne spori da su radnici Elektrodistribucije dana 18.10.2010.g. zatekli priključeno kablo u TEP ormaru, mimo mjernog mjesta, te da je on isto sproveo na spratu kuće i neovlašćeno trošio električnu energiju, tako što je pomoću bušilice probio betonsku ploču, zaista se nedvosmisleno utvrdjuje da je optuženi u kritičnom periodu oduzimao električnu energiju vlasništvo Elektrodistribucije Rožaje u vrijednosti od 404,32 eura u namjeri da sebi pribavi protivpravnu imovinsku korist u tom iznosu tako što je navedeno kablo priključio u TEP ormaru mimo mjernog mjesta i sproveo ga na spratu kuće gdje je priključio potrošače i na taj način neovlašćeno trošio struju.</span>
</p>
<p class="p1">
<span>	Sud je cijenio iskaz optuženog u dijelu u kojem ističe da nije neovolašćeno trošio električnu energiju u kritičnom periodu, već samo dana 18.10.2010.g. 10 minuta, ali njegov iskaz, u ovom dijelu nije prihvatio obzirom da je isti neobjektivan, neuvjerljiv i ne nalazi oslonca u dokazima izvedenim u postupku iz kojih se utvrdjuje da je prethodna kontrola u kući optuženog vršena dana 18.07.2010.g. kada nije bilo priključeno navedeno kablo, a da je prilikom poslednje kontrole dana 18.10.2010.g. kablo bilo priključeno u EPS kasetu mimo mjernog mjesta i sprovedeno na spratu kuće, tako da se vrijeme oduzimanja električne energije u konkretnom slučaju računa od 18.07.2010.g. što je saglasno odredbama čl. 59. Pravila o snabdijevanju električnom energijom. Stoga je očigledno da optuženi sa ovakvom odbranom smišljeno i sračunato nastoji da olakša sebi položaj u postupku ili pak izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi u periodu od 18.07.2010.g. do 18.10.2010.g. u porodičnoj kući u Ul. "Jaha Kurtagića" u Rožajama, oduzeo tudju pokretnu stvar-električnu energiju vlasništvo Elektroprivrede Crne Gore AD Nikšić-Elektrodistribucije Rožaje, u namjeri da njenim prisvajanjem sebi pribavi protivpravnu imovinsku korist u iznosu od 404,32 eura, na način što je mimo mjernog mjesta u TEP-ormaru priključio kablo PPOO 5x6 mm i to jednu faznu žilu i nulti provodnik od 220 W, koje je zatim sproveo na sprat porodične kuće.</span>
</p>
<p class="p1">
<span>	Cijeneći psihički odnos optuženog prema izvršenom djelu, sud je našao da je isti bio svestan svog djela tj. svestan da na opisani način protivpravno oduzima tudju pokretnu stvar-električnu energiju u namjeri da sebi pribavi protivpravnu imovinsku korist u navedenom iznosu i to je htio pa je postupao sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela kradja iz čl. 239. st. 1. KZ za koje djelo je sud istog oglasio krivim i osudio ga na novčanu kaznu u iznosu od 1.200,00 (hiljadu i dvije stotine) eura.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu u vidu sve okolnostiiz čl. 42. KZ koje utiču da kazna bude veća ili manja, pa je optuženom od olakšavajućih okolnosti cijenio njegovu nezaposlenost i siromašno imovno stanje, dok njegovu raniju osudjivanost nije cijenio kao otežavajuću okolnost obzirom da se ne radi o istovrsnom djelu.</span>
</p>
<p class="p1">
<span>	Imajući u vidu navedene okolnosti kao i okolnosti pod kojima je djelo izvršeno, raniji život optuženog, njegovo držanje nakon izvršenog djela i stepen nastupele posledice, sud je našao da je imalo mjesta izricanju ovakve vrste i visine kazne ubijedjen da je izrečena novčana kazna u naznačenom iznosu srazmjerna težini učinjenog krivičnog djela i stepenu krivice optuženog i da će se sa istom u dovljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Na osnovu čl. 212. st. 2. ZKP sud je obavezao optuženog da plati oštećenoj Elektroprivredi Crne Gore AD Nikšić-Elektrodistribuciji Rožaje na ime odštetnog zahtjeva iznos od 404,32 eura, jer je u postupku utvrdjeno da je u tom iznosu pričinio štetu oštećenom preduzeću, pa je dužan da istu nadoknati.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 19.01.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p1"></p>
<p class="p4"></p>
<p class="p4"></p>


</body>
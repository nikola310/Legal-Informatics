1
<div style="text-align: right;">
	K. 269/10</div>
<div style="text-align: center;">
	U IME NARODA</div>
VIŠI SUD U PODGORICI, u vijeću sastavljenom od sudije Jović Dragoja, kao<br>
predsjednika vijeća i sudija porotnika Djurović Ljiljane i Jovović Velimira, kao<br>
članova vijeća, uz učešće namještenika Anele Mulić, kao zapisničara, u predmetu<br>
protiv optuženog Š. V., zbog krivičnog djela neovlašćena proizvodnja, držanje i<br>
stavljanje u promet opojnih droga iz člana 300. stav 1. KZ, nakon održanog glavnog<br>
i javnog pretresa dana 23.12.2010. godine, kome su prisustvovali Tatjana Begović<br>
zamjenik Višeg državnog tužioca u Podgorici, optuženi i njegov branilac S. B.,<br>
advokat iz Podgorice, po zamjeničkom punomoćju adv. M. D., donio je i<br>
24.12.2010. godine javno objavio
<div style="text-align: center;">
	P R E S U D U</div>
Optuženi Š. V., zv. Š., rodjen.... godine u N., sa prebivalištem u N. – ul. G. bb,<br>
državljanin Crne Gore, konobar, nezaposlen, oženjen, otac troje djece, dobrog<br>
imovnog stanja, vojsku nije služio, osudjivan presudom Osnovnog suda u Nikšiću K<br>
br. 3/93 od 17.06.2093. godine, zbog krivičnog djela iz člana 217. stav 1. KZ, na<br>
kaznu zatvora u trajanju od četrdeset dana,
<div style="text-align: center;">
	K R I V J E</div>
Zato što je:<br>
Dana 10.09.2010. godine u Nikšiću, u blizini porodične kuće, neovlašćeno radi<br>
prodaje držao 158,41 gr heroina – supstancu proglašenu za opojnu drogu<br>
Rješenjem o utvrdjivanju opojnih droga (“Sl. list SRJ” br. 44/02), koju opojnu<br>
drogu namijenjenu daljoj prodaji, upakovanu u tri ručno pravljena paketića i<br>
stavljena u staklenu teglu, su ovlašćeni službenici Područne jedinice Nikšić<br>
pronašli i oduzeli<br>
- čime je izvršio krivično djelo neovlašćena proizvodnja, držanje i stavljanje u<br>
promet opojnih droga iz čl. 300 st. 1 Krivičnog zakonika,<br>
pa ga sud primjenog navedenog zakonskog propisa te čl. 36, 42, 51 KZ i čl. 364<br>
Zakonika o krivičnom postupku,<br>
2
<div style="text-align: center;">
	O S U D J U J E</div>
na kaznu zatvora u trajanju od 3 (tri) godine u koju mu se uračunava vrijeme<br>
provedeno u pritvoru počev od 10.09.2010. godine do 24.12.2010. godine.<br>
Na osnovu čl, 300 st. 6 i čl. 75 KZ, optuženom Š. V. se trajno oduzima 158,41 gr<br>
opojne droge heroina, koja se po pravosnažnosti presude ima uništiti.<br>
Optuženi se obavezuje da plati iznos od 100,00 € na ime paušala kao dijela troškova<br>
krivičnog postupka u roku od 15 dana po pravosnažnosti presude.
<div style="text-align: center;">
	O b r a z l o ž e n j e</div>
Više državno tužilaštvo u Podgorici optužnicom Kt.br.184/10 od 14.10.2010. godine<br>
koju je zastupao pomenuti zamjenik stavilo je na teret Š. V. iz Nikšića izvršenje<br>
krivičnog djela činjenično opisano i pravno označeno kao u izreci presude.<br>
Sud je na zapisniku o glavnom pretresu naveo da je u dokaznom postupku pročitao:<br>
službenu zabilješku UP PJ Nikšić Ku. br. 553 od 10.09.2010. godine, potvrda o<br>
privremeno oduzetim predmetima od optuženog Š. V. izdata od Uprave policije PJ<br>
Nikšić Ku. br. 553 od 10.09.2010. godine, potvrda o privremeno oduzetim<br>
predmetima od optuženog Š. V. izdata od Uprave policije PJ Nikšić Ku. br. 553 od<br>
10.09.2010. godine, Izvještaj o vještačenju oduzete supstance broj 3674/10 sačinjen<br>
od strane Uprave polcije Forenzićkog centra 38 broj 244/10-27-3674 od 20.09.2010.<br>
godine, Izvod iz kaznene evidencije izdat od Uprave policije PJ Nikšić broj 1699 od<br>
23.09.2010. za optuženog Š. V. i izvršio uvid u fotodokumentaciju broj 748/10 od<br>
10.09.2010. godine.<br>
Optuženi se predkrivičnom postupku branio ćutanjem, a u fazi istrage je naveo da<br>
nije korisnik opojne droge niti se bavi njenom prodajom. U poslednje vrijeme je<br>
zapao u finansijske probleme, pa je iz tog razloga prihvatio da od jednog čovjeka<br>
kome je dugovao novac sakrije i čuva opojnu drogu heroin i vagu. On mu je te stvari<br>
predao četiri – pet dana prije nego što je lišen slobode i u početku je držao u jednom<br>
grmlju, kod potoka u blizini njegovog imanja i povremeno je kontrolisao, jer se<br>
plašio da zbog padavina ne poraste njegovoj vodostaj i da je ne odnese. Zato je uzeo<br>
i zamotao te stvari u 2-3 kese i premjestio na drugo mjesto u blizini onog gdje ih je<br>
predhodno držao. Nakon toga shvatio je da ni to mjesto nije sigurno, pa je te kese<br>
stavio u jednu veću teglu i na mjesto gdje je kasnije pronadjena od strane policije.<br>
U svojoj odbrani na glavnom pretresu optuženi je pojasnio da je drogu trebao čuvati<br>
10 dana i da mu je taj čovjek obećao da će mu “oprostiti“ kamatu, te da mu nakon<br>
obavljenog ličnog pretresa oduzet jedan mobilni telefon i potom izvršen pregled<br>
terena na kojem je pronadjena tegla sa tri kese heroina i vagom, te su mu te stvari uz<br>
potvrdu privremeno oduzete.<br>
3<br>
Dakle, kada se pojedinačno analizira odbrana optuženog onda se nesumnjivo izvodi<br>
zaključak da je on znao da kod sebe drži praškastu materiju koja predstavlja opojnu<br>
drogu, jer je u svojoj odbrani jasno naveo da je znao da na tom mjestu držao heroin,<br>
pa je prema objektu radnje ovog krivičnog djela ispoljio svijest u sigurnost svojstva<br>
te materije, te je očigledno htio da je drži, iako je znao da to čini neovlašćeno, jer je<br>
opšte poznata činjenica da se opojne droge ne mogu nabvljati od fizičkih lica<br>
odnosno da proizvodnju i njihov promet mogu vršiti samo pravna lica koja<br>
ispunjavaju propisane uslove u skladu sa Zakonom o proizvodnji i prometu opojnih<br>
droga.<br>
Medjutim, sud cijeni da je dio njegove odbrane u kojem su navedene okolnosti pod<br>
kojima je došao u njen posjed - neuvjerljiv, jer se ne može pronaći racionalan<br>
odgovor na pitanje zašto bi povjerilac dužniku povjerio na čuvanje opojnu drogu, za<br>
tako kratko vrijeme, kada je i sam u prirodi mogao pronaći slično mjesto za njeno<br>
skrivanje, dok se nelogičnost, pa i apsurdnost posebno ogleda u tvrdnji da mu je tom<br>
prilikom predao i vagu, zato što se ona kao pribor za mjerenje podrazumijeva kod<br>
držanja opojne droge spremne za prodaju, našta ukazuje i njena razmjerenost u tri<br>
kese, pa te činjenice otkrivaju optuženog kao izvršioca i njegove finansijske interese<br>
koje bi ostvario kroz zaradu od njene prodaje na narko tržištu.<br>
Iz sadržine službene zabilješke PJ Nikšić Ku 553 od 10.09.2010. godine, proizilazi<br>
da je sačinjena u vezi preduzetih planskih aktivnosti od strane službenika Filijale za<br>
borbu protiv droge PJ Nikšić i mjera i radnji propisanih u čl. 231 ZKP-a, te je u istoj<br>
konstatovano, da je u više navrata Š. V. izlazio iz svoje porodične kuće i da je<br>
odlazio u pravcu dvorišta, a nakon toga prelazio preko žičane ograde i zaustavljao<br>
do mjesta koje je obraslo gustim rastinjem. Prilikom posmatranja 8. i 9. 09.2010.<br>
godine primjetili su da se navedeno lice četiri puta uputilo u pravcu potoka, koji se<br>
nalazi u blizini njegove kuće i nešto uzima odnosno ostavlja. Nakon prethodno<br>
navedenih zapažanja službenici policije su 10.09.2010. godine zaustavili Š. V.,<br>
kojom prilikom su izvršili pretres terena i pronašli staklenu teglu u kojoj su se<br>
nalazile tri PVC kese, sa sadržajem praškaste materije svjetlo braon boje i digitalnu<br>
vagu marke “CAMRY“ sive boje, pa su mu te stvari privremeno oduzeli uz dvije<br>
potvrde koje su zavedene pod istim poslovnim brojem i njihov izgled je bliže vidljiv<br>
u fotodokumentciji broj 748/10 od 10.09.2010. godine.<br>
Takodje je od optuženog tom prilikom nakon obavljenog lično pretresa uz naprijed<br>
navedenu potvrdu, pored tih stvari, oduzet je mobilni telefon marke “Sumsung<br>
C520“, ali se u tom dijelu radi o stvari koja se ne tiče predmeta optuženja.<br>
Kada se dio odbrane optuženog i službene zabilješke i potvrde o privrmeno<br>
oduzetim predmetima dovedu u vezu sa Izvještajem o vještačenju broj 3674/10<br>
sačinjen od strane Uprave polcije Forenzićkog centra 38 broj 244/10-27-3674,<br>
onda se otklanja svaka dilema o vrsti i količini opojne droge koja je tom prilikom od<br>
4<br>
optuženog oduzeta. Na osnovu ovog dokaznog sredstva sud je nesumnjivo izveo<br>
zaključak da praškasta materija koja se nalazila u tri plastične kese dostavljena na<br>
vještačenje predstavlja opojnu drogu heroin, te da hemijski naziv supstance koja<br>
sadrži - dijacetilmorfin djeluje na nervni sistem i izaziva stanje zavisnosti, pa je<br>
samim tim i jasno u kojoj mjeri je opasan da ugrozi zdravlje ljudi.<br>
S tim u vezi, u Izvještaju je bliže navedeo da je na analizu dostavljena staklena tegla<br>
u kojoj su se nalazile dvije plastične kese sa sadržajem praškaste supstance svijetlo<br>
braon boje neto mase: m1/1=5,25 g i m1/2=19,33g i jedna plastična kesa u kojoj je<br>
druga plastična kesa, sa sadržajem praškaste supstance svjetlo braon boje neto mase:<br>
m1/3=133,83 g, kao i jedna digitalna vaga marke "Camri" u crnoj kožnoj fotroli, čiji<br>
je izgled vidljiv iz fotoelaborata koji čini sastavni dio navedenog izvještaja.<br>
Objašnjavajući postupke prilikom vršenja hemijske analize tih uzoraka, istaknuto je,<br>
da je to radjeno hemijskim testovima metodom tankoslojne hromatografije i<br>
metodom infracrvene spektrometrije na instrumentu Avatar 380 i gasne<br>
hromatografije sa masenim spektrometrom GC/MS na instrumentu Polaris Q. Bliže<br>
pojašnjavajući metod tankoslojne hromatografije (TLC) navedeno je da se ona<br>
zasniva na razdvajanju komponenti na osnovu različite raspodjele ispitivane<br>
supstance izmedju stacionarne i mobilne faze, te da se nakon razdvajanja i<br>
vizuelizacije pogodnim reagensom, na osnovu rf - vrijednosti boje mrlje pod UV i<br>
VIS svjetlosti utvrdjuje identitet supstance.<br>
Nadalje je pojašnjeno, da se metoda gasne hromatografija sa masenim<br>
spektrometrom (GC/MS) zasniva na razdvajanju komponenti u hromatografskoj<br>
kapilarnoj koloni, te njihova kasnija fregmentacija i analiziranje vrši pomoću<br>
masenog spektrometra, a dobijeni rezultati softverski obradjuju i porede sa bazom<br>
podataka.<br>
Nadalje je pojašnjeno, da je tim metodama utvrdjeno da dostavljeni uzorak pod<br>
brojem 1 sadrže dijactilmorfin - heroin, a pod brojem 2 (digitalna vaga marke<br>
"Camri") je dokazano prisustvo dijactilmorfin - heroin i kokaina.<br>
Dakle, naprijed navedenim metodama je utvrdjeno da svi dostavljeni uzorci sadrže<br>
opojnu drogu heroin koja se pod tim nazivom i hemijskim sastavom –<br>
dijacetilmorfin nalazi pod rednim brojem 231 u Rješenju o utvrdjivanju opojnih<br>
droga (Sl. List br. 44/02), dok je na uzorku pod brojem 2 dokazano prisustvo<br>
kokaina i heroin u vidu traga čija količina nije bila mjerljiva.<br>
Sud je izveo zaključak o dokazanosti tih činjenica sa razloga što je na jedan krajnje<br>
stručan i potpun način analiziran cjelokupni dostavljeni materijal i obradjen ne samo<br>
njegov hemijski sastav nego i pojedinačna masa uzorka pod brojem 1, koji je<br>
pretresom pronadjen i oduzet od optuženog, pa stranke u vezi tačnosti navedenog<br>
mišljenja nijesu imale nikakvih primjedbi ni pojašnjenja.<br>
Sud je odbio predlog branioca optuženog da se u dopunu dokaznog postupka<br>
saslušaju u svojstvu svjedoka ovlašćeni službenici Uprave policije PJ Nikšić koji su<br>
sačinili službenu zabilješku, jer je poznato da se o tim okolnostima koje se odnose<br>
5<br>
na elemente bića krivičnog djela i tiču radnje izvršenja i onoga što im je optuženi<br>
tada saopštio, oni ne mogu saslušavati u pomenutom svojstvu, niti bi se na takvih<br>
njihovim iskazima mogla zasnovati sudska odluka.<br>
Prema tome, sama količina opojne droge, mjesto na kojem je bila sakrivena,<br>
zajedno sa priborom za njeno mjerenje, uz naprijed navedene razlogje koji se odnose<br>
na neprihvatljivost njegove odbrane, ukazuju da je on bio svjestan i htio je da heroin<br>
drži radi prodaje, jer je znao da ta materija ima svojstvo opojne droge, pa je to stanje<br>
svijesti i volje ispoljio i u odnosu na posledicu, koja se kao što je poznato ogleda u<br>
apstraktnoj opasnosti za zdravlje ljudi i smatra se da je nastupila, čim je izvršio<br>
alternativnu radnju koja mu je stavljena na teret iz stava 1, pa se u takvom njegovom<br>
ponašanju stiču sva zakonska obilježja krivičnog djela neovlašćena proizvodnja,<br>
držanje i stavljanje u promet opojnih droga iz čl. 300 st. 1 Krivičnog zakonika.<br>
Pri odmjeravanju kazne u smislu čl. 42 Krivičnog zakonika sud je vodio računa o<br>
svim okolnostima koje utiču da kazna bude veća ili manja, pa je od olakšavajućih<br>
uzeo u obzir da se radi o porodičnom čovjeku i roditelju troje djece, dok je od<br>
otežavajućih okolnosti uzeo u obzir njegovu raniju osudjivanost što je utvrdjeno na<br>
osnovu Izvoda iz kaznene evidencije izdatog od Uprave policije PJ Nikšić broj<br>
1699 od 23.09.2010.<br>
Sud je cijeneći navedene okolnosti kao i stepen krivice optuženom izrekao kaznu u<br>
trajanju od 3 godine smatrajući da će se tako odmjerenom visinom u cjelosti postići,<br>
u okviru opšte svrhe krivičnih sankcija (čl. 4) i ona svrha kažnjavanja koja je bliže<br>
propisana u čl. 32 Krivičnog zakonika.<br>
Primjenom čl. 51. KZ sud je optuženom u izrečenu kaznu zatvora uračunao vrijeme<br>
provedeno u pritvoru i lišenja slobode u vidu zadržavanja od strane ovlašćenih<br>
policijskih službenika PJ Nikšić počev od 10.09.2010. godine do 24.12.2010.<br>
godine, na osnovu odluka iz spisa predmeta.<br>
Sud je vezan imperativnom normom iz čl. 300 st. 6 u vezi čl. 75 Krivičnog zakonika<br>
izrekao mjeru bezbjednosti oduzimanja 158,41 gr opojne droge – heroin, jer se radi<br>
o predmetima nastalim izvršenjem krivičnog djela koji se imaju trajno uništiti.<br>
Kako je sud optuženog oglasio krivim, to ga je na osnovu čl. 202 u vezi čl. 199<br>
ZKP-a obavezao na plaćanje paušala od 100,00 eura, kao dijela troškova krivičnog<br>
postupka, obzirom na trajanje i složenosti potupka, te njegovo imovno stanje.<br>
Sa iznijetog odlučeno je kao u izreci ove presude.
<div style="text-align: center;">
	VIŠI SUD U PODGORICI<br>
	Dana 24.12.2010. godine<br>
	6</div>
<div>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</div>
Anela Mulić, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragoje Jović, s.r.<br>
PRAVNA POUKA: Protiv ove presude može se izjaviti žalba Apelacinom sudu CG<br>
u roku od 15 dana od dana prijema prepisa, a preko ovog suda.
<div style="text-align: center;">
	<br>
	Tačnost otpravka tvrdi i ovjerava<br>
	Ovlašćeni službenik suda<br>
	Mulić Anela</div>

<h2 style="text-align: right">
	<em>K. br. 1/11</em></h2>
&nbsp;<br>
<h2 align="center">
	<em>U IME NARODA</em></h2>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>OSNOVNI SUD U ŽABLJAKU</em></strong>, kao prvostepeni krivični po predsjedniku suda Andjelić Mihailu, kao sudiji pojedincu, uz sudjelovanje Šibalić Ikonije kao zapisničara, u krivičnom predmetu protiv okrivljenog&nbsp; Ž. M. iz N. – Ž., zbog krivičnog djela Ugrožavanje javnog saobraćaja iz čl. 339 st. 1 KZ, po optužnom predlogu ODT iz Pljevalja Kt. br. 368/10 od 28.12.2010 godine, nakon održanog usmenog, javnog i glavnog pretresa u prisustvu zamjenika&nbsp; ODT iz Pljevalja Veljka Djurovića i optuženog, donio je dana 26.01.2011. godine a javno objavio dana 28.01.2011 godine<br>
&nbsp;<br>
<h2 align="center">
	<em>P R E S U D U</em></h2>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni Ž. M. od oca V. i majke K. rođene K., rodjen ...godine, u N.- Ž., JMB ..., sa prebivalištem u N., državljanin Crne Gore,&nbsp;&nbsp; neoženjen,&nbsp; završio osnovnu školu,&nbsp; vojsku&nbsp; služio,&nbsp; vodi se u VE u Ž., poljoprivrednik, srednjeg imovnog stanja,&nbsp;&nbsp; ranije neosudjivan,&nbsp; ne nalazi se pod istragom za drugo krivično djelo<br>
&nbsp;<br>
&nbsp;<br>
<h2 align="center">
	<em>K&nbsp; r&nbsp; i&nbsp; v&nbsp;&nbsp; j&nbsp; e</em></h2>
<h2>
	<em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je</em></h2>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana&nbsp; 11.11.2010 godine, oko 1:30 h, upravljajući PMV marke „Tojota jaris“ reg.br.PG..., vlasništvo R. DOO u mjestu T.P., na regionalnom putu Ž. – Đ. T., opština Ž., ne pridržavajući se saobraćajnih propisa, ugrozio javni saobraćaj i doveo u opasnost život i tijelo ljudi, na način što suprotno odredbi čl.31 i 200 ZOPS-a na putevima, brzinu kretanja vozila nije prilagodio uslovima noćne vožnje krećući se brzinom od 95 km/h - brzinom većom od dozvoljene i ako je na tom dijelu puta dozvoljena brzina kretanja do 50 km/h i upravljajući vozilom pod dejstvom alkohola od 1,20 promila alkohola u krvi, te je usled takve nepropisne vožnje izgubio kontrolu nad vozilom i istim prešao sa desne na lijevu kolovoznu traku, a zatim van kolovoza, te je došlo do udara vozila u žičanu ogradu od kolja i probijanje iste , nakon čega se vozilo prevrnulo i zaustavilo na lijevi bok, pri čemu su saputnici u vozilu oštećeni R. S., Đ. I. i V. I. zadobili lake tjelesne povrede, dok je na&nbsp;&nbsp; PMV marke „Tojota Jaris“ pričinjena materijalna šteta,&nbsp;&nbsp;&nbsp;<br>
&nbsp;<br>
-&nbsp; čime je izvršio krivično djelo ugrožavanje javnog saobraćaja iz čl. 339 st.&nbsp; 1 Krivičnog zakonika Crne Gore (KZ CG),<br>
&nbsp;<br>
<ul>
	<li>
		pa mu sud primjenom&nbsp; navedenog zakonskog propisa i čl. 4, 5, 13, 15, 32,</li>
</ul>
36, 42, 52, 53 i 54 KZ CG i čl.199 stav 3, 202 i 364 Zakonika o krivičnom postupku&nbsp; (ZKP-a)&nbsp; <strong><em>i z r i č e</em></strong><br>
&nbsp;<br>
<h2 align="center">
	<em>USLOVNU OSUDU</em></h2>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa kojom mu utvrdjuje kaznu zatvora u trajanju od 90 (devedeset) dana i istovremeno odredjuje da se ova kazna neće izvršiti ako okrivljeni u roku od dvije&nbsp; godine ne učini novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je dužan platiti troškove krivičnog postupka u iznosu od 233,00 €&nbsp;&nbsp; kao&nbsp; i 55 € na ime paušala, a sve u roku od 15 dana po pravosnažnosti presude.<br>
&nbsp;<br>
<h2 align="center">
	<em>O b r a z l o ž e nj e</em></h2>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Pljevalja u optužnom predlogu Kt. br. 368/10 od 28.12.2010 godine dajući opis radnje izvršenja pravno je ocijenio da je okrivljeni počinio krivično djelo&nbsp; ugrožavanje javnog saobraćaja iz čl. 339 st.&nbsp; 1 KZ CG, na način, mjesto i u vrijeme kako je to bliže opisano izrekom presude. Na glavnom pretresu je ostao pri navodima iz optužnog akta i predložio da se okrivljeni oglasi&nbsp; krivim i osudi po zakonu.&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zastupnik oštećenog R. DOO &nbsp;iz P. i oštećeni R.S., Đ. I. i V. I. su u svojim izjavama datim pred Istražnim sudijom u predmetu Kri.br.90/10&nbsp; izjavili, da se ne pridružuju krivičnom gonjenju protiv okrivljenog, niti&nbsp; ispostavljaju imovinsko pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Okrivljeni&nbsp; je u svojoj odbrani u predhodnom postupku i na glavnom pretresu u cjelosti priznao krivicu i počinjeno krivično djelo i u bitnom je istakao:&nbsp; da je kritične noći 11.11.2010 godine oko 1:30h upravljao PMV marke „Tojota jaris“ reg oznaka PG... , a vozilo je uzeo na renta kar , koja je vlasništvo R. DOO &nbsp;i kretao se regionalnim putem u pravcu Ž.- Đ. T..U autu su se nalazili još R. S., Đ. I., V. I. i U. S.. Dalje dodaje, da je imao namjeru da S. poveze do kuće, pošto su sidjeli kod nje u kafiću, gdje je popio oko 5 – 6 flaša piva i pošto im je bilo usput i htjeli su da joj učine uslugu da je povezu do kuće. Pošto je malo brže vozio izgubio je kontrolu nad vozilom i prešao na suprotnu lijevu kolovoznu traku i nakon neuspjelog kočenja izletio je sa vozilom van kolovoza i udario u jednu ogradu sa lijeve strane puta , a potom u jednu manju brinju i tada je došlo do prevrtanja vozila. Okrivljeni kazuje da mu je veoma žao zbog ovog dogadjaja,&nbsp; prvenstveno što su sa njim bila navedena&nbsp; lica koja su zadobila lakše tjelesne povrede. Napominje da se interesovao za njihovo zdravlje iako je i sam zadobio tešku tjelesnu povredu – prelom nadlaktice. U završnoj riječi još jednom je ukazao da priznaje krivicu i počinjeno krivično djelo, a ocjenu svoje odgovornosti prepustio je sudu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku proveo dokaze: po saglasnom predlogu stranaka pročitao iskaze&nbsp; &nbsp;svjedoka – oštećenih: R. S., Đ. I. i V. I. i svjedoka U. S., te zastupnika R. DOO&nbsp; iz P. L.S., pročitao;&nbsp; nalaze i mišljenja: vještaka saobraćajne struke ing. Š. M. iz P. od novembra 2010 godine,&nbsp; vještaka medicinske struke Dr. M. P. iz P. od 18.12.2010 godine, Zapisnik o uvidjaju Kri.br.85/10 od 12.11.2010 godine, službenu zabilješku UP-PJ Pljevlja- Ispostava Žabljak br.231/10-2437 od 11.11.2010 godine, izvršio uvid u&nbsp;&nbsp; fotoelaborat&nbsp; UP –Ispostava Žabljak br. 3-111/10od 13.07.2010. godine sa&nbsp; skicom lica mjesta, pročitao izvješta KBC CG o procentu alkohola u krvi za okrivljenog br.1779 od 18.11.2010 godine,&nbsp; te izvršio uvid u podatke iz KE za okrivljenog br.245/10-2588/1 od 25.11.2010. g. izdat od UP-Ispostave Žabljak. Sud nije proveo dokaz neposrednog saslušanja vještaka Š.M. ing. saobraćaja iz P. i Dr. M.P. iz P. jer je&nbsp; ODT&nbsp; odustao od toga predloga, sa čime se saglasio okrivljeni.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza <strong>oštećenih-svjedoka&nbsp; R.S., Đ.I. i V.I. </strong>proizilazi: da su oštećeni kritičnog dana 10.11.2010 godine zajedno sa svojim drugom Ž.M. došli iz P. kako bi Ž. pomogli iscijepati drva za zimu. U večernjim časovima sedjeli su u jednom ugostiteljskom objektu, gdje su popili po nekoliko tura pića , a na kraju radnog vremena izašli su iz objekta i htjeli da povezu U. S. koja je radila kao konobar u tom objektu do njene kuće, a potom da svrate u pekaru, pa u N. na prenoćište. Medjutim, u jednom momentu u mjestu »T. P.«, a na izlasku iz jedne krivine, oštećeni su ocijenili da se vozilo destabilizovalo, da je Ž. izgubio kontrolu nad upravljačem vozila, prešli su na lijevu kolovoznu traku, a zatim izletjeli sa puta i udarili u neku brinju i poslije toga je došlo do prevrtanja vozila, a kada se zaustavilo bilo je okrenuto na bok-vozačevu stranu.&nbsp; Tom prilikom oštećeni su zadobili lake tjelesne povrede , a okrivljeni težu tjelesnu povredu. Oštećeni se nijesu pridružili krivičnom gonjenju protiv okrivljenog.&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka<strong> U. S. </strong>proizilazi , da je kritične noći 10.11.2010 godine radila u kafe baru »V.«, kada je Ž. M. ušao sa tri druga i zadržali su se oko 1 h, popili su po nekolike ture pića , a nakon završetka njenog radnog vremena su se ponudili da je povezu kući. U mjestu T. P. u jednoj krivini osjetila je&nbsp; nestabilnost kod vozila i primijetila da vozilo ide prema drugoj kolovoznoj traci i izlijeće van kolovoza i koliko se sjeća bio je neki udar , ali nemože da se sjeti dali su se prevrtali. Takodje navodi da osim što je bila ugruvana nije imala nikakvih drugih povreda i da se nakon nezgode Ž. cijelo vrijeme interesovao za njeno zdravlje.<br>
Iz iskaza zastupnika R. DOO iz P. direktora pomenute firme <strong>L. S. </strong>proizilazi,&nbsp; da se ne pridružuje&nbsp; krivičnom gonjenju protiv okrivljenog Ž. M., niti ispostavlja imovinsko pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u cjelosti prihvatio iskaze gore saslušanih&nbsp; svjedoka-oštećenih kao i svjedoka U. S., tim prije jer su oni na jedan veoma jasan, precizan i kontinuiran način predstavili događaj onako kako se desio, pri čemu ti iskazi svoju podlogu nalaze i u drugim&nbsp; provedenim dokazima a posebno zapisniku o uviđaju, fotoelaboratu i skici lica mjesta pri čemu im optuženi nije prigovorio.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Iz nalaza i mišljenja vještaka saobraćajne struke</strong>, zapisnika o uviđaju lica mjesta,&nbsp; fotoelaborata i skice lica mjesta sud je utvrdio: da je do pomenute nezgode došlo usled propusta u vožnji od strane vozača putničkog motornog vozila »Tojota Jaris« reg oznake PG... kojim je upravljao Ž. M., da se propust vozača ogledao u činjenici što se sa vozilom kretao znatno većom od dozvoljene (50 km/h) brzine kretanja na kritičnom potezu puta tj. oko 95 km/h, usled čega je prilikom savladjivanja kritičnog poteza puta nastupila destabilizacija i skretanje vozila preko desne ivice kolovoza puta u smjeru kretanja i posle neuspjelog pokušaja vraćanja vozila na lijevu kolovoznu traku došlo je do zanošenja vozila, a zatim izlijetanja vozila van kolovoza, da bi na ovoj putanji vozilo naletjelo na fizičku&nbsp; prepreku, što je dovelo do destabilizacije a zatim prevrtanja vozila po lijevoj strani puta do konačnog zaustavljanja.&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u cjelosti prihvatio gornje dokaze kao jasne, logične i istinite, tim prije jer su dati u skladu sa pravilima nauke i struke , te gornji dokazi se medjusobno prožimaju i dopunjaju, a u njima svoju podlogu nalaze u potpunosti i iskazi saslušanih svjedoka – oštećenih, te isti nijesu suprotni jedni drugima a stranke im nijesu prigovorile.&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Iz nalaza i mišljenja vještaka&nbsp; medicinske struke</strong>, te izvještaja KC CG&nbsp; o analizi alkohola u krvi sud je utvrdio, da je okrivljeni&nbsp; kritičnog dana 11.11.2010 godine&nbsp;&nbsp;&nbsp; zadobili lake tjelesne povrede i to: Đ.I. je imao kontuziju nosa sa razderotinom, V.I. kontuziju šake, dok je kod R.S. konstatovana kontuzija slabinske regije lijevog ramena, tako da&nbsp; iz priloženog&nbsp; proizilazi&nbsp; da se radi o lakim tjelesnim povredama i pojedinačno i zbirno i da su povrede zadobijene u saobraćajnom udesu udarom od tvrde djelove vozila, sudarom sa saputnicima ili prekomejrnim savijanjem kičme.Iz izvještaja KBC CG proizilazi da je okrivljeni kritičnog dana 11.11.2010 godine zadobio teške tjelesne povrede i to prelom lijeve nadlaktice koja se tretira konzervativno »Viseći gips«, a iz izvještaja o procentu alkohola u krvi proizilazi&nbsp; da je kritične prilike kod okrivljenog utvrđeno prisustvo alkohola u krvi u koncetraciji 1,20 pro-mila, tj. da se okrivljeni nalazio u pripitom stanju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u cjelosti prihvatio ove dokaze kao jasne i nesumnjive, date u skladu sa pravilima&nbsp; medicinske struke i nauke a stranke im nijesu prigovorile.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Iz izvoda iz KE sud je</strong> utvrdio da okrivljeni ranije nije osudjivan.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je posebno cijenio odbranu okrivljenog, pa je zaključio da je isti priznao krivicu i počinjeno djelo a koje priznanje je potpuno i jasno a svoju podlogu nalazi&nbsp; u svim provedenim dokazima, pa je sud takvu odbranu prihvatio u cjelosti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu savjesne i brižljive ocjene provedenih dokaza u smislu čl. 17 i&nbsp; 360 ZKP- a sud je na pouzdan način zaključio da je optuženi počinio krivično djelo, na način mjesto i u vrijeme bliže označeno činjeničnim opisom dispozitiva ove presude, tj. da je dana&nbsp; 11.11.2010 godine, oko 1:30 h, upravljajući PMV marke „Tojota jaris“ reg.br.PG..., vlasništvo R. DOO u mjestu T. P., na regionalnom putu Ž. – Đ. T., opština Ž., ne pridržavajući se saobraćajnih propisa, ugrozio javni saobraćaj i doveo u opasnost život i tijelo ljudi, na način što suprotno odredbi čl.31 i 200 ZOPS-a na putevima, brzinu kretanja vozila nije prilagodio uslovima noćne vožnje krećući se brzinom od 95 km/h - brzinom većom od dozvoljene i ako je na tom dijelu puta dozvoljena brzina kretanja do 50 km/h i upravljajući vozilom pod dejstvom alkohola od 1,20 promila alkohola u krvi, te je usled takve nepropisne vožnje izgubio kontrolu nad vozilom i istim prešao sa desne na lijevu kolovoznu traku, a zatim van kolovoza, te je došlo do udara vozila u žičanu ogradu od kolja i probijanje iste , nakon čega se vozilo prevrnulo i zaustavilo na lijevi bok, pri čemu su saputnici u vozilu oštećeni R. S. , Đ. I. i V. I. zadobili lake tjelesne povrede, dok je na&nbsp;&nbsp; PMV marke „Tojota Jaris“ pričinjena materijalna šteta.&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom ocjenom ovako utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela Ugrožavanje javnog saobraćaja iz čl. 339 st.&nbsp; 1 KZ CG, koje djelo čini svaki onaj » učesnik u saobraćaju na putevima koji se ne pridržava saobraćajnih propisa i time tako ugrozi&nbsp; saobraćaj da dovede u opasnost život ili tijelo ljudi ili imovinu&nbsp; čija vrijednost prelazi iznos od 20.000 €, pa usled toga kod drugog nastupi&nbsp; laka tjelesna povrijeda ili drugom prouzrokuje imovinsku štetu koja prelazi iznos od 3000€ «. U konkretnom slučaju radi se o blanketnom krivičnom djelu a ovo jer je okrivljeni&nbsp; postupio suprotno odredbi čl. 31 ZOBS-a na putevima, prema kojoj »vozač je dužan da brzinu kretanja vozila prilagodi okolnostima, karakteristikama&nbsp; i stanju puta, vidljivosti, preglednosti, atmosverskim prilikama, stanju vozila i tereta, frekvenciji&nbsp; saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi«, odnosno suprotno odredbi čl. 200 ZOBS-a na putevima prema kojem »vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola«, a pod dejstvom alkohola je lice za koje se analizom krvi utvrdi da je sadržina alkohola u krvi viša od 0,5 g/kg. Okrivljeni&nbsp; je djelo učinio sa umišljajem&nbsp; kao predvidjenim oblikom vinosti a ovo sa razloga jer je bio svjestan&nbsp; da usled toga što vozeći pod dejstvom alkohola, čija sadržina u krvi iznosi znatno više od dozvoljene tj. 1,20 pro-mila i ne prilagođavajući brzinu kretanja vozila u uslovima saobraćaja, on voljno preduzima gornje radnje usled čega nastupa destabilizacija i zanošenje vozila,&nbsp; te i njegov prelaz na suprotnu kolovoznu traku i udar u brinju&nbsp; usled čega nastaju lakše tjelesne povrede kod oštećenih, a teška tjelesna povreda kod okrivljenog&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oglašavajući okrivljenog krivim, sud mu je na osnovu čl. 52, 53 i 54 KZ CG a u okviru opšte svrhe krivičnih sankcija iz čl. 4 istog, izrekao uslovnu osudu i istovremeno utvrdio kaznu zatvora u trajanju od 90 dana sa odgodom izvršenja na dvije godine a ovo pri ocjeni da nije nužno radi krivično pravne zaštite izricati efektivnu&nbsp; kaznu zatvora,&nbsp; kao propisanu krivičnu sankciju za ovo krivično djelo. Polazeći od stepena krivice optuženog kao i drugih okolnosti iz čl. 42 KZ CG, te ličnosti okrivljenog, njegovog korektnog odnosa prema sudu, ranijeg života i ponašanja poslije izvršenog krivičnog djela, sud je&nbsp; u odsustvu&nbsp; otežavajućih okolnosti od olakšavajućih&nbsp;&nbsp; uzeo, da se radi o mladom čovjeku, da je priznao počinjeno krivično djelo i izrazio kajanje zbog istog, da se interesovao za zdravlje oštećenijh, da se oštećeni kao njegovi drugovi i prijatelji nijesu pridružili krivičnom gonjenju , te da je i sam kritične prilike zadobio tešku tjelesnu povredu, odnosno&nbsp; da su njega kao okrivljenog najteže pogodile štetne posledice, pa je izričući gornju krivičnu sankciju i posebno imajući u vidu, da je okrivljeni nezaposlen i nema stalne izvore prihoda, jer se bavi poljoprivredom,&nbsp; sud ubjedjenja, da je ista adekvatna učinjenom djelu i da će se sa izrečenom&nbsp; krivičnom sankcijom&nbsp; ostvariti svrha kažnjavanja shodno čl.32 KZ CG .<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oglašavajući okrivljenog krivim sud ga je obavezao da plati troškove krivičnog postupka u iznosu od 233,00€ koji se odnose na nagradu i troškove vještačenja po vještaku&nbsp; saobraćajne struke u iznosu od 104,05€ , vještaku medicinske struke u iznosu od 71,05 € i troškovi Klinickog centra P.&nbsp; vezani za utvrdjivanje procenja alkohola u krvi u iznosu od 57,00 € a sve ovo&nbsp; shodno čl. 202 ZKP-a.<br>
Sud je okrivljenog &nbsp;obavezao na plaćanje paušala u iznosu od 55,00 € , a ovo shodno čl. 199 st. 3 ZKP-a a imajući u vidu trajanje, složenost postupka i imovno stanje okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetog odlučeno je kao u izreci presude.<br>
<h2 align="center">
	<em>OSNOVNI SUD U ŽABLJAKU, dana 26.01.2011. godine</em></h2>
<h2>
	<em>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA</em></h2>
<h2>
	<em>Ikonija Šibalić,s,r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mihailo Andjelić,s.r.</em></h2>
<h2>
	<em>PRAVNA POUKA:</em></h2>
<strong><em>Protiv ove presude dopuštena je žalba u roku</em></strong><br>
<strong><em>od 8 dana&nbsp; po&nbsp; prijemu&nbsp; pismenog&nbsp; otpravka</em></strong><br>
<strong><em>iste preko ovog suda Višem sudu Bijelo Polje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</em></strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>

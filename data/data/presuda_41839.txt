<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-family:Times New Roman;font-weight:bold;}
.s4{font-family:Times New Roman;}
.s5{font-weight:bold;color:black;}
.s6{font-family:Times New Roman;color:black;}
.s7{font-family:Times;}
.p1{text-align:justify;hyphenate:auto;font-family:Times;font-size:13pt;}
.p2{text-indent:0.5in;text-align:justify;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times;font-size:13pt;}
.p5{text-indent:0.49166667in;text-align:justify;hyphenate:auto;font-family:Times;font-size:13pt;}
.p6{text-indent:0.5in;text-align:start;hyphenate:auto;font-family:Times;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.49513888in;text-align:start;hyphenate:auto;font-family:Times New Roman;font-size:13pt;}
.p9{text-indent:0.49513888in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.09166667in;margin-left:1.875in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.875in;text-align:justify;hyphenate:auto;font-family:Times New Roman;font-size:13pt;}
.p14{text-indent:-0.09861111in;margin-left:-6.890972in;text-align:justify;hyphenate:auto;font-family:Times;font-size:13pt;}
.p15{text-indent:-0.09861111in;text-align:justify;hyphenate:auto;font-family:Times;font-size:13pt;}
.p16{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.375in;margin-right:-0.02638889in;text-align:justify;hyphenate:auto;font-family:Times;font-size:13pt;}
.p18{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p19{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p20{margin-left:-0.125in;text-align:center;hyphenate:auto;font-family:Times;font-size:13pt;}
.p21{margin-left:-0.125in;text-align:justify;hyphenate:auto;font-family:Times;font-size:13pt;}
.p22{margin-left:-0.125in;text-align:start;hyphenate:auto;font-family:Times;font-size:13pt;}
.p23{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">                                                                                                              K.br.280/09</span>
</p>
<p class="p1"></p>
<p class="p2">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, u vijeću sastavljenom od sudije Gorana Šćepanovića, kao predsjednika vijeća i sudija porotnika Vidosave Nikolić i Perside Milić, kao članova vijeća, sa zapisničarom Milijanom Minić, u krivičnom predmetu okrivljenog </span><span class="s1">K VA</span><span> iz Bara, zbog krivičnog djela laka tjelesna povreda iz čl. 152 st.3 u vezi st. 2 i 1 Krivičnog zakonika, po optužnom predlogu Osnovnog državnog tužilaštva u Baru, Kt.br. 179/09 od 07.07.2009. godine, nakon održanog glavnog, javnog  pretresa u prisustvu zastupnika optužbe zamjenika Osnovnog državnog tužioca Nusrete Arapović, okrivljenog i njegovog branioca D D, advokata iz Bara, dana 16.06.2010. godine donio je i istog dana javno objavio</span>
</p>
<p class="p3"></p>
<p class="p4">
<span class="s1">R J E Š E N J E</span>
</p>
<p class="p3"></p>
<p class="p5">
<span class="s2">Prema okrivljenom </span><span class="s3">K V</span><span class="s4"> od oca B i majke A rođene P, rođen . godine u B, sa prebivalištem u naselju Č, SO B, državljanin Crne Gore, neoženjen,završio srednju školu, srednjeg imovnog stanja, osuđivan presudom Osnovnog suda u Kotoru K. Broj 51/99 od 17.05.1999. godine, zbog krivičnog djela falsifikovanje novca iz čl. 168 st.4 KZ RCG, novčanom kaznom u iznosu od 2.400 dinara,</span>
</p>
<p class="p5"></p>
<p class="p6">
<span class="s1">Što je:</span>
</p>
<p class="p1"></p>
<p class="p7">
<span class="s2">  	Dana 9.04.2009. godine, oko 16 časova, na dijelu magistralnog puta B S u mjestu B, u B, izazvan grubim ponašanjem oštećenog J G lako tjelesno povredio oštećenog drvenim držalom, sredstvom podobnim da tijelo teško povrijedi i zdravlje teško naruši, na način što je nakon što je okrivljeni rukom, zatim i kamenom udario u njegovo vozilo marke „BMW“, iz ruku oštećenog istrgnuo drveno držalo i istom zadao više udaraca u predjelu glave i tijela, nanijevši mu pri tome povredu u vidu tri rane prskotine u tjemenom predjelu i nagnječenje u predjelu lijeve potkoljenice.</span>
</p>
<p class="p8"></p>
<p class="p9">
<span class="s2">- čime je učinio krivično djelo - </span><span class="s5">laka tjelesna povreda  iz čl. 152. st.3. u vezi st.2 i 1. Krivičnog zakonika. </span>
</p>
<p class="p10"></p>
<p class="p7">
<span>         	Na osnovu čl. 52 i 65 Krivičnog zakonika i čl. 461 i 462  ZKP-a, izriče  s e </span>
</p>
<p class="p11"></p>
<p class="p12">
<span class="s1">            SUDSKA OPOMENA</span>
</p>
<p class="p13"></p>
<p class="p1">
<span>            Okrivljeni je dužan da plati troškove krivičnog postupka u iznosu od 150 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p14"></p>
<p class="p15"></p>
<p class="p4">
<span class="s5">      O b r a z l o ž e n j e</span>
</p>
<p class="p4"></p>
<p class="p2">
<span class="s2">  Optužnim predlogom Osnovnog državnog tužilaštva u Baru</span><span> Kt.br. </span><span class="s4">574/08 od 02.12.2008</span><span> godine</span><span class="s2"> stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p1"></p>
<p class="p2">
<span>Okrivljeni je u svojoj odbrani izjavio da </span><span class="s6">se vraćao iz P, jer je vozio oca B, a sa njima u vozilu je bio i njegov zet V M i jedan majstor po imenu B. Kada su došli u S, na djelu puta gdje se izvode radovi bilo je upaljeno crveno svijetlo na semaforu, a kada se upalilo crveno svijetlo on je krenuo sa vozilom. Međutim, ispred njega je stalo jedno nepoznato lice i nije mu dalo da prođe, on ga je pitao zašto mu nije dao da prođe, pošto je upaljeno na semaforu zeleno svijetlo, a on mu je odgovorio da ne može da prođe. On je krenuo i kada ga je mimoilazio on je udario pesnicom u lijeva vrata vozača. On je tada zaustavio vozilo, izašao i pitao ga zašto mu udara u vozilo, on ga je odgurnuo, rukom ga nekako zakačio u predjelu potiljka, pa je i on njega odgurnuo i vratio se u vozilo i imao namjeru da nastavi prema B. Kada se udaljio jedno 15 metara, osjetio je udarac kamena u zadnji dio njegovog vozila, okrenuo se i vidio da je to lice gađalo kamenom u zadnju haubu njegovog vozila, koje mu je ulubio. Vratio se nazad i ponovo pitao zašto je gađao kamenom, a on nije ništa odgovorio, već je uzeo jednu drvenu letvu i rukom mu pokazao da dođe prema njemu, kako bi ga udario. U tom trenutku iz vozila je izašao njegov otac i krenuo prema tom licu, a pošto njegov otac imao 73 godine on se bojao da ga to lice ne udari letvom, pa je došao do njega prije oca, a radnik ga je udario držalom u predjelu ruke i dva puta u predjelu leđa. On je skočio na njega kako bi mu oduzeo držalo iz ruke, i tom prilikom radnik se okliznuo i pao na neravan teren. Tom prilikom između njih nije bilo nikakvog udaranja. On je oduzeo letvu i bacio je. Njegov zet M, i radnik B se nijesu uključivali u svađu sa tim radnikom. On događaj nije prijavio policiji i hitnoj pomoći jer je njegovom ocu od događaja pozlilo, i odmah je otišao kući. U trenutku kada su se oštećeni i on otimali oko držala vozilo je bilo udaljeno 7 najviše 10 metara od njih. On se vratio prema oštećenom jer je on prethodno bacio kamen na vozilo, kada se nalazio pored samog magistralnog puta, a nakon toga je otišao na mjesto udaljeno 10 m od tog vozila da bi uzeo to držalo i držao je držalo u ruci. Kada su njegov otac i on prišli radniku, on ga je pitao zašto je to uradio, on ništa nije odgovarao već je podigao držalo i držao ga podignuto prema njegovom ocu koji je u tom trenutku bio oko 1 m ispred njega.. On je u tom događaju vjerovatno  prilikom otimanja oko držala zadobio jedan udarac u predjelu iznad lijevog uva, ne zna kako ga je udario ali pretpostavlja da je to bilo laktom. On se povodom tog udarca nije obraćao ljekaru radi pružanja medicinske pomoći. Oštećeni je tom prilikom na sebi imao staru odjeću koja je bila prljava, ne može se izjasniti konkretno kakva je bila odjeća, a bilo je tu prisutno puno ljudi od kojih je većina na sebi imala sličnu odjeću kao i oštećeni. Zadnji kontakt između njega i oštećenog bio je kada mu je oteo držalo, a kada je on otišao sa lica mjesta on je bio tu na licu mjesta. On je se policiji javio kada ga je pozvala, a to je bilo oko 2 dana nakon predmetnog događaja</span>
</p>
<p class="p5"></p>
<p class="p5">
<span class="s2">U dokaznom postupku pročitan je iskaz svjedoka oštećenog J G, saslušana je svjedok </span><span class="s6">M V, </span><span class="s2">pročitani su : </span><span class="s6">izvještaj ljekara JZU Dom zdravlja službe Hitne pomoći od 9.04.2009. godine na ime J G, nalaz i mišljenje sudskog vještaka medicinske struke Š M od 16.05.2009. godine, izvod iz kaznene evidencije na ime optuženog  PJ Bar br.24-03-245/09-3435/2 od 4.05.2009. godine. </span>
</p>
<p class="p10"></p>
<p class="p16">
<span class="s2">Svjedok oštećeni </span><span class="s5">J G</span><span class="s2"> je izjavio da radi kao sezonski radnik u građevinskoj firmi »B« iz P koja izvodi radove na regionalnom vodovodu u naselju B u S. Dana 09.04.2009. godine u vremenu oko 16,00 časova on je radio na izvođenju radova u S u naselju B kod Autobuskog stajališta. Njegov zadatak je bio da reguliše saobraćaj i da spriječi vozila da prolaze kroz crveno svijetlo, obzirom da je na tom dijelu puta privremeno postavljen semafor kako bi se regulisao saobraćaj i kako bi se vozači upozorili da se na tom dijelu puta ne može proći. Sjeća se da je naišlo vozilo marke »BMW« plave boje, čijih se reg. tablica ne sjeća, ali je broj tablica zapisao i dao policajcu koji je došao na lice mjesta. On je pomenuto vozilo zaustavio obzirom da je bilo upaljeno crveno svijetlo i nije dozvolio da to vozilo prođe. Međutim, u tom trenutku iz vozila je izašao crni momak visine oko 170 cm, koji je na sebi imao majicu kratkih rukava, bio je širokih ramena, starosti oko 30 godina. On mu se prvo obratio riječima »ko si ti da me zaustavljaš« da bi ga nakon toga iz čista mira stisnutom pesnicom udario tri puta u predjelu glave tačnije u predjelu sljepoočnice desnog oka i u potiljačnom dijelu. Nakon toga pomenuti vozač je sjeo u svoje vozilo u namjeri da se udalji sa lica mjesta, a kako je on bio izrevoltiran ponašanjem tog lica uzeo je mali kamenčić i gađao u predjelu njegovog automobila, tačnije u blatobran navedenog vozila, ali vozilo nije oštetio. Nakon toga on pošto stanuje u neposrednoj blizini je pošao u dvorište kuće gdje stanuje kod M M, a sve sa namjerom da izbjegne svađu sa tim licem. U tom momentu, iz vozila je izašao vozač koji ga je prethodno udario više puta pesnicom u glavu i još dva lica koja su se uputila za njim u dvorište kuće u kojoj je stanovao. Pošto je vidio da će ta lica da ga napadnu on je uzeo drvenu držalicu da se odbrani, jer su ga oni već bili sustigli u dvorištu kuće u kojoj stanuje. Navedeni vozač mu je prišao i iz ruke iščupao držalicu i počeo da ga udara istom i to tri puta u predjelu glave jednom u leđa i jednom u lijevu nogu, tako da više nije znao kuda i koliko puta ga je udarao. Druga dva lica koja su bila sa njim ga nijesu udarala, osim što su tom licu pomogli da od njega uzmu drvenu držalicu, na način što su mu iz ruke istrgli držalicu. Nedugo zatim sva trojica su ušli u vozilo i odvezli se u pravcu B. On ne zna ime lica - vozača PMV marke BMW koji ga je udarao. Na lice mjesta dok ga je tukao vozač PMV BMW bilo je prisutno desetak ljudi koji su sve vrijeme sve gledali i niko od njih nije prišao da ga odbrani, odnosno da spriječi to lice da ga ne udara. Među tih desetak radnika koji su sve to posmatrali bio je prisutan i njegov drug koji se zove R, čije prezime ne zna, koji je takođe bio očevidac tog događaja. Nakon nekih 15 minuta stigla je policija i isti su ga odvezli do prostorija službe Hitne pomoći gdje mu je ukazana ljekarska pomoć, obzirom da je krvario u predjelu glave. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p16"></p>
<p class="p16">
<span class="s2">Sud je iskaz oštećenog J G pročitao na osnovu čl.345.st.1. tačka 1. ZKP, jer sud nije mogao da obezbijedi prisustvo oštećenog na glavnom pretresu. Sud je oštećenom uputio 4 poziva u toku glavnog pretresa, poziv za glavni pretres zakazan dana 26.11.2009. godine oštećenom nije uručen uz konstataciju dostavne službe da je nepoznat, oštećenom je lično uručen poziv za glavni pretres zakazan 28.01.2010. godine, međutim, pozivu se nije odazvao niti je izostanak opravdao, oštećeni u Pošti nije podigao poziv za glavni pretres zakazan dana 08.04.2010. godine, a poziv za 16.06.2010. godine oštećenom nije uručen uz konstataciju dostavne službe da ne prima.</span>
</p>
<p class="p10"></p>
<p class="p16">
<span class="s2">Svjedok </span><span class="s5">M V</span><span class="s2"> je izjavila da se oko 16,00 časova se nalazila u svojoj kući i povremeno je izlazila napolje. U kući imaju kuhinju gdje spremaju hranu za radnike i ona poznaje J g, jer on stanuje u kući. J G je radio toga dana na semaforu tako što je regulisao saobraćaj radi bezbjednog prolaza vozila na semaforu. U jednom trenutku došli su neki radnici i obavijestili je da je došlo do svađe između jednog vozača i J g. Ona je otišla kod semafora i tamo je vidjela radnike da se svađaju, Ona ne poznaje K va, a s obzirom da je bila velika gužva ona nije konkretno vidjela nikoga od vozača ili bilo koje drugo lice da je učestvovao u tuči i svađi, niti je vidio bilo koga da je udario J G. Ona je vidjela G koji je bio krvav i koji je bio u čučećem položaju iza kuće. Na glavnom pretresu je dodala da je na lice mjesta došla kada je sve bilo završeno, nije vidjela sukob, već da je G u čučećem položaju iza njihove kuće i da je bio krvav, ali se više ne može izjasniti na kom dijelu tijela mu je bila ta krv. Mjesto na kome je ona vidjela oštećenog nalazilo se od kuće na udaljenosti od oko 100 m. Oštećeni se nalazio na mjestu gdje je bila velika gužva, bilo je sigurno oko 15 ljudi. Ona nikog na licu mjesta nije pitala što se desilo, a oštećeni je pričao na makedonskom jeziku sa nekim radnicima. Ona se ne može sjetiti da je optuženog vidjela na licu mjesta. Na licu mjesta na kome se sve dešavalo nalazili su se semafori za vrijeme dok su trajali radovi na putu.</span>
</p>
<p class="p10"></p>
<p class="p16">
<span class="s2">Iz izvještaja ljekara JZU Dom zdravlja službe Hitne pomoći od 9.04.2009. godine na ime J G utvrđeno je da se oštećeni obratio ljekaru radi udaraca drškom lopate u predjelu glave i lijeve noge i koje povrede su na strani oštećenog konstatovane prilikom ukazivanja medicinske pomoći. </span>
</p>
<p class="p16"></p>
<p class="p16">
<span class="s2">Iz nalaza i mišljenja sudskog vještaka medicinske struke Š M od 16.05.2009. godine utvrđeno je da je oštećeni u predmetnom događaju zadobio </span><span>tri rane prskotine tjemenog predjela i nagnječenje u predjelu lijeve potkoljenice.  Navedene povrede posljedica su najmanje dvostrukog dejstva (dva udarca) tupog, teškog i zamahnutog mehaničkog oruđa (moguće i drveno držalo), na odgovarajuće predjele tijela (glava, potkoljenica). Navedene povrede predstavljaju, i pojedinačno i u svom zbiru, laku tjelesnu povredu.</span>
</p>
<p class="p16"></p>
<p class="p16">
<span class="s2">Iz izvoda iz kaznene evidencije na ime optuženog  PJ Bar br. 24-03-245/09-3435/2 od 4.05.2009. godine utvrđeno je da je </span><span>osuđivan presudom Osnovnog suda u Kotoru K. Broj 51/99 od 17.05.1999. godine, zbog krivičnog djela falsifikovanje novca iz čl. 168 st. 4 KZ RCG, novčanom kaznom u iznosu od 2.400 dinara,</span>
</p>
<p class="p10"></p>
<p class="p16">
<span class="s2">Optužnicom je predloženo da se u dokaznom postupku saslušaju svjedoci M B i P V. Svjedok M B je primio poziv za glavni pretres zakazan dana 28.01.2010. godine, pozivu se nije odazvao niti je izostanak opravdao, svjedok se nije odazvao uredno primljenom pozivu za glavni pretres zakazan dana 08.04.2010. godine, a poziv za glavni pretres zakazan 18.05.2010. godine svjedoku nije uručen uz konstataciju dostavne službe da odbija prijem. Pozivi za glavne pretrese zakazane dana 28.01.2010. godine  i 16.06.2010. godine nisu uručeni svjedoku P V uz konstataciju dostavne službe da je nepoznat. Navedene konstatacije dostavne službe pošte u Makedoniji sud nije bio u mogućnosti da provjeri izdavanjem naredbi za prinudno dovođenje, a kako nije bio u mogućnosti da sasluša svjedoke, koji nisu saslušani ni u prethodnom postupku donijeto je rješenje da se svjedoci M B i P V neće se saslušati u dokaznom postupku.</span>
</p>
<p class="p10"></p>
<p class="p1">
<span class="s2">	Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret u vrijeme i na način predstavljen u dispozitivu. Okrivljeni se dana </span><span class="s6">09.04.2009. godine vozilom marke BMW kretao magistralnim putem S – B. Na mjestu na kome su se izvodili radovi na putu bio je postavljen semafor. Nakon što je uključeno zeleno svijetlo okrivljeni je nastavio kretanje u pravcu B, međutim, oštećeni mu nije dozvolio da nastavi kretanje. Okrivljeni je nakon toga prošao pored oštećenog, koji je udario rukom u vozilo, nakon čega je okrivljeni izašao, prišao oštećenom i tu je došlo do međusobnog guranja. Nakon toga je okrivljeni ponovo ušao u vozilo, a tada je oštećeni prema vozilu bacio jedan kamen koji je pogodio vozilo. Nakon što je okrivljeni ponovo zaustavio vozilo, izašao je i prišao oštećenom, a sa okrivljenim su došli i njegov otac B i jedno lice po imenu B. Kada su došli do oštećenog, oštećeni je u ruci držao drveno držalo. Okrivljeni je prišao oštećenom, uhvatio držalo i tada je između njih došlo do otimanja oko držala, koje je okrivljeni uspio da oduzme od oštećenog i nakon toga mu je zadao više udaraca u predjelu glave i tijela i nanio mu laku tjelesnu povredu. </span>
</p>
<p class="p7"></p>
<p class="p7">
<span class="s2">	Okrivljeni i oštećeni su predmetni događaj opisali na način koji je njih trebao da prikaže kao žrtve napada. Po ocjeni suda okrivljeni je istinito opisao prvi dio događaja, a oštećeni drugi dio. Oštećeni je u tom dijelu izjavio da je okrivljeni bez povoda fizički nasrnuo na njega i da mu je zadao više udaraca pesnicama. Nije logično da okrivljeni koji je prevozio svog oca i još dva lica, bez ikakvog povoda fizički napadne oštećenog, koga ne poznaje, koji je obavljao radove na regulisanju saobraćaja. Oštećeni je izjavio da je na semaforu bilo uključeno crveno svijetlo, da je on zaustavio okrivljenog i da je on odmah izašao, obratio mu se i započeo da mu zadaje udarce. Okrivljeni kao učesnik u saobraćaju zna što znači kada je uključeno crveno svijetlo, da se svijetla na semaforu mijenjaju bez uticaja nekog učesnika u saobraćaju i nije postojao ni jedan razlog ni povod od strane oštećenog da ga okrivljeni fizički napadne. Iz nalaza i mišljenja vještaka medicinske struke utvrđeno je da je oštećeni zadobio </span><span>tri rane prskotine tjemenog predjela i nagnječenje u predjelu lijeve potkoljenice, a po ocjeni suda vrsta povreda i njihova lokacija na nesumnjiv način ukazuju da je navedene povrede zadobio od predmetnog drvenog držala. Da je oštećeni zadobio i više udaraca pesnicama u ovoj fazi događaja iste bi bile vidljive na njegovom licu, jer je oštećeni izjavio da mu je okrivljeni zadao tri udarca </span><span class="s2">pesnicom u predjelu glave tačnije u predjelu sljepoočnice desnog oka i u potiljačnom dijelu, a navedene povrede prilikom ljekarskog pregleda nisu bile vidljive na tijelu oštećenog, niti je oštećeni ljekaru prijavio da je zadobio udarce pesnicama. </span><span> </span>
</p>
<p class="p7"></p>
<p class="p7">
<span class="s2">	Oštećeni u svom iskazu nije negirao da je prema vozilu okrivljenog bacio jedan kamen, a nakon toga okrivljeni je izašao iz vozila i uputio se prema njemu. Okrivljeni ne priznaje da je oštećenom nakon toga zadavao udarce drvenom držalom, međutim, iz iskaza oštećenog i nalaza i mišljenja vještaka medicinske struke utvrđeno je suprotno. I okrivljeni i oštećeni su saglasno izjavili da je oštećeni imao drveno držalo, a po ocjeni suda okrivljeni je oštećenom nakon oduzimanja držala počeo da zadaje udarce od kojih udaraca je oštećeni i zadobio povrede. Kao što je već navedeno vrsta i lokacija povreda, mišljenje vještaka da su povrede mogle biti nanijete drvenom držalom na nesumnjiv način ukazuju da je okrivljeni oštećenom nanio povrede drvenim držalom.  </span>
</p>
<p class="p7"></p>
<p class="p2">
<span class="s2"> </span><span>Ocijenjeno je da drveno držalo predstavlja sredstvo podobno da se tijelo teško povrijedi ili zdravlje teško naruši. Okrivljeni je krivično djelo učinio sa direktnim umišljajem. On je bio svjestan da predmetno držalo predstavlja sredstvo podobno da se tijelo teško povrijedi ili zdravlje teško naruši.</span>
</p>
<p class="p2"></p>
<p class="p2">
<span>Okrivljeni je krivično djelo izvršio </span><span class="s4">izazvan grubim ponašanjem oštećenog J G. Grubo ponašane oštećenog ogleda se u činjenici da je oštećeni  prvo rukom, a nakon toga i kamenom pogodio vozilo okrivljenog, a nakon što je okrivljeni izašao iz vozila oštećeni je u ruci imao drveno držalo koje mu je okrivljeni istrgnuo i nanio mu više udaraca u predjelu glave i tijela. Postupanje okrivljenog sud nije cijenio kao postupanje u nužnoj odbrani iz sledećih razloga. Prema čl. 10 st.1 i 2 Krivičnog zakonika, nije krivično djelo ono djelo koje je učinjeno u nužnoj odbrani, a nužna je ona odbrana koja je neophodno potrebna da učinilac od svog dobra ili dobra drugoga odbije istovremen ili neposredno predstojeći protivpravan napad. Da bi postojala nužna odbrana, moraju biti ispunjeni uslovi za postojanje napada i odbijanje napada. Napad mora poticati od čovjeka, mora biti stvaran, usmjeren protiv nekog pravnog dobra, protivpravan, a odbrana mora biti usmjerena protiv napadača, istovremena sa napadom, neophodno potrebna da bi se odbio napad. Udaranje rukom, a zatim i kamenom u vozilo okrivljenog ne može predstavljati napad u smislu instituta nužne odbrane, a ni držanje drvenog držala, jer je okrivljeni sa još dva lica prišao oštećenom koji je držao držalo, a ne oštećeni prema njima, što bi se moglo cijeniti kao protivpravni napad</span><span>. Shodno utvrđenom činjeničnom stanju sud je precizirao optužni predlog navodeći da se predmetni događaj odigrao u B, kao i u čemu se sastojalo grubo ponašanje oštećenog i radnje okrivljenog kao reakcija na ponašanje oštećenog. Ocijenjeno je da se navedenim preciziranjem ne narušava identitet optužnog akta i presude. </span>
</p>
<p class="p17"></p>
<p class="p16">
<span>Sud je promijenio pravnu kvalifikaciju iz optužnog predloga. Okrivljenom je stavljeno na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika. Sud je okrivljenog oglasio krivim zbog izvršenja krivičnog djela </span><span class="s7">laka tjelesna povreda iz čl. 152 st. 3 u vezi st. 2 i 1 Krivičnog zakonika. </span><span>U stavu 1 navedenog člana propisano je da će krivično djelo izvršiti ko drugog lako tjelesno povrijedi ili mu zdravlje lako naruši, u stavu 2 propisano je da ako je takva povreda nanesena oružjem, opasnim oruđem ili drugim sredstvom podobnim da tijelo teško povrijedi ili zdravlje teško naruši, a u stavu 3 da sud može učiniocu djela iz stava 2 ovog člana izreći sudsku opomenu, ako je učinilac bio izazvan nepristojnim ili grubim ponašanjem oštećenog. Dakle, ako se lice oglasi krivim zbog izvršenja krivičnog djela iz st.3, koji upućuje na stav 2, a koji upućuje na stav 1, prilikom pravnog kvalifikovanja sud se mora pozvati i na stavove 2 i 1, što je i urađeno u izreci presude.   </span>
</p>
<p class="p5"></p>
<p class="p17">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjena je činjenica da se oštećeni nije pridružio krivičnom gonjenju, a od otežavajućih okolnosti da je okrivljeni osuđivan, ali je sud imao u vidu da se radi o osudi starijeg datuma kojom je okrivljenom izrečena novčana kazna.</span><span class="s4"> Odredbom čl. 152 st.3 Krivičnog zakonika propisano je da sud može učiniocu djela iz stava 2 čl. 152 izreći sudsku opomenu, ako je učinilac bio izazvan nepristojnim ili grubim ponašanjem oštećenog. Cijeneći olakšavajuću okolnost na strani okrivljenog i da je nesporno utvrđeno da je okrivljeni krivično djelo izvršio izazvan grubim ponašanjem oštećenog, sud je okrivljenom izrekao sudsku opomenu, jer je ocijenjeno da će se u potpunosti postići svrha njenog izricanja. </span>
</p>
<p class="p18"></p>
<p class="p2">
<span>Kako oštećeni nije postavio imovinsko pravni zahtjev sud o istom nije odlučivao. </span>
</p>
<p class="p18"></p>
<p class="p1">
<span>            Odluka o troškovima krivičnog postupka zasniva se na odredbi čl. 202 st.1. ZKP. Okrivljeni je dužan da plati troškove krivičnog postupka u iznosu od 150 €, koji troškovi se odnose na plaćanje troškova izrade nalaza i mišljenja vještaka medicinske struke u iznosu od 110 € i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p6">
<span>Na osnovu izloženog odlučeno je kao u izreci presude.</span>
</p>
<p class="p6"></p>
<p class="p6"></p>
<p class="p19">
<span class="s1">OSNOVNI SUD U BARU</span>
</p>
<p class="p19">
<span class="s1">Dana 16.06.2010. godine</span>
</p>
<p class="p20"></p>
<p class="p20"></p>
<p class="p21"></p>
<p class="p21">
<span class="s1">ZAPISNIČAR,				                                  S U D I  J A</span>
</p>
<p class="p22"></p>
<p class="p22">
<span class="s1">Milijana Minić	                                                                         Goran Šćepanović					                 Goran Šćepanović</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p3">
<span>Višem sudu u Podgorici u roku od 8 dana od dana prijema</span>
</p>
<p class="p3">
<span>pismenog otpravka, preko ovog suda u dva primjerka.</span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span class="s1">DNA</span><span>:	  - 1 x ODT</span>
</p>
<p class="p3">
<span>		  - 1 x okrivljenom</span>
</p>
<p class="p3">
<span>		  - 1 x braniocu D D. 		  </span>
</p>
<p class="p6">
<span>	  - u spise</span>
</p>
<p class="p6">
<span> 					</span>
</p>
<p class="p3"></p>
<p class="p23"></p>


</body>
&nbsp;<br>
<img src="file:///C:\Users\MOMIRK~1.MAR\AppData\Local\Temp\msohtml1\01\clip_image001.jpg"><br>
&nbsp;<br>
<strong>Posl.br.K. 612/11/11 </strong><br>
<strong>U IME CRNE GORE</strong><br>
&nbsp;<br>
Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Ana Marije Petković, u krivičnom predmetu protiv optuženog <strong>D. Z.</strong>, kojeg brani branilac adv. Š. R. iz M., zbog krivičnog djela zlostavljanja iz čl.166a st.2 u vezi st.1 Krivičnog zakonika, koji se vodi po optužnom predlogu ODT-a Kotor Kt.br.418/11 od 09.12.2011. godine, nakon održanog glavnog i javnog pretresa dana 12.06.2012. godine u prisustvu zamjenika ODT-a Kotor Žarka Pajkovića, optuženog i njegovog branioca, donio je i javno objavio dana 15.06.2012. godine sledeću,<br>
&nbsp;<br>
<strong>PRESUDU</strong><br>
&nbsp;<br>
Optuženi <strong>D. Z.</strong>, od oca M. i majke V., rođene V., rođen ... godine u P., stalno nastanjen u M., .., državljanin Crne Gore, pismen, po zanimanju policajac, oženjen, otac dvoje mal. djece, sa završenom SSS, srednjeg imovnog stanja, neosuđivanog, protiv kojeg se ne vodi postupak za drugo krivično djelo,&nbsp;<br>
<strong>Kriv je,</strong><br>
&nbsp;<br>
Što je,<br>
dana 18.06.2011.g., oko 07,00 časova u T., kao službeno lice UP Granična ispostava Aerodroma T.u vršenju službe zlostavljao oštećenog R. V.a iz B.i prema istome postupao na način kojim se vrijedja ljudsko dostojanstvo, na način što je istog nakon što se nepropisno parkirao ispred terminala za odlaske Aerodroma u T., odveo u službene prostorije granične ispostave koje se nalaze u zgradi Aerodroma, zajedno sa D. M., službenikom Granične ispostave u T., radi pisanja prekršajne prijave zbog vrijedjanja i omalovažavanja službenog lica i u službenim&nbsp; prostorijama istog nagazio nogom na njegovo desno stopalo i udario ga otvorenom šakom u predjelu glave tri puta, nanijevši mu tom prilikom lake tjelesne povrede u vidu crvenila kože sa otokom u predjelu obje ušne školjke,<br>
&nbsp;<br>
-<strong>čime je učinio krivično djelo zlostavljanja iz člana 166a st.2 u vezi st.1 Krivičnog zakonika. </strong><br>
&nbsp;<br>
Pa mu sud na osnovu čl. 2, 4, 13, 15, 36, 42, 52, 53 i 54 Krivičnog zakonika i čl. 227, 229, 239, 368 i 374 ZKP-a izriče<br>
&nbsp;<br>
<strong>USLOVNU OSUDU</strong><br>
Kojom utvrdjuje kaznu zatvora u trajanju od 3(tri) mjeseca i istovremeno odredjuje da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo.<br>
&nbsp;<br>
Dužan je optuženi na ime troškova krivičnog postupka uplatiti iznos od 110,00 eura i na ime sudskog paušala platiti iznos od 50,00 eura u roku od mjesec dana od dana pravosnažnosti presude na žiro račun Osnovnog suda Kotor br. 832-16-52.<br>
&nbsp;<br>
Oštećeni se sa postavljenim imovinskopravnim zahtjevom upućuje na parnicu.<br>
&nbsp;<br>
<strong>O b r a z l o ž e nj e</strong><br>
&nbsp;<br>
ODT iz Kotora podnio je ovom sudu optužni predlog Kt.br.418/11 od 9.12.2011.godine protiv D. Z. iz M., zbog izvršenja krivičnog djela zlostavljanja iz čl.166a st.2 u vezi st.1 KZ.<br>
&nbsp;<br>
<strong>U svojoj odbrani optuženi</strong> je izjavio da je R. kritičnog jutra dovezao kao taksista putnike na Aerodrom, ali se i pored njihovog upozorenja nije zaustavio na određenom parkingu, već direktno ispred zgrade, te se oglušio na pištaljku, pa je morao da reaguje, zaustavio ga je i zatražio mu dokumenta. Nije htio da mu ih preda, već ga je vrijeđao pitanjem ko je on da mu ih traži i potom ga uvrijedio riječima "džukele nepismene policijske, mislite da možete meni da odredite gdje ću da stanem." Naveo je da se čuo sa dežurnim starješinom i u dogovoru sa njim zbog navedenog prekršaja, omalovažavanja i vrijeđanja mu je naređeno da sprovede R. u stanicu, što je i uradio i u stanici ga je predao kolegi D.. Nijednom ga nije ni prstom taknuo, a kamoli udario, a D. mu je rekao da će to morati da procesuiraju. Sa njima su u stanici bile kolege: M. T., V. K., Ž. J., E. M.. Nije mu poznato otkud povrede na oštećenom, a po njegovoj procjeni isti se sam povrijedio i to pošto je shvatio da će ga privesti u Sud za prekršaje, pa da bi popravio svoj položaj, okrenuo je situaciju sebi u korist. Dodao je da nisu tačni navodi oštećenog da je, kada su ga preuzela ovlašćena lica iz policije imao povrede, a misli da ga je preuzeo kolega A.. Nakon kritičnog događaja oštećeni je otišao svojim vozilom za policijom.<br>
&nbsp;<br>
<strong>U dokaznom postupku</strong> koji je proveden radi rasvjetljenja ove krivično pravne stvari i krivice optuženog sud je proveo sljedeće dokaze: saslušao svjedoka-oštećenog R. V., svjedoka D. M., svjedoka K. V., svjedoka P. S., svjedoka T. M., svjedoka J. S., svjedoka E. M., svjedoka K. D., svjedoka A. S.a, svjedoka K.B., pročitao pismene dokaze: izvještaj ljekara DZ T.od 18.06.2011.g. za&nbsp; R. V., nalaz i mišljenje vještaka medicinske struke dr K. N. od 09.08.2011.g., izvještaj o sprovođenju postupka unutrašnje kontrole po pritužbi R. V. od strane MUP-a CG od 07.09.2011.g.<br>
&nbsp;<br>
<strong>Svjedok-oštećeni V. R.</strong> je izjavio da je kritičnog jutra kao taksista udruženja A. doveo dva putnika iz B. na Aerodrom T. i parkirao se na platou gdje su bili parkirani i ostali taxi automobili. Samo što su putnici izašli iz kola, policajac optuženi D. mu je vikao da makne vozilo i nekako busito je zamahnuo rukom. Kada su putnici izašli on im je dodao prtljag, napravio krug i prošao pored D.. On ga je tada zaustavio i nadmeno ga pitao zašto se nepropisno parkira. Naredio mu je da pođu u službene prostorije na Aerodromu i kada ga je priveo vidio je D. kojeg je poznavao od ranije. Zatim je počelo neko prepucavanje od strane D. i u trenutku dok je sjedao na stolici prišao mu je i nogom ga ugazio na desno stopalo iz sve snage i udario ga otvorenom pesnicom u predio vrata i potiljka tri puta. Tom prilikom je zadobio povrede zbog kojih se kasnije morao javiti u DZ T.. D. i D. su počeli ružno da se ponašaju prema njemu i da ga vrijeđaju. Čim je to počelo, koleginicu, odnosno pripravnicu su poslali vani iz kancelarije, tako da je ona samo vidjela kada ga je D. ugazio nogom. On je potom počeo da viče i zove upomoć i nekoliko ljudi je ulazilo u kacelariju, ali nije siguran šta su vidjeli. Potom je smješten u posebnu kancelariju, gdje je bio izolovan i pošto mu je bilo loše od udaraca u glavu tražio je da zovu hitnu pomoć, ali nije bio uporan i zbog toga su ga sa zakašnjenjm odveli. Kada je tražio čašu vode zbog vrtoglavice nisu mu je dali, već su ga ucjenjivali da ćuti, da se smiri i pođe kući kao da se ništa nije desilo. Tri puta su mu uzimali mobilni telefon plašeći se da nije sve snimio, pa pošto su vidjeli da nije vratili su mu ga. Dodao je da je on radio kao policajac i imao je problema sa optuženim i D.. Naveo je da su mu tek nakon tog događaja rekli da je na tom mjestu postavljen znak, a on to nije znao. Nakon što je predat policiji T. prvi kome je ispričao šta mu se desilo bio je B. K.. Kod doktora je otišao oko 10 do 11h, onda kada ga je povela saobraćajna policija iz T.. Pridružio se krivičnom gonjenju i postavio je imovinsko pravni zahtjev.<br>
&nbsp;<br>
<strong>Svjedok D. M.</strong> je izjavio da R. poznaje od ranije, da su se družili i išli u Srednju školu za policajce, pa kada mu je kritičnog jutra D. kao vođi smjene dežurne službe javio da je imao problema sa R. zbog uvrede i omalovažavanja&nbsp; ispred Aerodroma i on mu je naredio da ga privede i ubrzo ga je i doveo. On se u stanici R. obratio sa "K.", jer ga je tako i ranije zvao. Bio je ljubazan i profesionalan i rekao mu da mora da piše prijavu, a on mu je rekao da radi što treba. Oštećenom je objasnio koje je greške napravio, a zatim su ga proslijedili Ispostavi T., odnosno došao je policajac koji ga je preuzeo sa Aerodroma, s tim što je do policijske stanice svako pošao svojim vozilom. Takodje je naveo da je skoro sve vrijeme bio sa oštećenim u istoj kancelariji, odnosno, da možda nije bio sa njim par minuta. Nije vidio da ga je D. udarao i uopšte ne zna odakle mu povrede. Da se tako nešto desilo sigurno da bi vidio neko od kolega ili putnika koji stalno prolaze i nešto traže. Objasnio je da su optuženi sa oštećenim došao u kancelariju i da je tada u kancelariji bila T. M., K.V., a kasnije je došao i J.. Kada je ušao u kacelariju oštećeni je bio miran i on ga je ponudio da sjedne. Nije bilo prepirke između D. i R. u kancelariji, a on je po ustaljenoj praksi prvo saslušao policajca tj. optuženog D., a nakon toga R. i tom prilikom je R. imao malo povišen ton, a D. nijednom nije povisio glas. Nije vidio da je optuženi oštećenog ugazio na nogu i tri puta ošamario. Misli da je oštećeni tražio vodu koju mu je dao policajac J.. Poznato mu je da je oštećeni za nešto sankcionisan, najvjerovatnije za nepropisno parkiranje. Na licu R. nije primijetio neke povrede, crvenilo i on je izašao normalno bez ikakvih povreda. Objasnio je da je bilo oko pola 7h kada ga je D. kontaktirao i sve je trajalo negdje do iza sedam, ukupno 35 minuta.<br>
&nbsp;<br>
<strong>Svjedok K. V.</strong> je izjavio da je bio na dužnosti kada su kolege D. i D. priveli u službenu prostoriju na Aerodromu jednog nepoznatog momka i tada mu je D. rekao da pođe sa njima jer bi im taj momak mogao stvoriti probleme. Zbog toga je i ostao sve vrijeme u njihovoj blizini i naveo je kako nikakvog nasilja prema oštećenom nije bilo. Oni su radi prijave od njega uzimali podatke, a on je svako malo vikao "biju me" i to namjerno kako bi se čulo van kancelarije. U početku je bila prisutna koleginica M., a kasnije bi još neko navratio, jer su čuli kako oštećeni zapomaže i pošto bi vidjeli da se ništa ne dešava odmah bi odlazili. To što je vikao i dozivao druge radio je smišljeno. Dodao je da nije vidio da je optuženi udarao oštećenog, da između njih nije bilo rasprave, a da je ton R. bio povišen, a od optuženog nije bio. On je inače sve vrijeme bio u kancelariji sa optuženim i oštećenim.<br>
&nbsp;<br>
<strong>Svjedok P. S.</strong>je izjavila da je kao službenik policije na Aerodromu T. kritičnog dana bila raspoređena na "Kdz" kontrolu tj. na izlaz iz zemlje i kako su prostorije te službe udaljene od one u koju je priveden ošt. R. nije joj poznato šta se tamo dešavalo. Objasnila je da je u toj prostoriji, u jutarnjim časovima zaboravila mobilni telefon i poslije je otišla po njega da ga uzme i kada je došla do kancelarije zatekla je otvorena vrata i D. pored vrata. Ušla je, uzela mobilni telefon i izašla, a čini joj se da je u kancelariji bio još neko, a ne sjeća se ko, jer nije zagledala. Ništa čudno nije bilo, da je bilo nekog nasilja ona bi to priomijetila. Dodala je da je sve to bilo&nbsp; oko pola 7 ujutru.<br>
&nbsp;<br>
<strong>Svjedok T. M.</strong> je izjavila da je kritične prilike bila u kancelariji sa D. koji je vođa smjene. Navela je da je D. Z. sasvim normalno doveo R. sa kim je nastavio da radi D., koji je obavezan da postupa kad se privede neko lice zbog prekršaja. Ona je sve vrijeme radila i bila prisutna, zajedno sa kolegom K. kojeg je D. pozvao da prisustvuje. K. je pozvan iz razloga da bude prisutno što više službenih lica, jer koliko je ona shvatila očekivano je bilo da sa R. iskrsne neki problem. Međutim, nikakvog nasilja nije bilo, ni galame, vike, jer ona nije čula da je R. nekoga zvao upomoć, već je sve bilo normalno i uobičajeno. Dodala je da je D. nije zamolio da izađe iz kancelarije, da je ona i toga dana kao i svakog drugog obavljala administrativne poslove. Ona je sve vrijeme bila u kancelariji, dok je oštećeni kasnije prebačen u drugu kancelariju.<br>
&nbsp;<br>
<strong>Svjedok J. S.</strong> je izjavio da je kritične prilike bio ispred zgrade Aerodroma sa D. kada je R. u taksi vozilu dovezao putnike i pored upozorenje D. da se parkira na parking sa druge strane nije poslušao već počeo da iz vozila vadi prtljag tih putnika, kada je on (svjedok) upotijebio službenu pištaljku i pokazao rukom R.gdje da se parkira, ali ni tada nije poslušao, da bi ga u momentu kada je pokušao da napusti Aerodrom zaustavio D. i kazao mu da sa komandirom D. pođu u službenu prostoriju na Aerodromu. On ne zna šta se tamo dešavalo, jer nije bio prisutan, ali je nešto kasnije bio u društvu R., kada ga je trebao predati policiji T. i R.je tada negodovao, govoreći da više neće da trpi nekorektnost, te da će obavijestiti i novine i televiziju, jer ga kada dovede putnike maltretiraju. Nije konkretno pominjao ni D., ni D., a on nije vidio nikakve povrede, niti ih je on pominjao. Dodao je da mu je poznato da je oštećeni i ranije imao problema sa policijom, jednom ili dva puta. Naveo je da je oštećeni od njega tražio čašu vode i on mu je donio, kao i da mu je tražio cigarete i on mu ih je dao. To je bio oko 6,40h ujutru.<br>
&nbsp;<br>
<strong>Svjedok E. M.</strong> je izjavila da je bila ispred dežurne kada je opt. D. doveo oštećenog na informativni razgovor koji je oštećeni imao sa vođom smjene D.. Taj razgovor je trajao nekoliko minuta i ništa nije bilo čudno i neobično. Poznato joj je da je nakon tog razgovora D. poveo oštećenog u pomoćnu prostoriju koju koriste za zadržavanje i odatle je oštećeni preuzet od strane policije iz T.. Nikakvo nasilje, ni fizičkog, ni verbalno nije primjetila.<br>
&nbsp;<br>
<strong>Svjedok K. D.</strong> je izjavio da je kritične prilike radio pasošku kontrolu tako da je vidio kada je u jutarnjim časovima D. priveo u dežurnu oštećenog. Išli su normalno jedan pored drugog. Šta se dalje dešavalo nije mu poznato, jer je stalno bio za pultom i od gužve ništa nije vidio.<br>
&nbsp;<br>
<strong>Svjedok A. S.</strong>je izjavio da se sjeća da je kritične prilike oštećenog R. preuzeo sa Aerodroma, a istog mu je predao D., a zatim je oštećeni krenuo svojim vozilom sa Aerodroma i pratio ga je do stanice policije. Naveo je da nije primjetio da je oštećeni imao bilo kakve povrede i da ništa nije pričao, odnosno nije se žalio na nečije ponašanje, bio je normalan tj. smiren, a nije ni imao vremena da se žali, jer su kartko vrijeme bili zajedno s obzirom da je do stanice policije u T. oštećeni otišao svojim vozilo.<br>
&nbsp;<br>
<strong>Svjedok K. B.</strong> je izjavio da oštećenog poznaje da je bio njihov kolega, da prilikom saslušanja&nbsp; nije žalio na povrede, a tek kasnije, nakon 2- 3 sata požalio se na povrede i tada su ga odveli u Dom zdravlja. Takodje je dodao da dok ga je saslušavao nikakve povrede nije vidio na njemu, ali prilikom saslušanja izjavio je da su ga na Aerodromu maltretirali i jedanput udarili, ali nije odmah znao ko ga je udario, znao je samo da je njihov kolega. U stanici policije T., oštećenog niko drugi nije udarao, a on je bio prisutan sve vrijeme, od momenta kada je oštećeni doveden od oko 7,00h do kada je zatražio medicinsku pomoć oko 9,00h. Kada mu se oštećeni požalio na povrede nije mu rekao šta ga boli, niti pokazao povredu ili mjesto gdje je udaran, samo mu je rekao da mu je muka i da hoće u Dom zdravlja. U Dom zdravlja ga je povela patrola.<br>
&nbsp;<br>
<strong>Iz izvještaja ljekara DZ T.</strong> od 18.06.2011.g. za&nbsp; R. V. proizilazi da se isti javio u navedenu ustanovu zbog zadobijen povreda gdje su mu iste konstatovane, utvrđena dijagnoza i preporučena odgovarajuća terapija.<br>
&nbsp;<br>
<strong>Iz nalaza i mišljenja vještaka medicinske struke</strong> dr K. N.od 09.08.2011.g. utvrđeno je da je R. V. zadobio crvenilo kože sa otokom u predjelu obje ušne školjke, te da navedene povrede u vrijeme nanošenja procijenjene pojedinačno i u svom ukupnom djelovanju predstavljaju laku tjelesnu povredu i nanešene su udarcima otvorene šake - tzv. šamarima.<br>
&nbsp;<br>
<strong>Iz izvještaja o sprovođenju postupka unutrašnje kontrole</strong> po pritužbi R. V. od strane MUP-a CG od 07.09.2011.g. proizilazi da je isti sačinjen povodom pritužbe oštećenog koji je sačinjen od strane D. S. i u kojem isti navodi da je mišljenja da su policijski službenici Ekspoziture T. svojim radnjama i postupcima počinili teže disciplinske prekršaje i to D.Z. teži disciplinski prekršaj iz čl.59 st.1 tač.4 Zakona o državnim službenicima i namještenicima - zloupotreba službenog položaja ili prekoračenje ovlašćenja u službi, jer postoji osnovana sumnja da je dana 18.06.2011. godine prilikom preduzimanja službene radnje privođenja i zadržavanja R. V. u prostorijama dežurne službe Ekspoziture granične policije T. prekoračio službena ovlašćenja na način što ga je fizički i psihički maltretirao udarivši ga više puta otvorenom šakom u predjelu glave, od čega je imenovani zadobio povrede i o čemu posjeduje ljekarski izvještaj Doma zdravlja T..<br>
&nbsp;<br>
Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbranu optuženog sud je utvrdio činjenično stanje navedeno u izreci odluke.<br>
&nbsp;<br>
Ovakvo činjenično stanje sud je utvrdio na osnovu iskaza svjedoka-oštećenog R. V., iskaza svjedoka K.B. i provedenih pismenih dokaza. Svjedok-oštećeni R. V. je objasnio način na koji je zlostavljan kada je priveden u prostorije policije na Aerodromu T. zbog nepropisnog parkiranja i to od strane optuženog D. koji ga je dok je sjedao na stolici ugazio nogom na desno stopalo iz sve snage i udario ga otvorenom pesnicom u predio vrata i potiljka tri puta, čemu je prethodilo nadmeno ponašanje optuženog, prepucavanje i maltretiranje. Objasnio je da je i ranije imao problema sa optuženim, a prema njemu se, dok je bio u kancelariji na Aerodromu ružno ponašao i D. M. (ovdje svjedok). Zbog ovakvog fizičkog maltretiranja od strane optuženog zadobio je povrede, vrtoglavicu i mučninu zbog čega je tražio od policajaca da pozovu Hitnu pomoć, a tražio im je i čašu vode. Sud je poklonio vjeru ovakavom iskazu svjedoka-oštećenog R., s obzirom da je isti u saglasnosti s iskazom svjeodka K. B. i pismenim dokazima. Svjedok K. B. je saslušao oštećenog u Policiji u T.nakon događaja koji se desio sa optuženim na Aerodromu i isti je potvrdio da mu oštećeni požalio na povrede zbog čega su ga i odveli u Dom zdravlja T., kao i da mu se požalio na maltretiranje koje je pretprio na Aerodromu, te da mu je rekao da je tom prilikom udaren. Zbog žalbi na mučninu i vrtoglavicu oštećenog su poveli u Dom zdravlja T. i nesporno je da su mu tom prilikom konstatovane povrede koje je potom vještačio vještak medicinske struke i utvrdio da se radi o crvenilu kože sa otokom u predjelu obje ušne školjke, a što predstavlja laku tjelesnu povredu. Kao mehanizam nastanka navedenih povreda vještak je decidno naveo - udarci otvorene šake - tzv. šamari. Za sud je bilo nesporno da je bio upravo ovakav sljed događaja, te da je optuženi D. taj koji je postupao prema oštećenom na način koji vrijeđa njegovo dostojanstvo iz razloga što je nesporno da je oštećenog priveo optuženi D. u službene prostorije policije na Aerodromu i sa njim je bio u kancelariji, jer se isti dovezao taxi vozilom ispred zgrade Aerodroma, a to potvrdili kako optuženi, tako i svi ostali saslušani svjedoci, a oštećeni je neposredno nakon toga otišao u Dom zdravlja gdje su mu konstatovane povrede. Navedeno je potvrđeno i izvještajem o sprovođenju postupka unutrašnje kontrole po pritužbi R. V.od strane MUP-a CG iz kojeg proizilazi osnovana sumnja da je optuženi D. zbog fizičkog i psihičkog maltretiranja oštećenog počinio teži disciplinski prekršaj iz čl.59 st.1 tač.4 Zakona o državnim službenicima i namještenicima - zloupotreba službenog položaja ili prekoračenje ovlašćenja u službi.<br>
&nbsp;<br>
Sud nije prihvatio odbranu optuženog D. u kojoj isti negira izvršenje predmetnog krivičnog djela i navodi da je oštećeni R. sam sebi zadao povrede, s obzirom da je vještak medicinske stuke učinio nespornim da je mehanizam nastanka povreda kod oštećenog udarac otvorenom šakom - tzv. šamar, a radi se o takvom mehanizmu nastanka povrede koje mogu biti zadate jedino od druge osobe.<br>
&nbsp;<br>
Sud je cijenio i iskaz svjedoka J. S. koji je &nbsp;bio u društvu oštećenog Ra. kada ga je trebao predati policiji T. i koji mu je tada negodovao, govoreći da više neće da trpi nekorektnost, te da će obavijestiti i novine i televiziju, jer ga kada dovede putnike maltretiraju, a takođe je potvrdio da je oštećeni od njega tražio čašu vode.<br>
&nbsp;<br>
Što se tiče iskaza ostalih saslušanih svjedoka - pripadnika policije na Aerodromu sud je našao da su isti nesaglasni, protivrječni,&nbsp; s obzirom da je svjedok K., koji je bio prisutan u kancelariji s optuženim i oštećenim izjavio da je oštećeni svako malo vikao vikao "biju me" i to namjerno kako bi se čulo van kancelarije i da su upravo zbog tog njegovog zapomaganja mnogi svraćali u kancelariju da bi vidjeli šta se dešava, dok svjedoci M. T. (koja je takođe bila prisutna u kancelariji), svjedok P. S. (koja je svratila u kancelariju po mobilni telefon), svjedok E. M. navode kako nikakve buke i galame, niti ičeg neobičnog kritične prilike nije bilo. Zbog protivrječnih iskaza ovih svjedoka, kao i iskaz svjedoka D.sud iste nije ni mogao prihvatiti, već je mišljenja da isti pokušali da poboljšaju krivično pravni položaj svog kolege, ovjde optuženog D..<br>
&nbsp;<br>
Na osnovu navedenog za sud je bilo nesporno je optuženi D. svojim radnjama ostvario&nbsp; sva bitna obilježja bića krivičnog djela zlostavljanja iz čl.166a st.2 u vezi st.1 KZ jer je, kao službeno lice, pripadnik policije, prema oštećenom postupao na način koji vrijeđa ljudsko dostojanstvo, koje je i povrijeđeno u objektivnom smislu, (a takođe i u subjektivnom), jer gaženje nogom na desno stopalo oštećenog i udarci otvorenom šakom u predjelu glave tri puta, predstavljaju zlostavljanje čime je ugrožen tjelesni integritet oštećenog, s obzirom da je iz istog proistekla laka tjelesna povreda.<br>
&nbsp;<br>
Po stanovištu suda optuženi je postupao sa eventualnim umišljajem, svjestan da svojim ponašanjem vrijeđa ljudsko dostojanstvo oštećenog, te da mu nanosi fizički i psihički bol, &nbsp;a na šta je pristao. Ovakvo ponašanje po običajnim kriterijumima društvene sredine je neprihvatljivo i predstavlja nehumano ponašanje prema drugom licu, u konkretnom slučaju ošt. R., a predstavlja teži oblik krivičnog djela zlostavljanja jer je isto učinjeno od strane službenog lica u vršenju službe.<br>
&nbsp;<br>
Prilikom odluke o vrsti i visini krivične sankcije sud je cijenio sve okolnosti iz čl.42 Krivičnog zakonika, pa je kao olakšavajuće okolnosti na strani optuženog cijenio porodične prilike istog, jer je otac dvoje maloljetne djece i njegovu raniju neosuđivanost, dok otežavajućih okolnosti nije bilo, pa je sud optuženom utvrdio kaznu zatvora u trajanju od 3 mjeseca i istovremeno odredio da se ista neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se i uslovnom osudom dovoljno vaspitno uticati na optuženog da više ne vrši ovakva, kao ni slična krivična djela, odnosno da će se izrečenom krivičnom sankcijom ostvariti svrha iz čl.52 Krivičnog zakonika.<br>
&nbsp;<br>
Imajući u vidu navedeno, te primjenom čl. 2, 4, 13, 15, 36, 42, 52, 53&nbsp; i 54 Krivičnog zakonika i čl.227, 229, 239, 368 i 374 ZKP-a riješeno je kao u dispozitivu.<br>
&nbsp;<br>
Sud je obavezao optuženog na plaćanje troškova krivičnog postupka u iznosu od 110,00 eura (troškovi vještaka medicinske struke) i sudskog paušala u iznosu od 50,00 eura u roku od mjesec dana od dana pravosnažnosti presude na žiro račun Osnovnog suda Kotor br.832-16-52, shodno čl.227 i 229 ZKP-a.<br>
&nbsp;<br>
Sud je oštećenog R. V. sa imovinsko pravnim zahtjevom uputio na parnicu, s obzirom da činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka.<br>
&nbsp;<br>
<strong>OSNOVNI SUD U KOTORU</strong><br>
<strong>Dana, 15.06.2012. godine</strong><br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A</strong><br>
<strong>Ana Marija Petković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Danijela Samardžić s.r.</strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA: </strong>Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.<br>
&nbsp;<br>
&nbsp;<br>
&nbsp;<br>

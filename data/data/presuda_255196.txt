<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:11pt;font-family:'Calibri'}
.span3{;font-size:13pt}
.span4{color:#000000;font-size:13pt}
.span5{color:#000000;font-size:13pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K  br. 228/16</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">       U IME CRNE GORE</span>
</p>
<p>
<span class="span1">OSNOVNI SUD U BARU</span><span class="span3">, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="span1">P. Đ.</span><span class="span3">, zbog produženog krivičnog djela napad na službeno lice u vršenju službene dužnosti iz čl. 376 st.3 u vezi st.1 u vezi čl. 49 </span><span class="span4">Krivičnog zakonika Crne Gore, </span><span class="span3">po optužnom predlogu Osnovnog državnog tužilaštva u B. Kt br. ... od 04.11.2016. godine, nakon održanog glavnog, javnog pretresa u prisustvu Državnog tužioca u Osnovnom državnom tužilaštvu u B. Š. S., okrivljenog i njegovog branioca N. S., advokata iz B., dana 18.05.2017. godine donio je, a dana 24.05.2017. godine javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span3">Okrivljeni </span><span class="span5">P. Đ.</span><span class="span4">, JMB </span><span class="span4">..., od oca N. i majke R. rođene P., rođen 30.08.1994.godine u B., sa prebivalištem u B., ulica M. T., državljanin C. G., neoženjen, bez djece, pismen, sa završenom VSS, po zanimanju pomorac, dobrog imovnog stanja, osuđivan presudom Osnovnog suda u Baru K broj 494/13 od 30.05.2014. godine zbog krivičnog djela </span><span class="span3">napad na službeno lice u vršenju službene dužnosti iz čl. 376 st.3 u vezi st.1 </span><span class="span4">Krivičnog zakonika, kojom mu je izrečena uslovna osuda, i to kazna zatvora od 3 mjeseca, uslovno za 1 godinu i presudom Osnovnog suda u Baru K broj 290/13 od 01.10.2014. godine zbog krivičnog djela ugrožavanje sigurnosti </span><span class="span3">iz čl. 168 st.1 </span><span class="span4">Krivičnog zakonika, kojom mu je izrečena uslovna osuda, i to kazna zatvora od 30 dana, uslovno za 1 godinu,</span>
</p>
<p style="text-align:center;">
<span class="span1">K r i v   j e :</span>
</p>
<p>
<span class="span4">Što je :</span>
</p>
<p>
<span class="span4">Dana 18.juna 2016.godine, oko 19,00 časova, u mjestu V., Opština B., svjestan svog djela čije izvršenje je htio iako je znao da je njegovo djelo zabranjeno, prijetio da će napasti policajce Uprave policije Centra bezbjednosti B. u vršenju poslova javne bezbjednosti - kontrole učesnika u saobraćaju, oštećene C. M., K. R. i M. V., na način što je nakon što su oštećeni zaustavili teretno vozilo marke «M.», reg.oznaka BR ... zbog učinjenog prekršaja, sišao iz karoserije kamiona u kojoj se prevozio, unio se u lice oštećenom C. M. i uputio mu prijetnju «Znam te C., platićeš mi, pičke jedne», nakon čega se udaljio u pravcu grada, da bi istog dana, nakon što su ga oštećeni zaustavili u B.u J. i izdali mu naređenje da uđe u službeno vozilo, odbio da uđe u službeno vozilo, legao na trotoar i obratio im se riječima „pičke jedne, nećete me privoditi, pružam vam pasivni otpor“, a nakon dolaska Interventne grupe ustao sa </span><span class="span4">trotorara i prilikom ulaska u službeno vozilo policije oštećenom C. M. uputio prijetnju «Znam te pičko, imaš jednog sina, platićeš mi i ti i on, znam tačno gdje stanuješ», da bi nakon dolaska na službeni parking Centra bezbjednosti B. službenicima policije Centra bezbjednosti B. oštećenim C. M., K. R. i M. V. uputio prijetnju «Znam kako ću ja ovo završiti, imaju i oni djecu pa ću udariti gdje najviše boli, ja ne praštam nikome i nikada, a ne njima».</span>
</p>
<p>
<span class="span4">- čime je izvršio </span><span class="span5">produženo krivično djelo napad na službeno lice u vršenju službene dužnosti iz člana 376 stav 3 u vezi stava 1 u vezi člana 49 Krivičnog zakonika Crne Gore</span>
</p>
<p>
<span class="span3">Pa sud okrivljenog primjenom citiranih zakonskih propisa te čl.4 st.2, 13, 15, 32, </span><span class="span4">36, 36a i 42, </span><span class="span3">Krivičnog zakonika Crne Gore i čl.226, 229 i 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span3">Na kaznu zatvora u trajanju od 6 (šest) mjeseci i istovremeno određuje da će se ova kazna nakon pravosnažnosti presude izvršiti tako što će je okrivljeni izdržavati u prostorijama u kojima stanuje. </span>
</p>
<p>
<span class="span3">Okrivljeni ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija. </span>
</p>
<p>
<span class="span3">Ukoliko okrivljeni jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija. </span>
</p>
<p>
<span class="span3">Oštećeni C. M. se radi ostvarivanja imovinskopravnog zahtjeva upućuje na parnični postupak.</span>
</p>
<p>
<span class="span3">Okrivljeni je dužan da plati troškove krivičnog postupka u iznosu od 400,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p>
<span class="span1">       O b r a z l o ž e n j e</span>
</p>
<p>
<span class="span3">Optužnim predlogom Osnovnog državnog tužilaštva u B. Kt br. ... od 04.11.2017. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p>
<span class="span3">Okrivljeni je u svojoj odbrani izjavio da ne priznaje izvršenje krivičnog djela koje mu se stavlja na teret. Dana 18.06.2016. godine, on je krenuo na R. i negdje oko 19,30 časova u mjestu V., ovlašćeni policijski službenici su zaustavili teretno vozilo marke „M.“ koji je vršio prevoz putnika na karoseriji kamiona, a u kojem se nalazio on. On je čuo policajca C. kako u jednom trenutku govori „Nema većeg srbina od mene“, a bio je u vidno pijanom stanju. On je izvadio svoj mobilni telefon i počeo je da snima C., tada je policajac K. u daljini ljubio tri prsta i pokazivao prema njima. Kada je policajac vidio da on to snima, on je skočio rukama i govorio je „Šta radiš, nemoj da snimaš“, nakon toga je policajac C. rekao da će svi putnici da ispaštaju zbog njega, i da kamion neće krenuti dok on ne izađe iz karoserije. On je potom izašao iz </span><span class="span3">karoserije i policajac C. ga je par puta udario otvorenim šakama u predjelu glave i odguravao ga svojim tijelom. Tom prilikom mu je govorio ,,Ti si neki mangup, snimaš“. On je na to odgovorio „nismo nikakvi teroristi, ni ekstremisti, idemo u crkvu da se molimo Bogu i ne pravimo nikakvi prekršaj“. Na te njegove riječi policajac C. je odgovorio „Što ćeš ti pizdo“, nakon čega ga je otvorenom šakom udario u predjelu glave, nakon čega je rekao : “Uhapšen si”. On je istog trenutka legao na tlo i rekao :”Hapsite me”. Nakon toga C. je rekao „Nećemo te hapsiti“, nakon čega se on podigao. C. je ponovo počeo da ga gura svojim tijelom i sve vrijeme ga vrijeđao, jer kada mu je rekao da će poći u policiju da ga prijavi, policajac C. mu je odgovorio „Popušićeš ti meni kurac“. Na te riječi on je odgovorio u redu ide da ga prijavi u policiju. On je potom otišao pješke prema B. i nakon nekih 300 metara je zvao svojim telefonom policiju i tom prilikom je dežurnoj službi putem telefona prijavio da ga je izudarao policajac. Na te riječi policajac iz dežurne službe mu je rekao da mora poći u dežurnu službu lično, kako bi prijavio dogadjaj. Zaboravio je da kaže da kada je snimao policajce svojim telefonom, u jednom trenutku je i policajac K. izvadio neku kameru i tom kamerom je počeo da snima i obratio mu se riječima „Dođi P. da i mi tebe malo snimamo“. On je tom prilikom odgovorio „Pozdrav za kameru“, i tačno je da je tom prilikom pokazao srednji prst ili šipak, sada se tačno ne može izjasniti. Nakon što je obavijestio dežurnu službu, kada je stigao do S. puta, prešao je možda još nekih kilometar, išao je jedan karavan prema njemu. On je stao na sred puta i zaustavio je taj auto. Pitao je vozača tog vozila idete li put grada i može li sa njima. Vozač tog auta se zvao P. B.. On ga je upitao šta mu je, u čemu je problem, on je njemu ispričao čitav taj događaj. P. B. ga savjetovao da ne ide u policiju jer ne može „šuti sa rogatim“. P. ga je odbacio do kasarne, nakon čega je pješke krenuo prema nadvožnjaku gdje je ispred jedne pekare vidio parkiranu bijelu „D.“ registarskih oznaka PG - CG i kada je prišao pekari vidio je ispred kola J. N., kojeg je prepoznao sa televizije i znao je da on pokriva neku visoku funkciju u policije. Istom je ispričao šta mu se desilo i on ga je posavjetovao da obavezno pođe u Centar bezbjednosti B. i prijavi dogadjaj. Kada je prošao nadvožnjak kod stovarišta „Š.“ primijetio je policijsko vozilo koje se zaustavilo 50 metara ispred njega. On je nastavio da ide i iz kola je izašao policajac C. i još dvojica policajaca. Policajac C. je krenuo prema njemu i obratio mu se riječima „Jesi li ti siguran da ćeš mene da prijaviš“, na te riječi on je odgovorio da hoće, nakon čega se on žustro trgao ka njemu i udario ga pesnicom ispod plećke. Od tog udarca on je pao, a on ga je šakom uhvatio za miške i počeo da ga čupa, govoreći mu „Diži se“, tom prilikom policajac C. ga je psovao i vukao ga po B. J.. On je primijetio da je tu bila gužva, da su prolazila kola. On u tom trenutku nije znao šta ga snašlo od tog čovjeka, a u jednom trenutku C. ga je podigao i prislonio ga na jednu ogradu, stisnuo ga za vrat na način što je polovinom svog tijela bio preko te ograde i pitao ga „Oćeš li sada da te ubijem“. On smatra da je njemu C. tom prilikom oštetio pršljene i na kičmi i na vratu. Potom ga je C. spustio, on je tada pao i tada je C. krenuo da vadi pendrek i tada se umiješao jedan od policajaca koji su bili sa njim u društvu i rekli su mu „Neka, neka, prećera ga“. On je dok ga je C. držao preko ograde i udarao vidio policajca K. i upitao ga da li je normalno šta mu C. radi, na šta se policajac K. samo nasmijao i nije preduzeo nijednu radnju u namjeri da zaustavi policajca C. da ga ne udara. Nakon toga u jednom trenutku pojavio se i jedan policajac u civilu, prišao mu je, pružio mu ruku i tom prilikom ga jako stisnuo i rekao mu je </span><span class="span3">„Što ležiš tu budalo jedna, kao ciganin ležiš tu“. On se tada tom policajcu u civilu obratio „Zašto me oni tuku“. To je sve trajalo nekih 10-15 minuta, nakon čega je došla interventna jedinica, i on kada je vidio da su došli neki normalni ljudi, on je ustao i oni su mu malo pomogli i tako je ušao u interventno vozilo - kombi. Oni su ga poveli do zgrade Centra bezbjednosti B., a kada su ga izveli, on je ispred zgrade na pločici jednog policajca pročitao da se preziva B., shvatio je da je on tamo komandir, odnosno da ima neki čin. Taj B. je rekao „Nisi ti dobio dobre batine, malo su te tukli“ i tom prilikom mu je zazvonio telefon. On se javio na telefon i to je bila njegova majka i on je samo stigao da kaže majki „Majko u policiju sam, dođi, oni će ovdje da me linčuju“. Ti policajci su ga raskubali kroz hodnike, vidio je da je došao i policajac J., misli da se tako preziva, on ga pitao „Šta ćeš ti pičko jedna“ i još mu je govorio pogrdnih riječi, on se više ne može ni sjetiti kojih. On je tom prilikom bio u dežurnoj službi, u nekom hodniku i u jednom trenutku se pojavila i njegova majka, jedan od policajaca, misli da je to bio B. se njegovoj majci obratio riječima „Gospođo ne možete ovamo, izađite, izađite“. Nakon toga njega su trojica policajaca vukli hodnikom, među njima glavni je bio B., koji ga je čitavo vrijeme čupao i kroz zube mu govorio ,,sad ćemo ti jebati majku“. Čuo je i policajca J. kako govori „Sad ćemo ja i on ostati nasamo, da mu pokažem ja neke stvari“. Nakon što su ga stepenicama izvukli na sprat, uveli su ga u jednu kancelariju i tada mu je B. rekao „Čitaj slobodno sa pločice kako se zovem, zapamtićeš ti nas“, na ove riječi on je odgovorio da je sve to sramota što su uradili. U tom trenutku se J. trgao sa stolice i krenuo prema njemu u namjeri da ga bije, a spriječili su ga 10 policajaca koji su sjedjeli sa njim u toj kancelariji. Oni su od njega tražili da mu uzmu izjavu, ali on je rekao da on želi da prijavi policajce, a ne da mu oni uzimaju izjavu. J. mu je na to odgovorio „Ne moraš ti ništa davat”. On je ipak nakon toga krenuo da daje izjavu, on jedno kaže, a J. drugo piše, i kada ubaci nešto svoje, onda mu se preko stola unese riječima ,,Je li tako, je li tako“. On na to nije mogao ništa drugo osim da klimne glavom i potpiše takvu izjavu. J. mu je govorio „Zar ti misliš da će neko tebi da vjeruje u sudu, na ovu izjavu što ti pričaš“. Nakon što je dao izjavu on se stepenicama ponovo spustio u dežurnu službu u pratnji više policajaca i tu je vidio majku i on je majku uhvatio za ruku, tačnije za šaku i rekao je joj ,,Ne puštaj me sa ovima“, on je to rekao iz straha jer su mu policajci rekli da će da ga zatvore i da će u toku noći doći ponovo da ga posjete. Dok je on majku držao za šaku, došao je policajac J. i uhvatio je majku za podlakticu i za dojku i bukvalno je otrgao od njega, a on je u tom trenutku pao u nesvijest. On ne zna koliko je bio u nesvijesti, sjeća se da je u jednom trenutku vidio da su oko njega službenici Hitne pomoći i da ga neko šklepa i kada je otvorio oči vidio je izviše sebe ljekare. On je nakon toga otišao zajedno sa službenicima Hitne pomoći u Hitnu, jer mu se lijeva noga bila potpuno oduzela. U Hitnoj pomoći njemu su konstatovali podlive, modrice, on do te dokumentacije nije mogao da dođe. Siguran je da ta dokumentacija postoji i da je negdje moralo biti dokumentovano da je on bio u Hitnoj pomoći. Iz Hitne pomoći odveli su ga u Opštu bolnicu B., nakon čega ga doktor neurohirurg zadržao na odjeljenju i on je u Bolnici bio par dana, nakon čega su ga prebacili u Klinički centar. Kada se smjestio u Klinički centar njega su posjetila dva policajca i oni su mu rekli da će u njihovom prisustvu doći ljekar i da on potpiše potvrdu da na svoju ruku izlazi iz bolnice. Obzirom da je njega primio neki doktor Đ. on je iz sveg mozga počeo da viče „Đ., Đ.“, i tada su dežurne sestre došle u njegovu sobu i on je njima rekao da ti </span><span class="span3">policajci hoće da ga vode iz bolnice, nakon čega su one pozvale doktora i doktor je te policajce izbacio iz sobe. Želim da doda da je ostao bez posla, pijem ljekove, jednog dana ne može bez lijeka, tačnije pije više ljekova za smirenje. On prije nego što je imao taj problem sa policajcima nikada nije konzumirao bilo kakve tablete za smirenje, niti je imao problem sa živcima. Taj problem ima upravo od tog datuma. Sa njim u društvu na kamionu su bili P. N., B. M. i momak koji se preziva S., a čije ime on ne zna. Kada je sišao sa kamiona policajac C. ga svojim tijelom odgurivao, i kada je on podigao ruke u namjeri da zaštiti svoju glavu, on mu je govorio „Spušti ruke, spušti ruke“, a potom ga 3-4 puta udario otvorenom šakom u predjelu glave. Dodao je da su mu dok je bio u V. javili da mu je umro brat od tetke, iz tih razloga je imao problema sa srcem, a prije predmetnog događaja nikada nije išao kod doktora niti ima karton.</span>
</p>
<p>
<span class="span3">U dokaznom postupku saslušani su svjedoci oštećeni C. M., M. V., K. R., svjedoci R. B., Đ. A., L. J., L. G., S. N., D. N., J. N., B. M., K. S., P. R., M. D., S. S. i B. Predrag, pročitani su : nalaz i mišljenje sudskog vještaka psihijatra G. Ž. od 19.09.2016. godine, izvršen je uvid u medicinsku dokumentaciju : Izvještaj ljekara specijaliste JZU  specijalne bolnice K. br. protokola ... od 27.06.2016. godine, Izvještaj  iste bolnice br. protokola ... od 1.07.2016. godine, izvještaj KC CG br.protokola ... od 16.07.2016. godine, izvještaj JZU Opšte bolnice u B. br. protokola ... od 24.07.2016. godine, izvještaj ljekara specijaliste JZU Psihijatrija D.  K. od 11.08.2016. godine, izvještaj JZU Zavod za HMP br. protokola ... od 18.06.2016. godine, izvještaj JZU Opšta bolnica u B. br. protokola ... od 18.06.2016. godine, izvještaj JZU Opšta bolnica u B. br. protokola ... od 18.06.2016. godine, br. protokola ... od 19.06.2016. godine, otpusna lista mat.br. istorije bolesti ... od 20.06.2016. godine, br.protokola... od 20.06.2016. godine, otpusna lista sa epikrizom KC CG mat.br. istorije bolesti ... od 22.06.2016. godine, izvještaj  PZU Dr M. br. ... od 20.07.2016. godine, br. ... od 21.07.2016. godine i izvještaj ambulante M. m. od 6.08.2016. godine, pročitani su nalaz i mišljenje sudskog vještaka med.struke R. N. od 26.10.2016. godine, izvršen je uvid u spise predmeta ODT KTR br. ..., pročitan je izvod iz kaznene evidencije Ministarstva pravde br. KE ... od 11.11.2016. godine, presuda Osnovnog suda u Baru K br. 494/13 od 30.05.2017. godine i presuda Osnovnog suda u Baru K br. 290/13 od 01.10.2017. godine, saslušani su vještaci N. R. i Ž. G.. </span>
</p>
<p>
<span class="span3">Oštećeni M. C. je izjavio da je dana 18.06.2016. godine, bio na dužnosti u saobraćajnoj patroli u periodu od 19,00 časova do sledećeg dana do 07,00 časova. Tog dana negdje oko 19,00 časova po naređenju dežurne službe upućeni su u pravcu R. zbog prijave da se u dva teretna vozila na karoseriji kamiona prevoze putnici. Sa njim u vozilu bili su kolege M. V., K. R. i L. J.. Njih četvorica su se uputili u pravcu R. i u mjestu V. zaustavili su teretno vozilo marke „ M.“ sa kojim je upravljao L. G.. Izvršili su kontrolu vozila i utvrdili da se u karoseriji kamiona vrši prevoz oko 20 putnika. Kolega M. V. objasnio je vozaču L. da je učinio prekršaj iz ZOBS-a, da ne može da nastavi put i da je isključen iz saobraćaja, dok putnici iz karoserije ne izađu iz karoserije. Kolega K. R., je svojim mobilnim telefonom fotografisao teretno vozilo i putnike u karoseriji, kako bi te fotografije mogle biti dokaz u prekršajnom postupku. U tom trenutku lice P. Đ. koje nalazilo u karoseriji je kolegi K. pokazao srednji prst i </span><span class="span3">obratio mu se riječima „ne slikavaj lažove, znam te sa suda“. On je u tom trenutku upozorio P. Đ. da prestane sa omalovažavanjem i nepristojnom gestikulacijom i naredio mu da napusti kamion. U početku, P. se oglušio o naređenje, a potom je po nagovoru ostalih putnika iz kamiona, skočio sa karoserije, unio mu se u lice riječima „znam te C., platićeš mi, pičke jedne“, na šta mu je on odgovorio da prestane sa uvredama i da će biti priveden zbog uvreda u Centar bezbjednosti B.. Na te njegove riječi P. drugovi M. D. i L. G. pokušavaju da smire P., nakon čega se P. udaljava u pravcu grada, dok su oni ostali da obezbijede da putnici siđu iz karoserije, a nakon toga su dobili nalog da zaustave još jedno teretno vozilo koje nalazilo na tom putu i koje je takođe prevozilo u karoseriji putnike. Nakon toga, kada su vidjeli da se P. udaljio obavjestili su dežurnu službu i dežurnog starješinu da se potražuje lice P. Đ., a da oni vrše kontrolu drugog teretnog vozila marke „M.“ sa kojim je upavljao G. M., a koji je takođe vršio prevoz putnika u karoseriji. Nakon što su obavili službenu radnju i uputili se prema gradu, u B. J., naspram stare R. t. primijetili su P. Đ. koji se pješke kretao put kružnog toka koji se nalazi u blizini marketa „L.“. On kada  ga je ugledao, zaustavio je vozilo, izašao iz vozila i izdao P. naređenje „gospodine uđite u službeno vozilo bićete privedeni u CB B.“. P. Đ. je odbio da uđe u službeno vozilo, a potom je legao na trotoar i obratio mu se riječima „pičke jedne nećete me vi privoditi, pružam vam pasivni otpor“. Neko od kolega je obavijestio dežurnu službu da su pronašli P. Đ. i da im pošalju Interventno vozilo za privođenje. Par minuta kasnije došla je Interventna patrola i kolege Đ. A. i R. B., nakon čega je P. Đ. ustao sa trotoara i nakon izdatog naređenja od strane Đ. ušao u službeno vozilo policije. Prije ulaska u službeno vozilo lice P. Đ. mu se obraća riječima „zna te pičko, imaš jednog sina platićeš mi i ti i on, znam tačno gdje stanuješ“. Ove prijetnje čule su i njegove kolege koje su bile prisutne. On na te riječi nije odreagovao. Kada su došli na službeni parking CB B., P. Đ. je i dalje nastavio sa uvredama i prijetnjama i obratio im se riječima „znam kako ću ja ovo završiti imaju i oni djecu, pa ću udariti gdje najviše boli, ja ne praštam nikome i nikada, a ne njima“. U trenutku kada je P. ispred Centra bezbjednosti rekao navedenu prijetnju, bili su prisutni kolege M., K., L., Đ., R. i on. Prema P. Đ. prilikom privođenja nisu primjenjena bilo kakva sredstva prinude, jer je on dobrovoljno ušao u Interventno vozilo, sam je ustao sa trotoara i niko ga nije ni za ruku uhvatio. Od trenutka kada je P. Đ. ušao u službene prostorije Centra bezbjednosti on je ušao u svoju kancelariju, kako bi zajedno sa kolegama sačinio službenu zabilješku o navedenom događaju. Imajući u vidu da je P. Đ. privela Interventna jedinica, on nije vidio kome su oni njega predali. Zna da je tog dana dežuran bio komandir B. P.. On se pridružuje krivičnom gonjenju protiv osumnjičenog i postavlja postavljam imovinskopravni zahtjev koji nije mogao da precizira. </span>
</p>
<p>
<span class="span3">Oštećeni M. V. je izjavio da je dana 18.06.2016. godine, bio na dužnosti u saobraćajnoj patroli u periodu od 19,00 časova do sledećeg dana do 07,00 časova. Tog dana negdje oko 19,05 časova po naređenju dežurne službe on i njegove kolege C. M., K. R. i L. J. upućeni su u pravcu umije zbog prijave da se u dva teretna vozila na karoseriji kamiona prevoze putnici. Dolaskom u mjestu V. zaustavili su teretno vozilo marke „M.“ sa kojim je upravljao L. G.. Izvršili su kontrolu vozila i utvrdili da se u karoseriji kamiona vrši prevoz oko 20 putnika. On je prišao vozaču L. i objasnio mu da je učinio prekršaj iz ZOBS-a, da je isključen iz saobraćaja, dok putnici iz karoserije ne izađu iz karoserije. Kolega K. R. je svojim mobilnim telefonom fotografisao </span><span class="span3">teretno vozilo i putnike u karoseriji, kako bi te fotografije mogle biti dokaz u prekršajnom postupku. Jedno lice P. Đ. koje nalazilo u karoseriji je kolegi K. pokazao srednji prst i obratio mu se riječima ,,ne slikavaj lažove, zna te sa suda“. Kolega C. je upozorio P. Đ. na ponašanje i rekao mu je da prestane sa omalovažavanjem i nepristojnom gestikulacijom i naredio mu da napusti kamion. U početku, P. se oglušio o naređenje kolege C., a potom je po nagovoru ostalih putnika iz kamiona, skočio sa karoserije i C. se obratio riječima „zna te C., platićeš mi, pičke jedne“, na te riječi kolega C. mu se obratio riječima da prestane sa uvredama i da će će biti priveden u Centar bezbjednosti B.. Nakon navedenog, P. se udaljio u pravcu grada, dok su ONI ostali da obezbijede da putnici siđu iz karoserije, a nakon toga su dobili nalog da zaustave još jedno teretno vozilo koje nalazilo na tom putu, i koje je takođe prevozilo u karoseriji putnike. Kada su vidjeli da se P. udaljio sa lica mjesta, neko od kolega je obavijestio dežurnu službu da se potražuje lice P. Đ., a da oni vrše kontrolu drugog teretnog vozila marke „M.“, sa kojim je upavljao G. M.. Nakon što su obavili službenu radnju i uputili se prema gradu, u B. J., naspram stare R. t. primijetili su lice P. Đ. koji se kao pješak kretao put kružnog toka koji se nalazi u blizini marketa „L.“. Kada su ga ugledali, kolega C. je zaustavio vozilo i iz vozila su izašli kolega C. i on, dok su kolege K. i L. ostali u vozilu. C. je izdao naređenje P. da uđe u službeno vozilo jer će biti priveden u Centar bezbjednosti B.. P. Đ. je odbio da uđe u službeno vozilo, a potom je legao na trotoar i obratio se C. riječima „pičke jedne nećete me vi privoditi, pružam vam pasivni otpor“. Neko od kolega je obavjestio dežurnu službu da su pronašli lice P. Đ. i da im pošalju Interventno vozilo za privođenje. Par minuta kasnije došla je Interventna patrola i kolege Đ. A. i R. B., nakon čega je P. Đ. ustao sa trotoara i nakon izdatog naređenja od strane Đ., ušao u službeno vozilo policije. Prije nego što je ušao u službeno vozilo P. Đ. se kolegi C. M. obraća riječima prijetnje: „znam te pičko, imaš jednog sina, platićeš mi i ti i on, znam tačno gdje stanuješ“. Nakon što je izgovorio te riječi, P. su kolege iz interventne jedinice doveli do Centra bezbjednosti B.. Kada su došli na službeni parking CB B., P. Đ. je i dalje nastavio sa uvredama i prijetnjama i obratio im se riječima „znam kako ću ja ovo završiti, imaju i oni djecu, pa ću udariti gdje najviše boli, ja ne praštam nikome i nikada, a ne njima“. U tom trenutku bili su prisutni on, K. R., L. J., Đ. A., C. M. i R. B.. Prema P. Đ. prilikom privođenja nisu primijenjena bilo kakva sredstva prinude, naime on je dobrovoljno ušao u Interventno vozilo, sam je ustao sa trotoara. Od trenutka kada je P. Đ. ušao u službene prostorije Centra bezbjednosti on je ušao u svoju kancelariju, kako bi zajedno sa kolegama sačinio službenu zabilješku o navedenom događaju. Imajući u vidu da je P. Đ. privela Interventna jedinica, oni su ga priveli vodji sektora. On se ne može sjetiti ko je toga dana bio vodja sektora. On je bio prisutan kada je u prostorije Centra bezbjednosti B. došla majka P. Đ., kao i njegov otac. Kada su dozvolili telefonski razgovor P. Đ. on je pozvao svoje roditelje i preko telefona im je rekao da ga službenici Centra bezbjednosti B. tuku. Kada su došli u Centar bezbjednosti B., roditelji su tražili da ga vide, što im je vodja smjene i dozvolio. Imajući u vidu da je susret roditelja sa P. Đ. obezbijedjen na spratu u kancelariji ili na hodniku ispred kancelarije u kojoj je prethodno uzeta izjava od P. Đ., on tom susretu nije prisustvovao, ali je čuo od kolega da je P. Đ. uhvatio majku u predjelu nadlaktice i da ju je jako stisnuo, te da je njegovoj majci ostala neka povreda od tog stiskanja. On se pridružuje krivičnom gonjenju, a ne postavljam imovinsko pravni zahtjev.</span>
</p>
<p>
<span class="span3">Oštećeni K. R. je izjavio da je dana 18.06.2016. godine, bio na dužnosti u saobraćajnoj patroli, sa njim su bile njegove kolege C. M., M. V. i L. J.. Tog dana negdje oko 19,05 časova, od dežurne službe upućeni su u pravcu R. zbog prijave da se u dva teretna vozila na karoseriji kamiona prevoze putnici.Dolaskom u mjestu V. zaustavili su jedno teretno vozilo marke „M.“ sa kojim je upravljao L. G., i izvršili su kontrolu tog vozila i utvrdili da se u karoseriji kamiona vrši prevoz oko 20-tak putnika. Kolega M. V. prišao je vozaču L. i objasnio mu je da je učinio saobraćajni prekršaj i da će iz tog razloga biti sankcionisan. On je svojim mobilnim telefonom fotografisao vozilo i putnike u karoseriji, kako bih obezbijedio dokaze za vodjenje prekršajnog postupka. Dok je vršio fotografisanje, lice koje nalazilo u karoseriji kamiona, a kojeg on poznaje od ranije, iz službe, P. Đ. pokazao mu je srednji prst i rekao mu je „ne slikavaj lažove, znam te sa suda“. Kada je izgovorio te riječi, kolega C. M. je P. Đ. upozorio na ponašanje i rekao mu je da prestane da omalovažava službenike policije, a potom mu je naredio da izadje iz karoserije kamiona. P. Đ. se bunio i u početku nije htio da izadje iz kamiona, medjutim na nagovor ostalih putnika, on je izašao iz kamiona, na način što je skočio sa karoserije, a potom je kolegi C. M. uputio prijetnju „zna te C., platićeš mi, pičke jedne“. Na te riječi kolega C. mu se obratio riječima da prestane sa uvredama i da će će biti priveden u Centar bezbjednosti B.. Nakon navedenog, P. se udaljio u pravcu grada, dok su oni ostali da obezbijede da putnici siđu iz karoserije, a nakon toga su dobili nalog da zaustave još jedno teretno vozilo koje nalazilo na toj dionici puta, koje je takođe prevozilo u karoseriji putnike, a koje je od tog kamiona bilo udaljeno 500-600 m u pravcu R.. Imajući u vidu da su morali da postupe po uputstvu dežurnog starješine, oni su se odmah uputili prema tom drugom kamionu, što je P. Đ. iskoristio i udaljio se u pravcu B.. Neko od kolega je obavijestio dežurnu službu da se potražuje lice P. Đ., a da su se oni uputili da izvrše kontrolu drugog teretnog vozila marke „M.“. Nakon što su obavili službenu radnju, uputili su se prema gradu i u B. J., naspram stare R. t., primjetili su P. Đ. koji se kao pješak kretao put kružnog toka koji se nalazi u blizini marketa „L.“. Kada su ga ugledali, kolega C. je zaustavio vozilo i iz vozila su izašli kolege C. i M., dok su kolega L. i on ostali u vozilu. Nakon toga on je iz vozila čuo da kolega C. izdaje naređenje P. da uđe u službeno vozilo i da će biti priveden u Centar bezbjednosti B.. P. Đ. je odbio da uđe u službeno vozilo, a potom je legao na trotoar, iz kog razloga su on i kolega L. izašli iz vozila i čuli su da se P. Đ. obratio C. riječima „pičke jedne nećete me vi privoditi, pružam vam pasivni otpor“. Neko od kolega je od dežurne službe tražilo da im pošalju interventno vozilo za privodjenje P. Đ.. Nakon dolaska interventne patrole, koja je bila u sastavu Đ. A. i R. B., P. Đ. jje ustao sa trotoara, prišao kolegama i je ušao u službeno vozilo policije. Prilikom ulaska u službeno vozilo interventne jedinice, P. Đ. ponovo upućuje prijetnju C.: „zna te pičko, imaš jednog sina, platićeš mi i ti i on, znam tačno gdje stanuješ“. Nakon što je izgovorio te riječi, P. su kolege iz interventne jedinice odveli do Centra bezbjednosti B.. Nakon što je P. Đ. ušao u vozilo i zajedno sa kolegama iz interventne jedinice uputio se prema Centru bezbjednosti B., on je sa kolegama došao do službenog parkinga Centra bezbjednosti B. i kada su ga izveli iz vozila, čuo je da P. izgovara prijetnje „znam kako ću ja ovo završiti, imaju i oni djecu, pa ću udariti gdje najviše boli, on ne praštam nikome i nikada, a ne njima“. U trenutku kada je P. ispred Centra bezbjednosti rekao navedenu prijetnju, bili su prisutni on, M. V., L. J., Đ. A., C. M. i </span><span class="span3">R. B.. Prema P. Đ. prilikom privođenja nisu primjenjena bilo kakva sredstva prinude, o čemu u spisima postoji službena zabilješka, naime on je dobrovoljno ušao u Interventno vozilo i sam je ustao sa trotoara. Nakon tog događaja, ispred Centra bezbjednosti B., on nije išao u svoju kancelariju i ne zna što se dalje dešavalo povodom tog događaja, a ono što je uobičajena procedura jeste da se privedeno lice preda dežurnoj službi na dalju obradu. On nije ulazio u Centar bezbjednosti i nije mu poznato ko je preuzeo P. Đ. na dalju obradu. On se pridružuje krivičnom gonjenju, a ne postavlja imovinskopravni zahtjev.</span>
</p>
<p>
<span class="span3">Svjedok R. B. je izjavio da je dana  18.06.2016. godine, bio na dužnosti kao pripadnik Interventne grupe sa kolegom Đ. A., koji je i vodja interventne grupe. Dežurna služba ih je obavjestila da pođu u B.J., gdje su kolege iz saobraćajne patrole prijavile da imaju problem sa jednim lice koje ih vrijedja, prijeti im i pruža otpor. Dolaskom na lice mjesta zatekli su kolege K. R., C. M., L. J. i M. V.. Prilikom prilaska mjestu dogadjaja, primjetio je da kolege C., M. i K. stoje pored lica koje je ležalo na trotoaru, dok kolegu L. J. je primjetio kako sjedi u službenom vozilu. Dolaskom na lice mjesta, licu koje leži na trotoar prvi prilazi Đ. A., dok je on bio odmah iza A.. Vidio je da na trotoaru leži P. Đ., lice koje mu je poznato iz službe. Kolega Đ. A. je tom licu izdao naređenje da ustane i da sa njima pođe u službeno vozilo koje je bilo parkirano na nekih desetak metara. P. Đ. je sam ustao, bez bilo kakve rasprave i sa njima je krenuo prema službenom vozilu. Prilikom prilaska službenom vozilu, isti se u jednom trenutku okrenuo i policijskom službeniku C. M. uputio prijetnju „ Znam dje živiš, koga imaš, zna da imaš sina, platićeš mi jer ja ne praštam nikome pa ni tebi“. Na tu prijetnju kolega Đ. A. je upozorio P. Đ. da prestane sa upućivanjem prijetnji i da uđe u službeno vozilo, što je on i učinio. Nakon dolaska na službeni parking CB B., na parkingu ih je sačekao dežurni starješina P. B., kao i patrola koja je tražila pomoć na B.u. On je čuo da je P. prilikom ulaska u zgradu CB B. upućivao prijetnje C., K. i M.. Nije vidio da je tu bio prisutan kolega L.. Sjeća se da im je pominjao djecu, da će im vratiti gdje ih najviše boli, da on ne prašta nikome pa ni njima. Te prijetnje, po njemu, bile su upućene kolegama K., C. i M.. Nakon što je P. Đ. ušao u CB B., ubrzo se u prostorije CB B. došli otac i majka P. Đ.. On i kolega Đ. A. su P. Đ. htjeli da sprovedu do kancelarije kolege J. N., gdje je P. trebao da da izjavu o dogadjaju koji se prethodno desio sa saobraćajnom patrolom, kada se P. u holu CB B. sreo sa svojom majkom. Tom prilikom, on prilazi majci, grli je, na način što je sa obije ruke grli u predjelu ramena, obraćajući joj se riječim ,,Ne daj me majko, oni hoće da me ubiju!“ P. Đ. nije želio u početku da je pusti, vidio je da je ugrizao svoju majku, u predjelu nadlaktice. Nakon toga je prišao otac i P. je pustio svoju majku. Kontakt između P. Đ. i njegove majke trajao je svega tri, četiri minuta, nakon toga P. Đ. pada na hol, i govori kako ima srčani napad, iz kog razloga su pozvali Hitnu pomoć. Nakon ukazane pomoći u CB B., službeni hitne su im rekli da ga prevezu u Hitnu pomoć, radi EKG snimanja, iz preventivnih razloga. Kolega Đ. A. i on su P. Đ. prevezli u Hitnu pomoć, nakon čega su ga ponovo vratili u službene prostorije CB B., gdje je od P. uzeta izjava u svojstvu gradjana, a nakon toga su ga prevezli u Opštu bolnicu B.. Prilikom dolaska prvo u Hitnu pomoć, a potom i u Opštu bolnicu B., majka P. Đ. je prije njih došla i u Hitnu i u Opštu bolnicu, te da je bukvalno sve vrijeme bila tamo prilikom pregleda i pružanja medicinske pomoći njenom sinu. U službenim prostorijama CB B. nije došlo do bilo kakvog kontakta </span><span class="span3">izmedju bilo kog službenika Uprave policije i majke P. Đ.. Jedini kontakt sa tom gospođom imao je njen sin P. Đ.. Od trenutka poziva i dolaska na B. J. pa do smještaja P. Đ. u Opštu bolnicu B., niko od službenika policije nije primjenio bilo kakvu mjeru prema P. Dj., niti je došlo do bilo kakvog fizičkog kontakta izmedju P. Đ. i bilo kog službenika Uprave policije, da je on vidio, a on je sve vrijeme bio sa njim, izuzev trenutka dok se P. Đ. nalazio kod kolege J. N., radi davanja izjave izjave.</span>
</p>
<p>
<span class="span3">Svjedok Đ. A. je izjavio da je dana 18.06.2016. godine, bio na dužnosti kao vođa Interventne grupe sa kolegom R. B., kada je od strane dežurne službe obavješten da pođu u B. J., gdje su kolege iz saobraćajne patrole javile da imaju problem sa jednim lice koje ih vrijeđa, prijeti im i pruža otpor. Dolaskom na lice mjesta zatekli su kolege K. R., C. M., L. J. i M. V.. L. J. je bio u službenom vozilu, dok su ostala trojica kolega stajala pored lica koje je ležalo na trotoaru. On je prišao tom licu, to lice mu je od ranije poznato iz službe i zna da se zove P. Đ.. Istom je izdao naređenje da ustane i da sa njim pođe do službenog vozila koje je bilo parkirano na nekih desetak metara. P. Đ. je je ustao i sa njim krenuo prema službenom vozilu. Prilikom prilaska službenom vozilu, isti se okrenuo i policijskom službeniku C. M. uputio prijetnju da zna đe živi, koga ima, da će mu platiti i da on ne prašta nikome pa neće ni njemu. On se baš tačnih riječi ne može sjetiti, jer je od tog dogadjaja prošlo izvjesno vrijeme, ali zna da su po dolasku u CB B. o tom dogadjaju sačinili detaljnu službenu zabilješku. Na tu prijetnju on je upozorio P. Đ. da prestane sa upućivanjem prijetnji i da uđe u službeno vozilo, što je on i učinio. Tom prilikom, nikakva sredstva prinude prema P. Dj. nijesu upotrebljavana. Nakon dolaska na službeni parking CB B., na parkingu njih je sačekao dežurni starješina P. B., kao i patrola koja je tražila pomoć na B.u. On je čuo da je P. prilikom ulaska u zgradu CB B. upućivao prijetnje C., K. i M.. On nije vidio da je tu bio prisutan kolega L. J.. Te prijetnje bile su, po njegovom vidjenju, upućene samo kolegama C., K. i M., on nije stekao utisak da se on obraća pripadnicima Interventne grupe. On se tačno izgovorenih riječi prijetnje, koje je P. izgovorio na parkingu, ne može sjetiti, ali se sjeća da je pominjao da zna kako će i šta će on dalje uraditi, da on zna da oni imaju djecu i da će im vratiti gdje ih najviše boli. Nakon što je P. Đ. ušao u CB B., ubrzo se u prostorije CB B. pojavila i njegova majka, a nakon nje i otac. On je P. rekao da mora sa njim otići kod kolege J. N., radi uzimanja izjave u svojstvu građanina na okolnosti predmetnog događaja i tada se P. obratio svojoj majci govoreći joj „Nemoj da im dozvoliš da me vode na sprat gore, oni imaju bolesnu djecu, njima će Bog sve vratiti!“ i tada je grlio svoju majku obijema rukama u predjelu ramena, nakon čega je stiska za nadlaktice i koliko je on vidio, čini mu se da je P. svoju majku tom prilikom i ugrizao u predjelu podlaktice. On je njemu naredio da prekine sa takvim ponašanjem, nakon čega je on pustio majku i pao u hol hvatajući se rukama u predjelu grudi govoreći im da je dobio srčani napad. Nakon toga, su pozvali Hitnu pomoć ona je ubrzo i došla i izvršili su pregled i rekli im da ga iz preventivnih razloga dovedu u Hitnu pomoć, radi EKG analize. Nakon toga, P. su on i kolega R. poveli do Hitne pomoći, gdje mu je ukazana ljekarska pomoć, nakon čega su ga poveli ponovo u CB B., gdje je kod kolege J. N. dao izjavu, a nakon toga su ga prevezli u Opštu bolnicu B.. U službenim prostorijama CB B. nije došlo do bilo kakvog kontakta između bilo kog službenika Uprave policije i majke P. Đ.. Jedini kontakt sa tom gospođom imao je njen sin P. Đ.. Od trenutka poziva i dolaska na B. J. pa do smještaja P. Đ. u Opštu bolnicu B., niko od službenika policije nije primijenio bilo </span><span class="span3">kakvu mjeru prema P. Đ., niti je došlo do bilo kakvog fizičkog kontakta između P. Đ. i bilo kog službenika Uprave policije, da je on vidio, a on je sve vrijeme bio sa njim, izuzev trenutka dok se P. Đ. nalazio kod kolege J. N., radi davanja izjave izjave.</span>
</p>
<p>
<span class="span3">Svjedok L. J. je izjavio da je dana 18.06.2016. godine, završio svoju smjenu u 19,00 časova i krenuo je kući, međutim, preko dežurne službe su obavješteni da se u pravcu R. u dva teretna vozila, na karoseriji kamiona prevoze putnici. Iz tog razloga, on je sa svojim kolegama C. M., M. V. i K. R. otišao u pravcu R., kako bi zaustavili i sankcionisali kamione koji su u svojim karoserijama prevozili putnike. Dolaskom u mjesto V., kolege su zaustavili jedno teretno vozilo marke „M.“ i izvršili su kontrolu tog teretnog vozila. Tom prilikom su utvrdili da se u karoseriji kamiona vrši prevoz putnika iz kog razloga je kolega M. V. prišao vozaču i nešto mu objašnjavao. Vidio je da je K. R., svojim mobilnim telefonom, fotografisao vozilo i putnike. On je sve to vrijeme događaj posmatrao iz službenog vozila, mogao je da vidi šta se napolje dešava, ali nije čuo razgovor koji je vođen između policajaca i lica koja su se nalazila u kamionu. Nakon što su kolege izvršile kontrolu jednog, a potom i drugog kamiona, oni su se uputili prema gradu i na kružnom toku kod marketa „L.“ primijetili su lice P. Đ., koje su njegove kolege potraživale, iz razloga što je isti njima uputio prijetnje i uvrede. Kolega C. je zaustavio vozilo, nakon čega je iz vozila izašao C., dok je M. V. otvorio vrata od vozila. Čuo je kada je C. izdao naređenje P. da uđe u službeno vozilo i da će biti priveden u CB B.. Na izdato naređenje, P. je legao na trotoar, nakon čega je iz vozila izašao kolega M. V.. Misli da je kolega M. obavjestio dežurnu službu da pošalju službene interventno vozilo za privođenje, nakon čega su došle i kolege iz Interventne i to Đ. A. i R. B.. On je tada vidio da P. kolegama pokazuje srednji prst. On je vidio da je P. Đ. je ustao sa trotoara, a on nije vidio na koji način je ušao u vozilo odnosno da li je sam ušao ili su ga kolege uvele u vozilo. Nakon što su P. prevezli u CB B., on se sa kolegama vratio u CB B., on je tada izašao iz službenog vozila i krenuo kući. Šta se dalje dešavalo ispred i u CB B. njemu nije poznato. Prilikom uvodjenja u službeno vozilo, on nije čuo da je P. izrekao bilo kakvu prijetnju, ali napominje da je on sve to vrijeme bio u službenom vozilu i da iz vozila nije izlazio. Imajući u vidu da je on završio svoju smjenu, on je trebao da od strane kolega bude prevezen do prikladnog mjesta za stopiranje, međutim, kako su od dežurne službe obaviješteni o prevozu putnika u kamionu, on je zajedno sa njima tim vozilom otišao prema R., On nije izlazio iz  vozila, iz razloga što nije bio na dužnosti i nije čuo, niti je obraćao pažnju šta se dešavalo ispred kamiona koji su zaustavili. Nakon što su zaustavili vozilo i izvršili pregled tog kamiona, kolege su se zajedno sa njim uputili dalje prema R., u namjeri da zaustave i drugi kamion koji je prevozio putnike. Dok su se vraćali prema B. njegove kolege su događaj komentarisale u vozilu, međutim, kao što je već naveo, on nije čuo koje je riječi P. uputio kolegama.</span>
</p>
<p>
<span class="span3">Svjedok L. G. je izjavio da je dana 18.06.2016. godine, negdje oko 19,30 časova, prevozio vjernike od H. prema M., kako bi za Trojičin dan izašli na R., On je autoprevoznik i svake godine vrši taj prevoz. Prevoz putnika vršio je svojim teretnim vozilom marke „M.“, reg. ozn. BR ... i prevoz putnika je vršio na karoseriji kamiona, iz kog razloga su ga službenici policije u mjestu V. jurili, a potom i zaustavili. Naime, prevoz se vršio u dva kamiona, drugi kamion je u vlasništvu jednog kolege čije ime ne želi da spominje. Nakon što su ga službenici policije zaustavili, tačnije on je vidio </span><span class="span3">policiju u svom retrovizoru, iz kog razloga se zaustavio. Nakon što se kamionom zaustavio, izašao je iz svog vozila i prišao policajcu. Dok je on pričao sa jednim policajcem o tome koju vrstu prekršaja je počinio i kolika je kazna, u pozadini je čuo P. Đ. kako priča sa nekim od policajaca, po njemu to je više bila šala među njima nego rasprava. Njemu je policajac sa kojim je pričao rekao da pođe do kamiona i uzme svoja dokumenta, što je on i učinio. Za to vrijeme P. je i dalje iz karoserije pričao sa policajcima koji su stajali ispred kamiona. On je čuo policajca C. kako upozorava P. i govori mu da ne može tako da se ponaša i da siđe sa kamiona, što P. nije htio da uradi, međutim po nagovoru drugih ljudi koji su bili u kamionu, P. je sišao sa kamiona. Tu je nastala kraća prepirka između P. i policajca C., ali on nije čuo o čemu su oni pričali i zbog čega su se prepirali. U međuvremenu su i ostali ljudi sišli sa kamiona i oni su uspjeli da prekinu raspravu koja je nastala između policajca C. i P.. On je sve to vrijeme bio sa policajcem koji je tražio njegova dokumenta i on je stajao na udaljenosti od oko 10m od C. i P.. Nakon što je P. okončao raspravu sa C., P. se vratio za B., dok je on ostao sa policajcima, a ostali su i ostali putnici sa njim. On nije čuo o čemu su pričali policajac C. i P. Đ., niti zna zbog čega je nastala rasprava izmedju njih dvojice. On P. Đ. poznaje od djetinjstva, tačnije od perioda dok je on još išao u srednju školu. Njih dvojica se više znaju preko P., oca P., a P. Đ. svake godine za Trojičin dan ide na R.. On nije vidio da je P. Đ. pokazao srednji prst policajcu, niti je čuo da mu je uputio ijednu prijetnju, samo je čuo da su se nešto prepirali, ali ne zna oko čega. On nije čuo ni jednu riječ koju su jedno drugom uputili, niti bi sada njenogao da ih citira.</span>
</p>
<p>
<span class="span3">Svjedok S. N. je izjavio da se dana 18.06.2016.godine, u periodu od 19,00 do 7,00 nalazio se na dužnosti šefa dežurne operativne smjene u Dežurnoj službi CB B., sa kolegom D. N.. Negdje oko 19,00 časova, preko radio veze čuo je da je komandir B. P. uputio saobraćajnu patrolu u pravcu R., zbog prijave da se putem prema R. kreću dva teretna motorna vozila koja u karoseriji prevoze putnike. Nakon izvjesnog vremena, preko radio stanice je čuo da se lice P. Đ. udaljilo sa mjesta kontrole i sjeća se da je komandir B. naredio da patrola sačini službenu zabilješku i on je preko radio veze obavijestio kolege da se potražuje lice P. Đ. i da je istog potrebno dovesti u službene prostorije CB B.. Oko 20,15 časova, preko radio veze obaviješteni su da je saobraćajna patrola zatekla lice P. Đ. u B. J. i da im je potrebno vozilo za privođenje. On je na lice mjesta uputio interventnu grupu u sastavu kolega Đ. i R., koji su ubrzo P. Đ. i doveli u CB B.. Odmah nakon dolaska P. Đ. i interventne grupe, u CB B. došli su majka i otac P. Đ., koji su od njih zahtijevali prijem kod starješina, a vezano za privođenje njihovog sina. On je vidio da je ubrzo došao i komandir P. B. koji je u nekoliko navrata obavljao razgovor sa roditeljima P. Đ.. On i kolega D.N. nalazili su se u dežurnoj službi, ulaz sa ulice, dok su kolege P. Đ. uveli sa parkinga CB B., tj. sa zadnjeg ulaza i iz tog razloga on nije mogao da vidi šta se sve dešavalo te večeri. On se sjeća da je vidio da je ubrzo došao i kolega J. N., a dolazila je i ekipa Hitne medicinske pomoći. On nije čuo, a nije ni mogao čuti, uzimajući u obzir gdje se nalazio, da li je P. Đ. kolegama upućivao bilo kakvu prijetnju. On nije vidio da su kolege prema P. Đ. ili njegovim roditeljima primjenjivali bilo kakvu silu. Sa pozicije gdje nalazi dežurna služba gotovo je nemoguće vidjeti šta se dešava u hodniku ispred dežurne službe, a sa zadnje strane ulaza u Centar bezbjednosti B..</span>
</p>
<p>
<span class="span3">Svjedok D. N. je izjavio da se dana 18.06.2016.godine,u periodu od 19,00 do 7,00 nalazio na dužnosti - pomoćnika šefa dežurne operativne smjene u Dežurnoj službi CB B., sa kolegom S. N.. Negdje oko 19,00 časova, preko radio veze čuo je da je komandir B. P. uputio saobraćajnu patrolu u pravcu R., zbog prijave da se putem prema R. kreću dva teretna motorna vozila koja u karoseriji prevoze putnike. Nakon izvjesnog vremena, preko radio stanice je čuo da se lice P. Đ. udaljilo sa mjesta kontrole i komandir B. je naredio da patrola sačini službenu zabilješku, dok je kolega S. N., preko radio veze, obavijestio kolege da se potražuje lice P. Đ. i da je istog potrebno dovesti u službene prostorije CB B.. Oko 20,15 časova, preko radio veze obaviješteni su da je saobraćajna patrola zatekla lice P. Đ. u B. J. i da im je potrebno vozilo za privođenje. Kolega S. je na lice mjesta uputio interventnu grupu u sastavu kolega Đ. i R., koji su ubrzo P. Đ. i doveli u CB B.. Odmah nakon dolaska P. Đ. i interventne grupe, u CB B. došli su majka i otac P. Đ., koji su od njih zahtijevali prijem kod starješina, a vezano za privođenje njihovog sina. On je, u tom trenutku, vidio da je došao i komandir B. P., koji je na hodniku dežurne službe obavio razgovor sa roditeljima P. Đ., a potom otišao u kancelariju. Vidio je da je majka P. Đ. u jednom trenutku ušla u CB B.i da je krenula prema kancelarijama, ali su se kolege B. i J. vratili. On je čuo kada je majka P. Đ. zahtijevala da se Đ. pruži medicinska pomoć i sjeća se da mu je to i omogućeno. Nakon ukazivanja ljekarske pomoći, P. Đ. je vraćen u CB B., gdje mu je uzeta izjava, a nakon toga je prevezen u Opštu bolnicu – B.. Za vrijeme uzimanja izjave, otac i majka P. Đ. su se nalazili u hodniku ispred dežurne službe i on je vidio da je otac više puta ulazio i izlazio iz objekta, ali nije vidio da su pravili ikakve probleme. Kada kažem da su kolege B. i J. vratili majku P. Đ., on misli da su se oni njoj obratili riječima ,,Ne možeš ovamo“, nakon čega su fizički stali ispred nje, ali on nije vidio da je bilo ko od kolega prema njoj bio grub, niti da joj je bilo ko od kolega zadao udarac. Dodao je da su kolege iz interventne grupe P. Đ. uveli na zadnja vrata, odnosno sa parkinga, i da su direktno krenuli prema kancelarijama, on se nalazio u dežurnoj službi, koja je sa druge strane, tačnije, glavni ulaz sa ulice i iz tog razloga on nije bio u prilici da vidi baš sve šta se tu dešavalo te večeri. On nije vidio da je bilo ko od kolega upotrebljavao bilo kakva sredstva prinude nad P. Đ. niti njegovim roditeljima, niti je čuo da je P. Đ. uputio bilo kakve prijetnje policijskim službenicima.</span>
</p>
<p>
<span class="span3">Svjedok J. N. je izjavio da je dana 18.06.2016.godine, bio angažovan na poslovima vođe bezbjednosnog sektora punih 24 časa, tj. od 08,00 sati tog dana do 08,00 sati narednog dana. Pomenutog dana, oko 20,20 časova, obavijestila ga je dežurna služba da je Interventna grupa u sastavu kolege Đ. A. i R. B., dovela lice P. Đ. jer je isti izvršio napad na službeno lice, prilikom preduzimanja službene radnje u naselju V. i na B. J.. Kada je došao u CB B. zatekao je P. Đ. kako leži na podu ispred dežurne službe i njegovu majku R. koja je na koljenima klečala iznad njega. Tu je vidio da su prisutni dežurni starješina B. P., kao i kolege Đ. i R., takođe vidio je i službenike Hitne pomoći, koji su stajali u neposrednoj blizini, tačnije iznad P. Đ., koji je ležao. Napominje da službenici Hitne pomoći nijesu mogli da priđu P. Đ., jer njegova majka i on nijesu dozvoljavali da im službenici Hitne pomoći, niti policajci priđu P. Đ.. P. Đ. je sa obije ruke držao svoju majku u predjelu njenih ruku, tačnije nadlaktica, privlačeći je prema sebi i glasno je zapomagao „Ne daj me majko, nemoj da idem sa tima što imaju bolesnu djecu, Bog ih je kaznio, a i ja ću im suditi za sve što </span><span class="span3">su mi danas uradili“. Dok je P. Đ. držao svoju majku na opisan način, on je primijetio da je ona pokušavala da se otrgne i vidio je da je Đ. u jednom trenutku ugrizao svoju majku za desnu ruku. Đ. je u jednom trenutku pustio majku i ona je ustala i udaljila se od njega dva, tri koraka, nakon čega je i P. Đ. ustao kao da ništa nije bilo i kada mu je rečeno da mora da pođe sa njim u kancelariju radi davanja izjave, isti je naglo pao na pod i po njegovom mišljenju on je glumio epileptični napad. Upitali su doktore da li mu je potrebno hitno ukazivanje ljekarske pomoći, a oni su im odgovorili da je on dobro, da vjerovatno simulira napad, ali da ga za svaki slučaj dovedu do hitne pomoći, radi detaljnijeg pregleda, što je i urađeno. On kod P. Đ. nije vidio nikakvu vidnu tjelesnu povredu. On je vidio da Đ. majka ima crvenilo u predjelu nadlaktica i podlaktica lijeve i desne ruke. Đ. A. je naredio majci P. Đ. da napusti prostorije hodnika, što je ista i učinila, a zatim su P. Đ. poveli u Hitnu pomoć. On je potom otišao u svoju kancelariju radi pripremanja spisa i nedugo zatim kolega Đ. A. mu je doveo lice P. Đ. od kojeg je uzeo izjavu u svojstvu građanina, na okolnosti događaja u naselju V. i na B. J.. Tom prilikom, P. Đ. nije imao primjedbi na njegove postupanje, niti je pomenuo da ima bilo kakve primjedbe na postupanje kolega iz CB B. u odnosu na događaj iz CB B., dok je jasno ispričao šta se desilo u naselju V. i na B. J., što je on sve doslovice prenio u zapisnik o saslušanju u svojstvu građanina, koji je on uredno i potpisao. Prije davanja izjave, on je P. Đ. rekao da ako ne želi nije u obavezi da da izjavu u policiji, ali je isti htio da ispriča šta se dogodilo jer kao što je i je naveo on je u policiju došao da prijavi događaj. On nije vidio da je bilo ko od kolega otkako je on došao u CB B.upotrebljavao sredstva prinude, ili fizičku snagu prema P. Đ. i njegovoj majci. On nije prilazio majci P. Đ., iz razloga što je ranije imao problema sa njom i prosto nije želio da se miješa u sve to jer je upoznat o kakvoj familiji je riječ. Iz tog razloga je samo otišao u svoju kancelariju i uzeo je izjavu od P. Đ., što je i morao jer je to dio njegovog posla i nakon davanja izjave kod njega on je tražio da ide na ukazivanje ljekarske pomoći u Bolnicu, što mu je i omogućeno.</span>
</p>
<p>
<span class="span3">Svjedok B. M. je izjavio da se dana 18.06.2016. godine, ukrcao na jedan od teretnih kamiona koji su prevozeli hodočasnike prema M. „S. S. R.“ u podnožju planine R.. U tovarnom dijelu kamiona nalazilo se njih oko 30 hodočasnika i on je ih sve poznavao iz viđenja. U mjestu V. kamion je zaustavila patrola policije i vozaču je prišao policajac koji je objasnio da je vozač kamiona u prekršaju iz razloga što prevozi putnike u karoseriji kamiona, iz kog razloga ih je u jednom trenutku jedan od policajaca uslikao, odnosno slikao je njih putnike kako sjede u karoseriji kamiona. Jedan od hodočasnika kojeg on poznaje iz viđenja, P. Đ., usprotivio se kontroli i uputio je policajcu koji ih je slikao riječi „Bitango, tebe znam iz suda, sada ću ja tebe da snimam“, nakon čega je policajcima pokazao srednji prst. Iz tog razloga policajci su pozvali P. Đ. da siđe sa tovarnog dijela, što je on odbio govoreći „Nemate pravo bez naloga“. Par minuta kasnije P. je sišao sa tovarnog dijela vozila i uz viku i grananje rukama nešto je objašnjavao policajcu C., iz kog razloga ga je policajac C. upozorio da ne grana rukama i vidio je da je C. svojom rukom spustio ruke P. Đ.. Na takvu reakciju C., P. Đ. je počeo da viče „Svi ste vidjeli da me je udario“, nakon čega je legao na zemlju i vikao „Pasivni otpor, pasivni otpor“. Nakon toga jedan od drugova P. Đ. je skočio sa tovarnog dijela vozila i uhvatio je P. Đ. za kragnu kako bi ga smirio, a P. je nastavio sa prijetnjama govoreći C. „Platićeš ti meni“, prijeteći prstom, nakon čega je pješke otišao prema B.. I on je vozač i njemu je bilo potpuno </span><span class="span3">normalno da će policajci da sakcionišu vozača kamiona iz razloga što su mu putnici sjedjeli na stranici kamiona, potpuno neobezbijeđeno, tako da ne zna koji je razlog da P. Đ. na taj način postupa prema policajcima. On odgovorno tvrdi da ni jedan od policajaca nije udarao P. Đ., ti policajci su se ophodili korektno prema putnicima, a i prema vozačima kamiona. Naime, oni su im objasnili da ih je vidio neko od njihovih šefova i da su iz tog razloga u obavezi da njih kazne i da moraju da ih fotografišu. On policajca C. takođe poznaje iz viđenja, a i P. Đ. poznaje iz viđenja. Po njemu P. Đ. je nekorektno postupao prema policajcima, on je čuo da je u jednom trenutku policajcu C. uputio prijetnju „Platićeš ti meni“, prijeteći kažiprstom, a izuzev te prijetnje on nije čuo bilo kakvu drugu prijetnju. On je sve vrijeme bio u tovarnom dijelu kamiona, on je sa kamiona sišao tek nakon što je P. krenuo prema B.. Sa te pozicije on je mogao da vidi što se dešava ispred kamiona, ali nije čuo baš čitav razgovor koji su oni vodili, niti riječi koje su jedno drugom upućivali, izuzev riječi koje je naveo. Na glavnom pretresu je promijenio iskaz na način što je izjavio da nije čuo da je P. nekome od policajaca upućivao riječi prijetnje. Upoznat da je u prethodnom postupku naveo da je P. policajcu C. uputio prijetnju „Platićeš ti meni“, prijeteći kažiprstom, naveo je da on jeste potpisao zapisnik nakon saslušanja saslušanju, ali da se ne sjeća  da je prilikom saslušanja izjavio da je P. uputio riječi prijetnje. Dodao je i da je u prethodnom postupku naveo da je policajac C. svojom rukom spustio ruku P., ali da je to uradio malo grublje. </span>
</p>
<p>
<span class="span3">Svjedok K. S. je izjavio da je dana 18.06.2016. godine, krenuo na R. povodom Trojčin dana. Naime, njih pedesetak su krenuli na R. kamionom i vozili su se u karoseriji. On se nalazio u kamionu u kojem se nalazio i P. Đ.. U mjestu V. zaustavila ih je patrola policije i ovlašćeni policijski službenici su izašli iz tog vozila i jedan od njih je krenuo prema vozaču kamiona. Shvatio je da su vozača opomenuli i da su mu rekli da je izvršio prekršaj jer nije dozvoljen prevoz putnika u karoserijama. Jedan od policajac ih je slikao kako sjede u tovarnom dijelu kamiona. Napominje, da su policajci bili krajnje korektni, dok se jedan od putnika u karoseriji usprotivio kontroli policije i obratio se policajcu koji ih je slikao rijecima: „Bitango, za tebe znam iz suda, sada ću ja tebe da snimim“. To lice je počelo da govori da im policija brani da idu na svetu planinu, ali on može da kaže da su te riječi bile potpuno neosnovane i besmislene, iz razloga što su njih policajci upoznali da ih je neko od starješna policije vidio kako sjede u karoseriji i da ih iz tog razloga moraju i sankcionisati, a da će ih nakon fotografisanja pustiti. Taj momak koji je bio u karoseriji sa njima je nakon što je izgovorio navedene riječi, policajcima pokazao srednji prst, zbog čega su ga policajci pozvali da siđe sa tovarnog dijela na šta je taj momak rekao: „Nemate pravo bez naloga“. Na nagovor ostalih putnika, taj momak je sišao sa karoserije i uz viku i grananje rukama počeo je nešto da objašnjava policajcu C., na šta ga je taj policajac upozorio da ne grana rukama i tom prilikom je svojom rukom spustio ruke tog lica. Napominje, da to nije bio udarac, već mu je samo spustio ruke svojom rukom. Nakon toga, taj momak je počeo da viče: „Svi ste vidjeli da me udario“, a potom je legao na zemlju i počeo da viče: „pasivni otpor, pasivni otpor“. Drug od tog momka je takođe izašao iz tovarnog dijela vozila, uhvatio tog momka za kragnu kako bi ga smirio, ali je isti nastavio sa prijetnjama i C. je konstantno ponavljao: „Platićeš ti meni“, prijeteći prstom. Taj momak, za kojeg je kasnije saznao da se zove P. Đ. je nakon toga krenuo pješke za B. i on je čuo da ga neko od njegovih drugova pozive da se vrati, ali je isti </span><span class="span3">nastavio sa kretanjem ka B.. On je kasnije u razgovoru sa drugovima P. Đ. saznao da je on prije polaska ka R. popio oko litar rakije i da je bio u pijanom stanju. On napominje da nije osjetio da je on pijan, jer su sjedjeli na različitim krajevima kamiona, već da su mu to njegovi drugovi rekli. On ne zna iz kog razloga je P. Đ. krenuo ka B. i zašto nije želio da dalje nastavi put ka R.. On odgovorno tvrdi da kritične prilike policajac C. nije zadao ni jedan udarac P. Đ. , on je sve vrijeme bio tu i on bi taj udarac mogao vidjeti. On P. Đ. poznaje iz viđenja kao i policajca C.. B. je mali grad i svi se međusobno poznaju, ali ni sa jednim od njih dvojice se ne druži i nije prijatelj.</span>
</p>
<p>
<span class="span3">Svjedok P. R. je izjavila da se dana kada se dogodio predmetni događaj ona sa suprugom vratila iz C. za B. i pozvala je telefonom Đ. jer je znao da je otišao na planinu R. i kada je veza uspostavljena on je njoj dva puta rekao „Ubiše me“. Ona je odmah prekinula vezu i otišla u zgradu policije koja je udaljena od njihovog stana 30 m.  Ona se ne zna da li može precizno da se izjasni o vremenu trajanja događaja jer se njoj cijeli ovaj događaj odigrao veoma brzo. Kada je ušla u zgradu policije ona je vidjela Đ. kako se prepire sa nekim policajcem, ali ne zna da li je Đ. već bio u zgradi policije ili je došao nakon njenog dolaska, ali znam da je iza nje došao i njen suprug N. P.. Kada je ona htjela da vidi o čemu se radi vidjela je da je jedan policajac Đ. stegao za ruku, a Đ. je njoj više puta rekao „majko ne puštaj me“. Tada je njoj prišao policajac J. koji je uhvatio za podlakticu i lijevu dojku. Tada je prišao policajac B. i J. je rekao nemoj tako, na što je J. odgovorio „što ne“. Tada je Đ. pao u nesvijest. J. je tada rekao da Đ. blefira, ona je pokušavala da objasni da Đ. ne blefira jer je 20 dana prije tog događaja imao predinfarktno stanje u V. gdje je bio na brodu i bio je u bolnici i ona je tada to pokušavala da objasni B.. U tom trenutku poonavili su se radnici Hitne pomoći. Ona je pitala da li može da ide sa Đ., a njoj je jedan radnik Hitne pomoći rekao da se ne boji da u Hitnoj pomoći čeka doktor. Nakon toga Đ. je sa policijom otišao prema Hitnoj pomoći, a ona je otišla za njima pješke, uz napomenu da je Dom zdravlja u B. u blizini zgrade policije. Kada je Đ. pregledan odmah je dobio uput za bolnicu, međutim, iz Hitne pomoći Đ. su vratili u zgradu policije gdje je ostao po njenoj procjeni 2 do 3 sata. Ona je u zgradi pitala B. 3, 4 puta do kada će trajati davanje izjave, on mi je rekao samo 5 minuta, a predzadnji put kada ga je pitala on je rekao da ona krene prema bolnici i da će oni Đ. povesti prema bolnici. Prošlo je još pola sata i kada je pitala B. kada će biti gotovo, on je pitao da li se ona već vratila iz bolnice, a nakon što je ona rekla da nije ni odlazila iz bolnice on je rekao da će davanje izjave biti gotovo. 5 do 10 minuta nakon toga Đ. su izveli i krenuli su prema bolnici, a ona je krenula taksijem i prva je došla. Njoj je u bolnici bilo loše i medicinska sestra je pitala što je u pitanju, vidjela joj je povredu u predjelu lijeve podlaktice, pitala o čemu se radi, ona je rekla da joj nije ništa. Nakon toga joj je izmjeren pritisak i kada je došao doktor i vidio joj povredu u predjelu ruke i u predjelu lijeve dojke i pored njenog insistiranja da joj pomoć ne treba, on je rekao da joj treba pregled i izvještaj. Nakon toga je došao Đ. sa policajcima. Njoj su zbog ranijeg liječenja upale pluća odredili snimanje pluća. Kada je Đ. došao doktor ga je pregledao i kada je čekićem provjeravao njegove reflekse, a nakon toga i iglom u predjelu tabana, konstatovao je da Đ. ima problem sa lijevom nogom jer ista ne reaguje na nadražaje. Njoj je jedan od policajaca tada rekao da je srećna okolnost u svemu tome što su on i kolega naišli kao pripadnici interventne policije kod marketa „L.“, jer bi u </span><span class="span3">suprotnom sve bilo drugačije. Nakon dva dana liječenja u bolnici Đ. je upućen u KCCG u P.. U KCCG ga je pregledalo 5 ljekara i među njima i jedan hirurg. Ljekari nisu bili sigurni da li su problemi sa nogom posledica šoka ili problema sa nervom i on je pored ostalog dobio uput u bolnicu D.  u K.. Nakon što je Đ. smješten na odjeljenje ona je krenula prema B., ali nije ni došla do izlaza iz P., kada je dobila poziv od policije da Đ. treba da bude otpušten, a da ona treba da potpiše. Ona je se vratila, našla je dva policajca, policajac je rekao da treba da preuzme Đ., a sa njom su bili njen zet R. R. i sestra Lj. R.. Ona je jednu od sestara pitala zbog čega se Đ. otpušta, ona joj je rekla da one nisu upoznate sa tim, a pošto je konsultovan ljekar, on je rekao da Đ. mora da ostane na liječenju u KCCG, to je trajalo 2 dana nakon čega je upućen u bolnicu u B.. Prema B. je krenuo u pidžami bolničkim vozilom, i na prijavnici ga je čekala otpusna lista, a Đ. je nakon toga taksijem došao kući. Želi da navede i to da je Đ. zbog psihičkog  stanja od strane njegove porodice bio odvezen i u bolnicu u K., međutim, u toj bolnici Đ. je pružao otpor i nije želio da se podvrgne liječenju, tako da je vraćen.</span>
</p>
<p>
<span class="span3">Svjedok M. D. je izjavio da je dana 18.06.2016.godine, povodom Trojčin dana krenuo na R.. Njih pedesatak putnika krenuli su na R. kamionom i vozili su se u karoseriji kamiona, iz kog razloga ih je policija i zaustavila u mjestu V.. Kada ih je policija zaustavila, isti su se obratili vozaču kamiona i objasnili su mu da je učinio prekršaj i objasnili su mu da ne može da nastavi put, iz razloga što nije dozvoljeno da vrši prevoz putnika u karoseriji. Kada je policajac to izgovorio, P. Đ. je ustao iz karoserije i negodovao je i u jednom trenutku je policajcima pokazao srednji prst. On ne može da se izjasni kojim riječima se P. Đ. obraćao policajcima, jer ne može da se sjeti. Jedan od policajaca je P. Đ. izdao naredbu da siđe sa kamiona, i nakon par minuta P. Đ. je sišao sa kamiona i odmah je legao na tlo i govorio je „Pasivni otpor, pasivni otpor!“. Njih pet, šest drugova koji su bili sa njim su ga podigli sa zemlje i odveli ga malo sa strane, smirivali su ga i govorili mu da se ne raspravlja sa policajcima. Nakon što je P. Đ. ustao sa zemlje i nakon što su ga smirili on se pješke uputio prema gradu. On nije čuo da je P. Đ. vrijeđao, psovao i prijetio policajcima. Vidio je da im je pokazao srednji prst i misli da o tome postoji i fotografija. Između  i bilo kojeg policajca, kojih je bilo četvorica, nije dolazilo do fizičkog kontakta. Policajac koji je ušao u raspravu sa P. Đ. nije udarao P., misli da se taj policajac preziva C. i on ga poznaje iz viđenja sa ulice. On je sa udaljenosti od nekih 10 metara vidio da P. nešto razgovara sa policajcem C., ali nije čuo o čemu oni pričaju. On P. Đ. poznaje nekih desetak godina i oni zajedno svake godine idu na R..</span>
</p>
<p>
<span class="span3">Svjedok S. S. je izjavio da je dana 18.06.2016.godine, povodom Trojičin dana krenuo na R.. Njih pedesetak su krenuli na R. kamionom i vozili su se u karoseriji. On se nalazio u kamionu u kojem se nalazio i P. Đ.. Ovlašćeni policijski službenici su u mjestu V. zaustavili kamion, zbog prekršaja jer nije dozvoljen prevoz putnika u karoseriji. Jedan od policajaca se obratio njima putnicima da ih mora kazniti iz razloga što se nepropisno voze u karoseriji. P. se to nije svidjelo, iz razloga što ih policajci nisu puštali da idu na svetinju, a svake godine tog datuma idu na R.. P. je tada izvadio svoj mobilni telefon i počeo je da snima policajce telefonom i ponavljao je da je sramota što policajci njih ne puštaju da idu na R.. Na te riječi mršavi policajac, sa kojim je P. i imao sukob je rekao da P. izađe iz karoserije, a potom je i on izvadio svoj </span><span class="span3">mobilni telefon kako bi ga slikao. P. nije htio da se spusti sa kamiona, ali su putnici negodovali i molili su P. da izađe iz kamiona, kako bi oni nastavili put. U tom trenutku on je vidio da je P. pokazao srednji prst tom policajcu. Nakon desetak minuta prepirke između policije i P., na kraju je P. izašao ispred kamiona i tada je nastala svađa između punijeg policajca i P. i u jednom trenutku P. je podigao ruke i policajac ga je tada udario po rukama, kako bi mu ih spustio, a potom ga je ošamario. U tom trenutku se sa kamiona spustio jedan momak, čije ime on ne zna, i stao je između P. i tog punijeg policajca. P. je u tom trenutku rekao: „ Ja sad idem da vas prijavim u policiju“, nakon čega se uputio u pravcu grada. Policajci su još neko vrijeme bili u mjestu V., prekršajno su kaznili vozača oba kamiona koji su vršili prevoz putnika i uputili su se u pravcu grada, dok su se oni uputili ka R.. On je samo vidio kada je taj policajac udario P. u predjelu ruku u namjeri da mu spusti ruke koje je on prethodno podigao u njegovom pravcu i vidio je kada je P. otvorenom šakom udario u predjelu lica, odnosno ošamario ga. On je čuo kada je P. psovao policajce, on nije čuo da je P. prijetio policajcima. On je vidio da je P. bio vidno uznemiren iz razloga što su ih policajci zaustavili, ali zaista nije čuo nikakve prijetnje koje je P. uputio policajcima. On P. Đ. poznaje iz srednje škole tačnije nekih desetak godina, druže se povremeno, svake godine zajedno idu na R. a i mimo toga se druže.</span>
</p>
<p>
<span class="span3">Svjedok B. P. je izjavio da je u vrijeme odigravanja predmetnog događaja bio dežurni starješina u prostorijama UP CB B.. Ne može da se izjašnjava o onome što se dešavalo na licu mjesta jer tom dijelu nije prisustvovao. Sjeća se da je interventna jedinica na parking prostor CB B.dovela P. Đ. i zna da je on prilikom izlaska iz vozila na parking upućivao riječi „znam ja kako ću ovo završiti sa ovim policajcima i oni đecu imaju pa ću ih udariti gdje najviše boli, ja ne praštam nikome nikad, a ne njima“. U hodniku službenih prostorija bila je prisutna i majka P. Đ. sa kojom je on razgovarao. Đ. se u jednom trenutku obratio majci sa riječima „Oće da me biju, nemoj da me pustiš da idem sa ovima što imaju bolesnu djecu, njih će Bog kazniti a ja ću im suditi za ovo što su mi danas uradili“, nakon toga je  uhvatio za ruku, ugrizao je za ruku, čupao i vukao, nakon čega je Đ. upućen u kancelariju kod kolege J. N. radi davanja izjave. U toj prostoriji je dugo ostao, ali ne može da se sjeti koliko je to bilo vremena. Sjeća se da je u jednom trenutku Đ. izgubio svijest u hodniku i da je zbog toga pozvana hitna pomoć koja je ubrzo došla radi ukazivanja pomoći.</span>
</p>
<p>
<span class="span3"> </span><span class="span4">Iz nalaza i mišljenja sudskog vještaka psihijatra G. Ž. od 19.09.2016. godine, utvrđeno je da </span><span class="span3">je P. Đ. osoba prosječnih intelektualnih sposobnosti, ne pokazuje simptome trajnog duševnog oboljenja, niti težeg duševnog poremećaja. Zaključuje da se radi o duševno zdravoj osobi. Mišljenja je da se optuženi u vrijeme izvršenja krivičnog djela nalazio u stanju afekta straha i razdraženosti jakog intenziteta na nivou patološkog afekta koji odgovara stanju privremene duševne poremećenosti. Krivično djelo je psihopatološki motivisano patološkim afektom. Sposobnost shvatanja značaja djela, kao i mogućnost upravljanja svojim postupcima u vrijeme izvršenja krivičnog djela kod okrivljenog su bili bitno smanjeni. Mišljenja je da je P. Đ. u potpunosti sposoban da dalje odbranu.</span>
</p>
<p>
<span class="span3">Iz nalaza i mišljenja sudskog vještaka psihijatra G. Ž. od 19.09.2016. godine</span>
</p>
<p>
<span class="span4">Iz medicinske dokumentacije koja sadrži : Izvještaj ljekara specijaliste JZU  specijalne bolnice K. br. protokola ... od 27.06.2016. godine, Izvještaj  iste bolnice br. protokola ... od 1.07.2016. godine, izvještaj KC CG br.protokola ... od 16.07.2016. godine, izvještaj JZU Opšte bolnice u B. br. protokola... od 24.07.2016. godine, izvještaj ljekara specijaliste JZU Psihijatrija D.  K. od 11.08.2016. godine, izvještaj JZU Zavod za HMP br. protokola ... od 18.06.2016. godine, izvještaj JZU Opšta bolnica u B. br. protokola ... od 18.06.2016. godine, izvještaj JZU Opšta bolnica u B. br. protokola ... od 18.06.2016. godine, br. protokola ... od 19.06.2016. godine, otpusna lista mat.br. istorije bolesti ... od 20.06.2016. godine, br.protokola ... od 20.06.2016. godine, otpusna lista sa epikrizom KC CG mat.br. istorije bolesti. ... od 22.06.2016. godine, izvještaj  PZU Dr M. br. ... od 20.07.2016. godine, br. ... od 21.07.2016. godine i izvještaj ambulante M. medica od 6.08.2016. godine, utvrđeno je da je okrivljenom medicinska pomoć pružena u navedenim zdravstvenim ustanovama, kojom prilikom su konstatovane povrede, tok liječenja, a ta dokumentacija je bila predmet vještačenja vještaka psihijatra i medicinske struke. </span>
</p>
<p>
<span class="span4">Iz nalaza i mišljenja sudskog vještaka med.struke R. N. od 26.10.2016. godine, utvrđeno je da je dana </span><span class="span3">18.06.2016. godine od strane ljekara hitne medicinske pomoći i Opšte bolnice u B., pregledan P. Đ., kojom prilikom je kod njega dijagnostikovano sledeće: akutna stresna reakcija i bol u grudima. Navedene dijagnoze nisu tjelesne povrede, ali može biti u vezi sa psihičkim doživaljajem predmetnog događaja, pri čemu treba imati u vidu  da je  P. Đ. ranije  bolovao od virusnog zapaljenja  srca  zbog čega povremeno ima napade poremećaja srčanog ritma, tako da se bol u grudima može vezati i za ranije oboljenje srca, a ne isključivo za akutnu psihičku reakciju na stresni događaj; crvenilo u predjelu vrata, i crvenilo u lopatičnom predjelu. Crvenila ne predstavljaju tjelesne povrede, ali može biti pokazatelj dejstva sile na tijelo (na vrat možeće mehaniznom stezanja vrata šakama, a u lopatičnom predjelu mehaniznom udarca pesnicom i sl.), ali sila koja je djelovala nije bila dovoljno intenziteta da dovede do nastanka tjelesnih povreda; iskliznuće međupršljenskog diska između 5. slabinskog i 1. krsnog pršljena, praćena slabošću lijeve noge i slabinskim bolnim sindromom. Navedena povreda može biti posledica indirektnog dejstva tupine mehaničke sile (npr. odgurivanja, udaranja, pada i sl.), ali da bi ova povreda nastala neophodno je bilo da prethodno postoje degenerativne promjene na krsno-slabinskoj kičmi (okoštavanja i iskliznuća međupršljenskog diska) što je u konkretnom slučaju i postojalo kod P. Đ., tako da se ova povreda ne može isključivo vezati za eventualno dejstvo sile na tijelo. Navedena prethodna oboljenja kičme P. Đ. predstavljaju posebno lično svojstvo koje je olakšalo nastanak ove vrste povrede. Da je P. Đ. prethodno bio zdrav (tj. da nije imao prethodna navedena oboljenja kičme), do povrede ne bi došlo. Zadobijena povreda u vrijeme nanošenja se kvalifikuje kao teška tjelesna povreda, ali treba imati u vidu da je doprinos nastanku ove povrede dominantno sa strane uticaja njegovog prethodnog stanja, tj. hroničnog oboljenja kičme oštećenog, a ne djelovanja mehaničke sile guranja, udaranja, pada i sl.; krvni podlivi u predjelu lijeve nadlaktice. Navedene povrede su posledica dejstva tupine mehaničke sile i iste su mogle nastati usled stezanja nadlaktice šakama druge osobe. U vrijeme nanošenja  zadobijene povrede se kvalifikuju kao lake tjelesne povrede; nagnječenje glave. Navedena dijagnoza je postavljena nedovoljno kritički, samo na osnovu podataka da je pacijent zadobijao udarce u glavu, bez spolja na koži glave opisanih bilo kakavih tjelesnih </span><span class="span3">povreda, tako da se ista ne može prihvatiti i dalje sudskomedicinski elaborirati, a što ne isključuje mogućnost dejstva sile u glavu, ali sila koja je djelovala  nije bila dovoljnog intenziteta  da  dovede do nastanka tjelesnih povreda.</span>
</p>
<p>
<span class="span3">Istog dana pregledana je i P. R., kojom prilikom je kod nje dijagnostikovano sledeće: Crvenilo u lijevom dojkinom predjelu. Crvenilo ne predstavlja tjelesnu povredu, ali može biti pokazatelj dejstva sile na tijelo ( moguće mehanizmom udarca, guranja, vučenja i sl.), ali sila koja je djelovala nije bila dovoljnog inteziteta da dovede do nastanka tjelesne povrede; krvni podliv u predjelu lijeve nadlaktice. Navedena povreda je posledica dejstva tupine mehaničke sile i ista je mogla nastati usled stezanja nadlaktice šakama druge osobe. U vrijeme nanošenja zadobijena povreda se kvalifikuje kao laka tjelesna povreda.</span>
</p>
<p>
<span class="span4">Uvidom u spise predmeta ODT KTR br. ... utvrđeno je da je postupak vođen povodom saznanja dobijenih od P. R., da je izvrđeno zlostavljanje od strane policije nje i njenog sina P. Đ. i da nije bilo osnova za preduzimanje krivičnog gonjenja protiv bilo kog lica zbog krivičnog djela za koje se gonjenje preduzima  po službenoj dužnosti. </span>
</p>
<p>
<span class="span4"> U izvodu iz kaznene evidencije Ministarstva pravde br. KE ... od 11.11.2016. godine, navedeno je da okrivljeni nije osuđivan </span>
</p>
<p>
<span class="span4">Iz presude Osnovnog suda u Baru K br. 494/13 od 30.05.2017. godine utvrđeno je da je okrivljeni osuđivan zbog krivičnog djela </span><span class="span3">napad na službeno lice u vršenju službene dužnosti iz čl. 376 st.3 u vezi st.1 </span><span class="span4">Krivičnog zakonika, kojom mu je izrečena uslovna osuda, i to kazna zatvora od 3 mjeseca, uslovno za 1 godinu.</span>
</p>
<p>
<span class="span3">Iz presude Osnovnog suda u Baru K br. 290/13 od 01.10.2017. godine, utvrđeno je da je okrivljeni osuđivan zbog krivičnog djela ugrožavanje sigurnosti iz čl. 168 st.1 Krivičnog zakonika, kojom mu je izrečena uslovna osuda, i to kazna zatvora od 30 dana, uslovno za 1 godinu,</span>
</p>
<p>
<span class="span3">Vještak medicinske struke N. R. je na glavnom pretresu izjavio da u svemu ostaje pri datom nalazu i mišljenju. Crvenilo u lopatičnom predjelu moglo je nastati mehanizmom udara tijela o navedenu metalnu ogradu, dok ostale povrede i promjene na koži su nastale mehanizmom kako je to navedeno u osnovnom nalazu i mišljenju. Prilikom medicinske obrade P. Đ. izvršene su i dodatna ispitivanja kojom prilikom je urađen i skener glave, kičme i karlice sa kukovima i tom prilikom su opisane degenerativne povrede kičmenih pršljenova, a koja okolnost prema opisima iz medicinske dokumentacije govori u prilog da kod njega od ranije postoji degenerativno oboljenje kičmenog stuba, tako iskliznuće međupršljenskog diska se ne može isključivo i pouzdano vezati samo za predmetni događaj odnosno kako je to rečeno u osnovnom mišljenju pod tačkom 1. d. Ovakvo degenerativno oboljenje kičme je olakšalo nastanak iskliznuća međupršljenskog diska, drugim riječima da se radilo o zdravoj osobi najverovatnije ne bi došlo do ove povrede.  Radi se o uobičajenom oboljenju kičmenog stuba prisutnog kod velikog broja ljudi, naročito onih koji radni dan provode sjedeći, a pogoršanja ovog hroničnog oboljenja u vidu iskliznuća međupršljenskog diska tipično nastaju podizanjem teškog tereta. Vrlo često </span><span class="span3">osobe koje imaju ovo hronično oboljenje ili nemaju tegoba ili imaju povremeno bolove u slabinskoj ili vratnoj kičmi koji tipično prolaze na razgibavanja ili eventualno uz upotrebu ljekova protiv bolova. Dakle radi se o blažem hroničnom oboljenju, ali kada nastane iskliznuće isto se teško i akutno pogoršava, a u najtežim slučajevima zbog pritiska istisnutog diska na živce može doći i do oštećenja funkcije hoda, kontrole mokrenja i stolice, ako se radi o iskliznuću u slabinskom predjelu, a kada se radi o iskliznuću u vratnom dijelu tegobe dominantno manifestuje na motornu i senzitivnu funkciju ruku. Kada je u pitanju crvenilo u lopatičnom predjelu pored opisanih mehanizama nastanka (udarac pesnicom ili sudar sa metalnom ogradom) moguće je da je ova povreda nastala i mehanizmom pada i udara od tvrdu površinu. Na pitanje da li je uobičajeno da prilikom pada nastane povreda u lopatičnom predjelu, a da nisu opisane i druge povrede u tom dijelu tijela , vještak je naveo da za početak da ponovi da crvenilo nije povreda, ali može govoriti da je sila djelovala u tom dijelu tijela. Povrede prilikom pada tipično nastaju u isturenim djelovima tijela, a u zavisnosti od položaja ruku osobe koja pada kao i karakteristika sile koja dovodi do pada, primarno mjesto kontakta tijela sa podlogom obično bude u predjelu laktova, potiljka i zadnje strane grudnog koša, stim u vezi sasivm je moguće da je ovo crvenilo u lopatičnom predjelu nastalo tim mehanizmom. S obzirom da je CT pregledom od 19.06.2016. godine opisano da je iskliznuće međupršljenskog diska bilo put unazad, ovakva povreda nije mogla nastati savijanjem gonjeg dijela tijela odnosno trupa unazad, već isključivo ka naprijed. Okrivljeni je naveo da kada je u pitanju ta povreda on je opisao samo jedan detalj koji se odnosi na savijanje preko metalne ograde, a navodi i to da on tom prilikom nije bio izložen upotrebi sile samo od tog policajca već  sam od strane više policajaca i guran i povlačen i unaprijed i unazad, tako da time objašnjava povredu koju je zadobio.</span>
</p>
<p>
<span class="span4">Vještak psihijatar Ž. G. je na glavnom pretresu izjavio da je u </span><span class="span3"> konkretnom slučaju u pisanom nalazu i mišljenju naveo, a imajući u vidu podatke u tužilačkom spisu na okolnosti kriv.djela gdje je tokom deliktne situacije pored verbalnog sukoba postoji i fizički konflikt u vidu povrede tijela i glave optuženog sa slabošću lijeve strane tijela, a optuženi je pružao samo pasivni otpor, navodno legao na trotoaru i bio u inferiornom položaju nenaoružan, sam, protiv više lica pa cijeni da je u delikatnoj situaciji postojala velika nesrazmjernost i fizička nemoć okrivljenog. Dalji slijed deliktne aktivnosti sa fizičkim konfliktom i neposrednim udarcem koji je zadobio dovodi ga u stanje neposredne životne ugroženosti, a koje je uzrokovalo afektom straha i razdraženosti jakog inteziteta. Na ovakav način, a kako se prikazuje u tužilačkom spisu usled verbalnog i fizičkog konflikta okrivljeni se nalazi u stanju afekta straha i razdraženosti jakog inteziteta koji odgovara stanju privremene duševne poremećenosti, pa imajući to u vidu cijenio je da su sposobnosti okrivljenog da shvati značaj svog dijela i mogućnost da upravlja svojim postupcima bili bitno smanjeni. U medicinskoj dokumentaciji ne prikazuje se liječenje osim neurotskih poremećaja sa stresom povezanih, a kako se radi o poremećaju prolaznog karaktera reaktivne prirode, to nema indikacija za primjenu mjere bezbjednosti.</span>
</p>
<p>
<span class="span3">Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret na način predstavljen u izreci presude. </span>
</p>
<p>
<span class="span3">Okrivljeni u svojoj odbrani ne priznaje izvršenje krivičnog djela navodeći u bitnom da je bio izložen mentalnom i fizičkom napadu od strane pripadnika policije i da on tom prilikom nije policajcima upućivao bilo kakve prijetnje.</span>
</p>
<p>
<span class="span3"> Predmetni događaj se odigrao na tri mjesta. Prvi dio događaja odigrao se na lokalnom putu u mjestu V. kojom prilikom se okrivljeni nalazio u tovarnom sanduku teretnog motornog vozila sa više drugih lica. Vozač vozila bio zaustavljen od strane policije zbog sumnje da je izvršio prekršaj. Od strane dežurne službe Uprave policije Centra bezbjednosti B. na lice mjesta upućeni su oštećeni C. M., M. V., K. R. i svjedok L. J. koji su nakon zaustavljanja vozila vozaču saopštili da je izvršio prekršaj, nakon čega je oštećeni K. R. izvršio fotografisanje teretnog vozila, kada je okrivljeni reagovao na način što je oštećenom K. pokazao srednji prst i rekao mu da ne slika da je lažov i da ga zna da suda. Oštećeni C. je nakon toga upozorio okrivljenog na takvo ponašanje i naložio mu da siđe sa kamiona. Okrivljeni je u početku odbijao da to uradi, ali je po nagovoru ostalih putnika iz kamiona sišao je i obratio se oštećenom C. u riječima da će mu platiti i da su pičke. Navedeni dio događaja utvrđuje se iz iskaza oštećenih C., M. i K., a nakon što je okrivljeni sišao sa vozila, dok je razgovarao sa oštećenim C., gestikulirao je rukama i u jednom trenutku oštećeni C. je svojom rukom spustio njegovu ruku dolje. Navedeno postupanje oštećenog C. utvrđeno je iz iskaza svjedoka B. M., K. Slavka i S. S. koji su u prethodnom postupku opisali navedeni dio događaja. Svjedok B. je opisujući ovaj dio događaja naveo i da je okrivljeni oštećenom C. uputio riječi da će mu platiti, iako je na glavnom pretresu naveo da nije čuo da je okrivljeni P. uputio navedene riječi prijetnje navodeći da on jeste potpisao zapisnik o saslušanju, ali da se ne sjeća da je to izjavio. Svjedok K. S. je takođe opisao da je okrivljeni oštećenom C. uputio riječi da će mu platiti, prijeteći prstom. Po ocjeni suda okrivljeni je oštećenom C. uputio riječi prijetnje koje su opisali oštećeni C., M.i i K. jer i svjedoci B. i K. su opisali da je okrivljeni oštećenom uputio riječi prijetnje da će mu platiti. Svjedoci B. i K. su svjedoci koji poznaju okrivljenog, nisu u prijateljskim odnosima sa oštećenim, tako da se njihovi iskazi mogu smatrati objektivnim i nepristrasnim. Promjena iskaza svjedoka B. na glavnom pretresu, po ocjeni suda predstavlja pokušaj svjedoka da pomogne okrivljenom jer je svjedok u prethodnom postupku jasno u slobodnom kazivanju opisao navedeni dio predmetnog događaja, potpisao zapisnik o saslušanju, a za promjenu iskaza na glavnom pretresu svjedok nije dao razloge koji bi opravdavali promjenu iskaza, a kada se iskaz svjedoka B. dovede u vezu sa iskazom oštećenih C., M. i K. i svjedoka S. očigledno je da je svjedok B. u prethodnom postupku navedeni dio događaja opisao istinito. Iz svega navedenog nije dokazano da je navedenom prilikom okrivljeni od strane oštećenog C. zadobio više udaraca, kako je naveo u svojoj odbrani, jer to ni jedan svjedok predmetnog događaja nije vidio. Utvrđeno činjenično stanje proizilazi i iz iskaza svjedoka M. D., koji nije vidio da je okrivljeni od strane policajaca bio izložen fizičkom napadu, a kada je u pitanju ponašanje okrivljenog svjedok nije mogao čuti koje riječi je okrivljeni upućivao policajcima, osim što je vidio da je okrivljeni policajcima pokazao srednji prst. Svjedok L. G. koji je upravljao teretnim motornim vozilom nije čuo razgovor između okrivljenog i policajaca, pa je sud iskaz navedenog svjedoka cijenio kao irelevantan prilikom utvrđivanja činjeničnog stanja.  </span>
</p>
<p>
<span class="span3">Okrivljeni se nakon završetka prvog dijela događaja uputio prema gradu na način što je sa vozilom kojim je upravljalo lice B. P. otišao do grada kada je nastavio da se kreće pješke u pravcu zgrade Uprave policije, ali je u ulici B. J. bio zaustavljen od strane iste patrole policije koja je bila i u naselju V.. Oštećeni su opisujući navedeni dio događaja naveli da je okrivljeni zaista zaustavljen u navedenoj ulici dok se kretao kao pješak i da mu je od strane oštećenog C. izdato naređenje da uđe u službeno vozilo radi odvoženja u stanicu policije, da je on tom prilikom legao na trotoar uputio policajcima riječi da su pičke, da im pruža pasivni otpor, da je nakon toga došla patrola Interventne policije nakon čega je okrivljeni ušao u vozilo i svi su se zajedno uputili prema zgradi policije. Prije ulaska u vozilo okrivljeni je oštećenom C. uputio riječi da ga zna, da je pička, da ima jednog sina, da će mu platiti obojica, da zna tačno gdje stanuje. Svjedoci R. B. i Đ. A. koji su došli na lice mjesta kao pripadnici Interventne jedinice Uprave policije su naveli da su čuli da je okrivljeni oštećenom C. uputio navedne riječi prijetnje. Svjedok L. J. koji se sa oštećenima nalazio u patroli policije je naveo da se za vrijeme događaja koji se odnosi na zaustavljanje teretnog vozila nalazio u službenom vozilu i da nije mogao čuti razgovor između okrivljenog i oštećenog C., a kada je u pitanju postupanje njegovih kolega u ulici B.J. i on je potvrdio njihove iskaze navodeći da okrivljeni nije htio da uđe u službeno vozilo da je o tome obaviještena Interventna jedinica i nakon toga kada su došli kolege Đ. A. i R. B., okrivljeni je ustao sa trotoara i ušao u njihovo vozilo. Kada je u pitanju dio događaja koji se odigrao u ulici B. J. postoji bitno razlikovanje između iskaza oštećenih i svjedoka L. J. i odbrane okrivljenog jer je okrivljeni naveo da je oštećeni C. </span><span class="span3">udario pesnicom ispod plećke, nakon pada on ga je šakom uhvatio za miške i počeo da ga čupa, i vukao ga je po B. J.. Nakon što ga je podigao, prislonio ga je na jednu ogradu, stisnuo ga za vrat na način što je polovinom svog tijela bio preko te ograde, misli da mu je tom prilikom oštetio pršljene i na kičmi i na vratu. </span>
</p>
<p>
<span class="span3">Treći dio događaja odigrao se ispred i u zgradi policije kojom prilikom  su oštećeni opisali da je okrivljeni na parking prostoru zgrade uprave policije naveo da zna kako će to završiti, da oni imaju djecu, pa će udariti tamo gdje najviše boli, da ne prašta nikome i nikada, a ne njima. Da je okrivljeni izjavio navedene riječi u svojim iskazima su saopštili oštećeni C., M. i K., svjedoci R., Đ. i B. P. koji se nalazio na službi u zgradi Uprave policije. Svjedoci S. N. i D. N. zbog položaja prostorije u kojoj su se nalazili nisu čuli riječi koje je okrivljeni upućivao prilikom privođenja u zgradu uprave policije. Svjedok J. N. je saslušavao okrivljenog na okolnosti predmetnog događaja, a čuo je da je okrivljeni saopštio da će policajcima suditi za ono što su mu uradili. Konačno majka okrivljenog P. Đ. P. R. je opisala dio događaja koji se odigrao nakon dovođenja okrivljenog u službene prostorije, koja nije čula da je okrivljeni policajcima upućivao prijetnje, a njen iskaz se najviše odnosio na zdravstvene probleme okrivljenog nakon privođenja i danima nakon toga. </span>
</p>
<p>
<span class="span3">I navedeni dio događaja bitno se razlikuje iz iskaza oštećenih i svjedoka R., Đ. i B. i odbrane okrivljenog jer je okrivljeni naveo da su ga policajci kako je naveo raskubali kroz hodnike, da su ga čupali, da je nakon davanja izjave rekao svojoj majci ,,Ne puštaj me sa ovima“, da je nakon toga izgubio svijest. </span>
</p>
<p>
<span class="span3">Oštećeni i svjedoci L., R., Đ. su opisali samo radnje okrivljenog koje su se odnosile na upućivanje prijetnji prema oštećenim, dok nisu opisali radnje koje se odnose na primjenu sile prema okrivljenom. Upotreba sile prema okrivljenom proizilazi iz medicinske dokumentacije koja je bila predmet medicinskog vještačenja. </span><span class="span4">Vještak medicinske struke R. N. je u nalazu i mišljenju naveo da je okrivjleni u predmetnom događaju doživio </span><span class="span3">akutnu stresnu reakciju i bol u grudima, što ima veze i sa njegovim zdravstvenim stanjem, ali i sa akutnom psihičkom reakcijom na stresni događaj. Okrivljeni je zadobio crvenilo u predjelu vrata, i crvenilo u lopatičnom predjelu, koja crvenila ne ne predstavljaju tjelesne povrede, ali može biti pokazatelj dejstva sile na tijelo. Dalje je kod okrivljenog konstatovano iskliznuće međupršljenskog diska između 5. slabinskog i 1. krsnog pršljena, praćena slabošću lijeve noge i slabinskim bolnim sindromom, što je posledica indirektnog dejstva tupine mehaničke sile (npr. odgurivanja, udaranja, pada i sl.), ali i degenerativne promjene na krsno-slabinskoj kičmi (okoštavanja i iskliznuća međupršljenskog diska) što je u konkretnom slučaju i postojalo kod P. Đ.. Okrivljeni je zadobio i krvne podlive u predjelu lijeve nadlaktice, kao posledicu dejstva tupine mehaničke sile i iste su mogle nastati usled stezanja nadlaktice šakama druge osobe. Konačno kod okrivljenog je konstatovao nagnječenje glave, koja dijagnoza je postavljena nedovoljno kritički, samo na osnovu podataka da je pacijent zadobijao udarce u glavu, a što ne isključuje mogućnost dejstva sile u glavu, ali sila koja je djelovala  nije bila dovoljnog intenziteta  da  dovede do nastanka tjelesnih povreda. Vještak je na glavnom pretresu naveo da je crvenilo u lopatičnom predjelu moglo je nastati mehanizmom udara tijela o navedenu metalnu ogradu, dok ostale povrede i promjene na koži su nastale mehanizmom kako je to navedeno u osnovnom nalazu i mišljenju. Kada je u pitanju crvenilo u lopatičnom predjelu pored opisanih mehanizama nastanka (udarac pesnicom ili sudar sa metalnom ogradom) moguće je da je ova povreda nastala i mehanizmom pada i udara od tvrdu površinu. </span>
</p>
<p>
<span class="span3">Iz navedenog nalaza i mišljenja vještaka medicinske struke i njegovog pojašnjenja na glavnom pretresu, koje je sud prihvatio kao jasne i stručne  očigledno proizilazi da je iskaz okrivljenog u dijelu u kojem je naveo da je bio izložen fizičkom napadu od strane policajaca istinit, jer da to nije bio slučaj okrivljeni ne bi zadobio brojne povrede i crvenila, iz čega proizilazi da je iskaz oštećenih i policajaca R., Đ. i L. u dijelu u kome je naveo da nije vidio da je oštećeni C. prema okrivljenom upotrijebio silu u ul. B. J. neosnovani. Policajci koji su prisustvovali događaju u navedenoj ulici morali su vidjeti postupanje oštećenog C. prema okrivljenom u smislu upotrebe sile koja je koju je oštećeni primijenio zbog pasivnog otpora okrivljenog i upućivanja prijetnji policajcima. Iskaz svjedoka treba cijeniti kao cjelinu, i u principu kada svjedok opisuje jedan događaj i istinito ga predstavlja samo u dijelu koji je u njegovom interesu, postavlja se pitanje da li sud može taj iskaz djelimično prihvatiti. Po ocjeni suda, u konkretnom slučaju može se prihvatiti kao osnovan dio iskaza oštećenih i svjedoka policajaca u dijelu koji se odnosi na upućivanje prijetnji od strane okrivljenog, jer su ti iskazi potvrđeni u dijelu događaja koji se odigrao u naselju V. i od strane lica koja okrivljenog poznaju i koja nisu imala razloge da saopšte da je okrivljeni upućivao prijetnje policajcima, ukoliko to okrivljeni nije uradio, dok je dio događaja koji se donosio na zgradu Uprave policije potvrđen od strane svjedoka B. i J.. Osim toga, oštećeni su ovlašćena službena lice policije, koja bi navođenjem da je </span><span class="span3">prema okrivljenom primjenjicana fizička sila zašli u zonu krivične odgovornosti, pa je iskaz oštećenih i policajaca koji su sa njima bili na obavljanju službene dužnosti, koji ne pominju da je prema okrivljenom primjenjivana fizička sila, ocijenjen kao njihov pokušaj da svoje postupanje i postupanje kolega predstave kao zakonito. I okrivljeni navodi da je svojoj majci uputio riječi „Ne puštaj me sa ovima“, dok su svjedoci naveli da je okrivljeni u nastavku te rečenice rekao da ga ne pušta sa onima koji imaju bolesnu djecu, Bog ih je kaznio, a i on će im suditi za sve što su mu danas uradili. I navedena prijetnja je specifična po tome što je očigledno da je okrivljeni imao saznanja o zdravstvenom stanju članova porodice policajaca, i da su to njegova saznanja, a ne riječi izmišljene od strane policajaca u cilju lažnog optuživanja okrivljenog. Konačno, cijeli događaj započeo je okrivljeni prilikom zaustavljanja kamiona u naselju V., kada je i pored toga što se u kamionima nalazilo nekoliko desetina lica jedini reagovao na postupanje policajaca, konkretno fotografisanje u službene svrhe prekršaja od strane oštećenog K.. Kada jer u pitanju drugi i treći dio događaja reakcija okrivljenog posledica je kako je naveo vještak psihijatar Ž. G. u pojašnjenju nalaza i mišljenja afekta straha i razdraženosti jakog intenziteta </span><span class="span4">usled fizičke sile koju je trpio, koja je imajući u vidu </span><span class="span3">veliku nesrazmjernost i fizičku nemoć okrivljenog dovela u stanje neposredne životne ugroženosti. </span>
</p>
<p>
<span class="span3">Prilikom</span><span class="span3"> </span><span class="span3">odlučivanja</span><span class="span3"> </span><span class="span3">sud</span><span class="span3"> je </span><span class="span3">imao</span><span class="span3"> u </span><span class="span3">vidu</span><span class="span3"> </span><span class="span3">i</span><span class="span3"> </span><span class="span3">druge</span><span class="span3"> </span><span class="span3">provedene</span><span class="span3"> </span><span class="span3">dokaze</span><span class="span3"> pa je </span><span class="span3">našao</span><span class="span3"> da </span><span class="span3">su</span><span class="span3"> </span><span class="span3">isti</span><span class="span3"> </span><span class="span3">bez</span><span class="span3"> </span><span class="span3">značaja</span><span class="span3"> </span><span class="span3">za</span><span class="span3"> </span><span class="span3">drugačije</span><span class="span3"> </span><span class="span3">odlučivanje</span><span class="span3"> u </span><span class="span3">ovoj</span><span class="span3"> </span><span class="span3">krivičnopravnoj</span><span class="span3"> </span><span class="span3">stvari</span><span class="span3">.</span>
</p>
<p>
<span class="span3">Okrivljeni je krivično djelo izvršio postupajući sa direktnim umišljajem, svjestan svog djela, čije je izvršenje htio. </span><span class="span3">Uslov za postojanje krivice jeste da na strani učinioca postoji uračunljivost i vinost. Prema nalazu i mišljenju </span><span class="span4">vještaka psihijatra G. Ž. od 19.09.2016. godine, sposobnost okrivljenog da shvati značaj djela i da upravlja postupcima bila je bitno smanjena jer se </span><span class="span3">u vrijeme izvršenja krivičnog djela nalazio u stanju afekta straha i razdraženosti jakog intenziteta na nivou patološkog afekta koji odgovara stanju privremene duševne poremećenosti. Sud je prihvatio nalaz i mišljenje i pojašnjenje na glavnom pretresu kao jasno i stručno pa je utvrđeno da je uračunljivost okrivljenog bila bitno smanjena, ali nije bila isključena. </span>
</p>
<p>
<span class="span3">U konkretnom slučaju  utvrđeno je da je okrivljeni uputio prijetnje u vrijeme kada su oštećeni redovnim rasporedom poslova vršili službenu dužnost, Radnja izvršenja osnovnog oblika krivičnog djela iz čl. 376. st.3. u vezi st.1. KZ  jeste napad ili prijetnja napadom na službeno lice. Napad obuhvata radnje koje su fizički i neposredno upravljene na tijelo službenog lica. Neophodno je da do napada ili prijetnje napadom dođe u vrijeme kada službeno lice vrši svoju dužnost. Djelo je dovršeno onda kada je preduzet napad ili su upućene prijetnje da će se napasti službeno lice. Po ocjeni suda riječi koje je okrivljeni uputio oštećenim C., M. i K. predstavlja prijetnje napadom u smislu predmetnog krivičnog djela. </span>
</p>
<p>
<span class="span3">Sud je krivično djelo pravno kvalifikovao kao produženo krivično djelo napad na službeno lice u vršenju službene dužnosti iz čl. 376 st.3 u vezi st.1 u vezi čl. 49 </span><span class="span4">Krivičnog zakonika Crne Gore, prihvatajući pravnu kvalifikaciju iz optužnog akta. </span><span class="span3">O</span><span class="span3">dredbom čl. 49 Krivičnog zakonika propisano je da </span><span class="span3">p</span><span class="span3">roduženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih </span><span class="span3">okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Okrivljeni je izvršio više radnji istog krivičnog djela, u kratkom vremenskom periodu, na istom prostoru, prema istim licima koja su vršila službene radnje, kojom prilikom je ispoljio jedinstveni umišljaj. </span>
</p>
<p>
<span class="span3">Odlučujući o krivičnoj sankciji prema okrivljenom, sud je uzeo u obzir sve okolnosti iz čl.42 Krivičnog zakonika Crne Gore koje utiču na to da kazna bude manja ili veća, pa je na strani okrivljenog od olakšavajućih okolnosti cijenio lične prilike jer je okrivljeni mlad čovjek. </span>
</p>
<p>
<span class="span3">Prema čl. 14 st.2 Krivičnog zakonika u</span><span class="span3">činilac</span><span class="span3"> </span><span class="span3">krivičnog</span><span class="span3"> </span><span class="span3">djela</span><span class="span3"> </span><span class="span3">čija</span><span class="span3"> je </span><span class="span3">sposobnost</span><span class="span3"> da </span><span class="span3">shvati</span><span class="span3"> </span><span class="span3">značaj</span><span class="span3"> </span><span class="span3">svog</span><span class="span3"> </span><span class="span3">djela</span><span class="span3"> </span><span class="span3">ili</span><span class="span3"> </span><span class="span3">sposobnost</span><span class="span3"> da </span><span class="span3">upravlja</span><span class="span3"> </span><span class="span3">svojim</span><span class="span3"> </span><span class="span3">postupcima</span><span class="span3"> </span><span class="span3">bila</span><span class="span3"> </span><span class="span3">bitno</span><span class="span3"> </span><span class="span3">smanjena</span><span class="span3"> </span><span class="span3">usljed</span><span class="span3"> </span><span class="span3">nekog</span><span class="span3"> </span><span class="span3">stanja</span><span class="span3"> </span><span class="span3">iz</span><span class="span3"> </span><span class="span3">stava</span><span class="span3"> 1 </span><span class="span3">ovog</span><span class="span3"> </span><span class="span3">člana</span><span class="span3"> (</span><span class="span3">bitno</span><span class="span3"> </span><span class="span3">smanjena</span><span class="span3"> </span><span class="span3">uračunljivost</span><span class="span3">) </span><span class="span3">može</span><span class="span3"> se </span><span class="span3">blaže</span><span class="span3"> </span><span class="span3">kazniti</span><span class="span3">, pa je </span><span class="span3">sud</span><span class="span3"> </span><span class="span3">smanjenu</span><span class="span3"> </span><span class="span3">uračunljivost</span><span class="span3"> </span><span class="span3">okrivljenog</span><span class="span3"> u </span><span class="span3">vrijeme</span><span class="span3"> </span><span class="span3">izvršenja</span><span class="span3"> </span><span class="span3">krivičnog</span><span class="span3"> </span><span class="span3">djela</span><span class="span3"> </span><span class="span3">cijenio</span><span class="span3"> </span><span class="span3">kao</span><span class="span3"> </span><span class="span3">olakšavajuću</span><span class="span3"> </span><span class="span3">okolnost</span><span class="span3">.</span>
</p>
<p>
<span class="span3">Sud je od otežavajućih okolnosti cijenio raniji život okrivljenog jer je osuđivan </span><span class="span4">presudom Osnovnog suda u Baru K br. 494/13 od 30.05.2017. godine, zbog krivičnog djela </span><span class="span3">napad na službeno lice u vršenju službene dužnosti iz čl. 376 st.3 u vezi st.1 </span><span class="span4">Krivičnog zakonika, kojom mu je izrečena uslovna osuda, i to kazna zatvora od 3 mjeseca, uslovno za 1 godinu i presudom </span><span class="span3">istog suda K br. 290/13 od 01.10.2017. godine, zbog krivičnog djela ugrožavanje sigurnosti iz čl. 168 st.1 Krivičnog zakonika, kojom mu je izrečena uslovna osuda, i to kazna zatvora od 30 dana, uslovno za 1 godinu. Okrivljeni se javlja kao specijalni povratnik u izvršenju krivičnog djela napad na službeno lice u vršenju službene dužnosti iz čl. 376 st.3 u vezi st.1 </span><span class="span4">Krivičnog zakonika. </span><span class="span3">Sud okrivljenom nije mogao izreći uslovnu osudu jer se prema čl. 54 st.3 Krivičnog zakonika u</span><span class="span3">slovna</span><span class="span3"> </span><span class="span3">osuda</span><span class="span3"> </span><span class="span3">ne</span><span class="span3"> </span><span class="span3">može</span><span class="span3"> </span><span class="span3">izreći</span><span class="span3"> </span><span class="span3">ako</span><span class="span3"> </span><span class="span3">nije</span><span class="span3"> </span><span class="span3">proteklo</span><span class="span3"> </span><span class="span3">više</span><span class="span3"> od pet </span><span class="span3">godina</span><span class="span3"> od </span><span class="span3">pravosnažnosti</span><span class="span3"> </span><span class="span3">osude</span><span class="span3"> </span><span class="span3">kojom</span><span class="span3"> je </span><span class="span3">učiniocu</span><span class="span3"> </span><span class="span3">izrečena</span><span class="span3"> </span><span class="span3">kazna</span><span class="span3"> </span><span class="span3">za</span><span class="span3"> </span><span class="span3">umišljajno</span><span class="span3"> </span><span class="span3">krivično</span><span class="span3"> </span><span class="span3">djelo</span><span class="span3">, </span><span class="span3">niti</span><span class="span3"> </span><span class="span3">izvršiocu kome su već izrečene dvije uslovne osude. Sud je okrivljenog osudio na kaznu zatvora od 6 mjeseci, kao minimalnom kaznom za navedeno krivično djelo i primjenom čl. 36 a KZ odredio da će se ova kazna izvršiti tako što će je osuđeni izdržavati u prostorijama u kojima stanuje, jer imajući u vidu godine života okrivljenog, da je krivično djelo izvršio u stanju bitno smanjene uračunljivosti, može se očekivati da će se i na ovaj način ostvariti svrha kažnjavanja. Sud nalazi da je izrečena kazna adekvatna težini učinjenog krivičnog djela i stepenu krivice okrivljenog, te da će se istom u dovoljnoj mjeri uticati na okrivljenog da ubuduće ne čini krivična dijela. Za vrijeme izvršenja kazne okrivljeni ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija, a ukoliko jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span>
</p>
<p>
<span class="span3">Odluka o imovinsko pravnom zahtjevu zasniva se na odredbi čl. 239 st. 2 ZKP. Oštećeni C. M. je postavio imovinskopravni zahtjev koji nije precizirao. Kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinskopravni zahtjev ostvari u parničnom postupku.</span>
</p>
<p>
<span class="span3"> Odluka o troškovima zasniva se na odredbi čl. 229 ZKP-a, a ista se odnosi na troškove vještaka medicinske struke N. R. u ukupnom iznosu od 214,50 € (126,50 </span><span class="span3">€+88,00 €), troškove vještaka psihijatra G. Ž. u iznosu od 126,50 € i troškove rada suda koji su određeni prema složenosti, trajanju postupka i imovinskim prilikama okrivljenog. </span>
</p>
<p>
<span class="span3">  </span><span class="span3"></span><span class="span3">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 24.05.2017. godine</span>
</p>
<p>&nbsp;</p>
<p>
<span class="span1">ZAPISNIČAR </span><span class="span1"></span><span class="span1"></span><span class="span1">                                                   S U D I J A</span>
</p>
<p>
<span class="span1">Milijana Minić</span><span class="span1"></span><span class="span1"></span><span class="span1"></span><span class="span1">                                 Goran Šćepanović</span>
</p>
<p>&nbsp;</p>
<p>
<span class="span1">PRAVNA POUKA</span><span class="span3">:Protiv te presude može se </span>
</p>
<p>
<span class="span3">izjaviti žalba Višem sudu u Podgorici u roku od</span>
</p>
<p>
<span class="span3">8 (osam) dana od dana prijema pismenog otpravka.</span>
</p>
<p>
<span class="span3">Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DNA</span><span class="span3">:  -  1 x spisi </span>
</p>
<p>
<span class="span3">-  1 x okrivljenom</span>
</p>
<p>
<span class="span3">-  1 x braniocu S. N.</span>
</p>
<p>
<span class="span3">- 1  x oštećenom C. M nakon pravosnažnosti </span>
</p>
<p>
<span class="span3">-  1 x ODT</span>
</p>
<p>&nbsp;</p>
<p>&nbsp;</p>
</div>
</div>


</body>
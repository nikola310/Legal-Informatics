<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br. 54/2015</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, u vijeću sastavljenom od  sudije M. S., kao predsjednika vijeća i predsjednika suda B. S. i sudije P. V. kao članova vijeća,</span><span class="span1"> uz učešće R. B. kao zapisničara</span><span class="span1">, u krivičnom predmetu protiv optužene A. S. zbog krivičnog djela ubistvo iz člana 143 Krivičnog zakonika koju brani adv.B. M.,  odlučujući po optužnici Višeg državnog tužilaštva iz Podgorice Kt.br. 33/13 od 26.04.2013. godine, koju je na glavnom pretresu zastupala zamjenik VDT-a u Podgorici L. M., nakon glavnog i javnog pretresa održanog dana 07.09.2015.godine, u prisustvu optužene i njenog branioca, donio je i javno objavio dana 16.09.2015.godine</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">OPTUŽENA:</span>
</p>
<p>&nbsp;</p>
<p>
<span class="span1">1. A. S., JMBG....., od oca E. i majke H., rođene M., rođena .....godine u B., sa prebivalištem u B.- ...., državljanka CG, završila četiri razreda osnovne škole, nezaposlena, razvedena, majka troje maloljetne djece, lošeg imovnog stanja, osuđivana presudom Višeg suda u Podgorici K.br.250/09 od 25.01.2010.godine zbog krivičnog djela iz člana 301 st.1 i 300 st.1 na kaznu zatvora u trajanju od sedam mjeseci, u pritvoru od 10.03.2013.godine.</span>
</p>
<p>&nbsp;</p>
<p style="text-align:center;">
<span class="span1">K R I V A   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 07.03.2013.godine, u popodnevnim časovima u B., u naselju Č., u kući oštećenog P. R. sa umišljajem lišila života oštećenog P., na način što je, nakon kraće svađe sa oštećenim, iako je bila svjesna da će ga tako lišiti života, pa je to i htjela, istog više puta ubola kuhinjskim nožem dužine sječiva 16,5 cm u predjelu tijela- leđa i lijeve ruke, usled čega je oštećeni zadobio teške tjelesne povrede u vidu ubodine u predjelu lijevog lakta, ubodine u lijevom lopatičnom predjelu  i ubodine u lijevoj polovini slabinskog predjela, od kojih povreda je kod oštećenog  usled iskrvavljenja iz raskidanih krvnih sudova duž ubodno-reznih rana nastupila smrt, nakon čega je optužena pobjegla sa lica mjesta,</span>
</p>
<p>&nbsp;</p>
<p>
<span class="span1">- čime je izvršila krivično djelo ubistvo iz čl.143 Krivičnog zakonika</span>
</p>
<p>&nbsp;</p>
<p>
<span class="span1">Pa je sud primjenom citiranih zakonskih propisa te čl. 4,5,13,15,32,36,42 i 51 Krivičnog zakonika, te članova 226,229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 13 (trinaest) godina, u koju kaznu joj se uračunava vrijeme provedeno u pritvoru počev od 10.03.2013.godine pa nadalje, a koji pritvor može trajati do pravosnažnosti presude, a najduže dok ne istekne vrijeme trajanja kazne izrečene u prvostepenoj presudi.</span>
</p>
<p>&nbsp;</p>
<p>
<span class="span1">Optužena je dužna da na ime troškova krivičnog postupka uplati u budžet Crne Gore iznos od </span><span class="span1">7.521,25</span><span class="span1"> € i 100,00€ na ime sudskog paušala, a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom VDT-a Kt.br.33/13 od 26.04.2013.godine, optuženoj A. S. stavljeno je na teret da je izvršila krivično djelo - ubistvo iz čl.143 Krivičnog zakonika, pri kojoj optužnici je zastupnik optužbe ostala do završetka glavnog pretresa. U završnoj riječi je izjavila da </span><span class="span1">u cjelosti ostaje pri završnim riječima datim dana 06.11.2014. godine, s tim što je dodala da je naknadno izjašnjenje vještaka medicinske struke  dodatno opovrglo odbranu optužene A. S.. Iz tog razloga nalazi da je optužena  A. S. izvršila krivično djelo koje joj se optužnicom stavlja na teret, pa je predložila sudu  da istu oglasi krivom za krivično djelo koje joj se stavlja na teret i izrekne kaznu zatvora predvidjenu za predmetno krivično djelo.</span>
</p>
<p>&nbsp;</p>
<p>
<span class="span1">Branilac optužene adv. M. B. je u završnoj riječi izjavio da ostaje </span><span class="span1">pri završnim riječima koje je raniji branilac dao na ranijem glavnom pretresu i dodao da ukidno rješenje Apelacionog suda i dokazi  koji su provedeni na glavnom pretresu,  potvrdjuju odbranu optužene da se ona branila od oštećenog. Naveo je da izjašnjenje vještaka medicinske struke dato na glavnom pretresu nije od značaja za presudjenje i da smatra da se u konkretnom slučaju ne radi o pravnoj kvalifikaciji koja se optuženoj stavljena na teret,  već o teškim tjelesnim povredama kvalifikovanim smrću.</span>
</p>
<p>&nbsp;</p>
<p>
<span class="span1">Optužena A. S. je na saslušanju pred Višim državnim tužilaštvom dana 10.03.2013.godine izjavila da je nedelju dana prije kritičnog događaja upoznala oštećenog kada je sa bivšom zaovom I. A. otišla do njegove kuće kako bi ista od njega uzela novac koji joj duguje, a koji novac joj na kraju nije dao jer je rekao da nema. Tom prilikom optužena je oštećenom dala svoj broj telefona kako bi mogao da je pozove da mu pomogne oko sređivanja kuće, što je i A. radila povremeno. Međutim, već sjutradan je oštećeni počeo da je zove na telefon po 2-3 puta dnevno i pitao je kad će doći. Toga da  u četvrtak ujutro je  pozvao u jutarnjim časovima i ona je otišla kod njega, prebacio je taksista po imenu O. Č., ušla je kroz otključanu kapiju, a vrata je otvorio oštećeni i pozvao je da uđe unutra, gdje je zatekla njegovog kolegu, omanjeg, ćelavog čovjeka, koji je vrlo brzo otišao pa su ostali sami. Nakon toga je nagovarao da sa njim pije rakiju što je ona i učinila pa je vrlo brzo bila u pripitom stanju, ponudio je i da jede pa je ona otišla do kuhinje odakle je uzela hleb, sir i nož .Odmah je počeo da joj nudi novac za seksualne usluge što je ona odbila. Kada mu je rekla da oće da ide on je rekao:“Nećeš ti niđe“ i uhvatio je za kosu, da bi je tako vukao do stola na kojem je ostavila nož gdje je skinuo donji dio trenerke i veš koji je imao na sebi i natjerao je da ga oralno zadovoljava. Tada je iz džepa izvadio novčanicu od 100€ i novčanicu od 10€, da bi ovu drugu bacio na sto i rekao:“Ovo ću </span><span class="span1">ti sada dati a ovo drugo ću da ti platim drugi put kad budeš došla. Ajde skini se.“ U jednom trenutku ona je izgubila strpljenje i nož sa stola je uzela i držala ga pod ruku, ispod jakne, a kada joj je skinuo džemper koji je imala na sebi, koji je i ostao u kući, i krenuo da je prisili na seksualni odnos u dnevnom boravku, ona ga je ubola kada se nalazio iza nje , a onda kreće da je juri i drugi put ga ubada na prelazu između dnevnog boravka i hodnika. Optužena je objasnila da je vidjela da oštećeni krvari jer je nosio bijelu majicu i vidjela je tragove krvi. Ostavila ga je u hodniku, on joj je nešto vikao ali ga ona nije razumjela ništa, izašla je kroz otključanu kapiju dvorišta oštećenog i otišla kući pješke oko 16h, gdje se odmah presvukla i svu robu koju je imala na sebi je stavila u kesu i dala djeci da bace u smeće. Navela je da ima modrice i ogrebotine svuda po tijelu jer se gurala sa njim od dnevne sobe ka hodniku. Optužena je istakla da joj je žao što je do ovoga došlo, da to nije bila njena namjera, da je ona samohrana majka troje maloljetne djece, ali se morala odbraniti jer je oštećeni, koji je na prvom susretu izgledao kao pristojan čovjek, želio da je iskoristi za 10€. </span>
</p>
<p>
<span class="span1">Na glavnom pretresu od 18.07.2013 godine,  je izjavila da je tačno da je oštećenog ubola dva puta i da to nije uradila sa umišljajem odnosno da nije htjela da ga ubije i da je kritičnog dana, prije nego što je otišla u kuću oštećenog konzumirala heroin i to 2 grama. Objasnila je da je oštećeni vukao za kosu još dok je jela za stolom na kojem je ostavila nož sa kojim ga je kasnije ubola dva puta u predjelu ramena odnosno plećke, te da ga je ostavila živog kada je izašla iz kuće. Navela je da je su u hodniku oboje pali na pod sa tim nožem koji je držala u desnoj ruci jer je dešnjak, kao i da je oštećeni bio mnogo visočiji od nje. Objasnila je da 100€ koje joj je prethodno ponudio je uzeo i vratio u trenerku,a 10€ je ostalo na stolu. Na glavnom preresu od 06.03.2014 godine, je dodala da se branila od seksualnog zlostavljanja oštećenog, te da ga je ubola pozadi ispod plećke oba puta. </span>
</p>
<p>&nbsp;</p>
<p>
<span class="span1">U završnoj riječi je prihvatila završnu riječ svog branioca. </span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: na saglasan predlog stranaka pročitao iskaz predstavnika oštećene porodice P. N., svjedoka Č. O., B. B., M. V., pročitao iskaz svjedoka K. B. dat pred Višim državnim tužilaštvom dana 02.04.2013.godine, zapisnik o saslušanju svjedoka S. G. pred Višim državnim tužilaštvom od 02.04.2013.godine, službenu zabilješku o uviđaju sa izvještajem o uzrokovanju tragova sa lica mjesta UP PJ Bar Ku.br.92/13od 10.03.2013.godine, zapisnik o uviđaju Višeg državnog tužilaštva Ktr.br.187/13 od 10.03.2013.godine, zapisnik UP PJ Bar o pretresanju stana i drugih prostorija A. S. Ku.br.92/13 od 10.03.2013.godine, dvije potvrde UP PJ Bar o privremeno oduzetim predmetima od A. H. Ku.br.92/13 od 10.03.2013.godine, obdukcioni zapisnik Kliničkog centra Crne Gore - Odjeljenja za sudsku medicinu S.br.30/2013 za P. R. sa izvještajem o analizi alkohola u krvi i fotodokumentacijom od 09.03.2013.godine i izjašnjenje vještaka dr R. N. sa glavnog pretresa od 06.03.2014.godine, 18.09.2014.godine, 16.10.2014.godine i 07.09.2015. godine, izvještaj o DNK vještačenju broj 773/13 Forenzičkog centra Danilovgrad od 04.04.2013.godine, izvještaj o daktiloskopskom vještačenju broj 774/13-1 Forenzičkog centra Danilovgrad od 15.04.2013.godine, izvještaj o trasološkom vještačenju broj 776/13 Forenzičkog centra Danilovgrad od 17.04.2013.godine, nalaz i mišljenje tima sudskih vještaka neuropsihijatrijske struke od 26.02.2014.godine i </span><span class="span1">izjašnjenje vještaka dr M. S. sa glavnog pretresa od 17.04.2014.godine</span><span class="span1">; izvršio uvid u fotodokumentaciju sa skicom lica mjesta UP PJ Bar broj 150/13 od 09.03.2013.godine i fotodokumentaciju UP PJ Bar o pretresu kuće i </span><span class="span1">izuzimanju garderobe A.  S. broj 152/13 od 10.03.2013, izvršio uvid u izvod iz kaznene evidencije UP PJ Berane na ime optužene br.03/3-245-1855 od 26.03.2013.godine.</span>
</p>
<p>&nbsp;</p>
<p>
<span class="span1">Predstavnik oštećene porodice P. N., sin oštećenog P. R. se pridružio krivičnom gonjenju protiv optužene.</span>
</p>
<p>&nbsp;</p>
<p>
<span class="span1">Svjedok Č. O. je na saslušanju pred Višim državnim tužilaštvom dana 28.03.2013.godine i na glavnom pretresu  izjavio da je taksista, da A. S. i njenu porodicu poznaje dvije godine te da ih često kao taksista vozi kada ga pozovu. Kritičnog dana je dobio besplatnu poruku od optužene a kada je nazvao rekla mu je da dođe po nju što je on i učinio,sa njom je bio i njen brat koji je izašao kod marketa </span><span class="span1">„</span><span class="span1">K.</span><span class="span1">“</span><span class="span1">, a nju je poveo do naselja Č.. Kada je izlazila iz kola rekla mu je da je sačeka da je vrati u S. B. i da mu plati vožnju, međutim, nakon minut mu je opet poslala besplatnu poruku a kada je nazvao rekla mu je da ide, da će ona tu ostati pa će ga kasnije nazvati da mu da novac. Tog dana ga ona više nije zvala ali ga je sjutradan nazvala da nju i njenu majku povede do reciklaže da prodaju neki materijal što je on i učinio. Svjedok je objasnio da je za ubistvo saznao dva dana nakon kritičnog događaja, da oštećenog nije poznavao te da optuženu nikada ranije nije vodio do njegove kuće. </span>
</p>
<p>&nbsp;</p>
<p>
<span class="span1">Svjedok B. B. je na saslušanju pred Višim državnim tužilaštvom i na glavnom pretresu od 04.04.2013 godine, svjedočio da živi oko 100m od kuće oštećenog P. te da su se posjećivali skoro svaki dan. Kritičnog dana oko 10,55 časova svjedok je krenuo kod njega ali je kapija bila zaključana katancem sa unutrašnje strane i pozvao ga sa ulice a on mu se odazvao, razgovarali su oko kladionice i oštećeni mu je tada rekao da dođe za sat-sat i po.Međutim kada se vratio  kapija je i dalje bila zaključana a na dozivanje oštećeni nije odgovarao, pa je svjedok samo preko kapije u dvorište oštećenog bacio bilten iz kladionice. Oštećeni na dozivanje svjedoka oštećeni nije odgovarano ni kasnije tog dana oko 15,00 časova, kao ni sjutradan oko 11,00 časova. Nakon dva dana, tačnije 09.03.2013.godine se oko 16,00 časova sreo sa K. B. koji je takođe povremeno posjećivao oštećenog, i pitao ga zna li šta se dešava sa L., tako su oštećenog svi iz komšiluka zvali, te da ga je zvao na mobilni telefon a on mu se nije javljao a kada mu je on ispričao da mu nije dva dana odgovarao na dozivanje odlučili su da provjere šta je sa njim pa je B. pomogao svjedoku da preskoči ogradu a kada je ušao u kuću zatekao je optuženog u sjedećem položaju na kauču u dnevnoj sobi, vidio je da je krvav po majici sivo bijele boje, koju je nosio i onog dana kada mu se javio sa prozora. Zatim je izašao iz kuće i da bi i K. B. ušao, metalnom šipkom razvalio katanac kojim je bila zaključana kapija i isti odbacio u dvorište, nakon čega su pozvali Hitnu. </span>
</p>
<p>&nbsp;</p>
<p>
<span class="span1">Svjedok K. B. je na saslušanju pred Višim državnim tužiocem dana 02.04.2013.godine izjavio da je on dugogodišnji komšija i prijatelj oštećenog, te da su se svakodnevno posjećivali, da ga je svjedok nekoliko dana prije nego što je saznao da je mrtav zvao telefonom na šta mu isti nije odgovarao pa je krenuo put njegove kuće gdje je sreo B. B. i pitao ga šta im je sa zajedničkim prijateljem, misleći na Lolu kako su ga zvali svi iz komšiluka, a kada mu je on odgovorio da ni njemu ne odgovara na dozivanje odlučili su da uđu u kuću oštećenog i vide šta je sa njim pa je svjedok pomogao B. da uđe a on je odmah izašao i rekao:</span><span class="span1">” </span><span class="span1">Joj B., on je čitav u krvi!</span><span class="span1">” , a onda  mu je rekao da nađe metalnu šipku i razvali katanac kojim je bila zaključana </span><span class="span1">kapija kako bi I on mogao da uđe što je B. i uradio pa je svjedok odmah ušao I zatekao oštećenog kako sjedi na kauču,  krvav, sa rukama uz tijelo. </span>
</p>
<p>&nbsp;</p>
<p>
<span class="span1">Svjedok M. V. je na saslušanju pred Višim državnim tužilaštvom dana 10.03.2013.godine i na glavnom pretresu  izjavio da je  oštećenog poznavao 15 godina i da se njim često gledao u kafani na pijaci, da mu je d</span><span class="span1">ana 07.03.2013.godine  kupio ribu i donio mu. Nakon pet minuta je neko pozvonio na vrata, a kada je L. otvorio vrata ušla je ženska osoba, smeđe-crne kose do ramena, mršava I predstavio je kao čistačicu a onda je oštećeni zamolio da donese za sebe čašu za rakiju, istu kao ovu iz koje su oni pili i rekao mu da joj naspe što je on I učinio I dodao: “Sipaj još” pa je on dodao još rakije. Ona je sjedjela na ugaonoj garnituri naspram njega koji je sjedio na stolici, a oštećeni na kauču. Svjedok je naveo da je on napustio kuću oštećenog nakon desetak minuta od dolaska ove ženske osobe,  da bi kasnije pozvao oštećenog da ga pita za neku trsku a nakon dužeg zvonjenja oštećeni se javio I rekao mu:”Što me zoveš sad kad sam u poslu ili kad mi je dobro?”, a svjedok je prekinuo vezu I to je bio poslednji put da se čuo sa oštećenim.  Na pretresu je prepoznao optuženu kao osobu koja je toga dana bila kod oštećenog.</span>
</p>
<p>&nbsp;</p>
<p>
<span class="span1">Svjedok S. G. je pred Višim državnim tužilaštvom dana 02.04.2013.godine izjavila da je dvije godine živjela pored kuće oštećenog. Dana 05.03.2013.godine je poslednji put bila kod njega, a dana 07.03.2013.godine je sa njim komunicirala da bi ga probudila da ide u banku da završava oko kredita,a istog dana oko 11,00 časova oštećeni je pozvao i rekao joj da ipak zemlju neće prodati u zamjenu za stan nego za novac,a dva-tri dana nakon što su se vidjeli poslednji put pozvao je komšija oštećenog i rekao joj da je isti izvršio samoubistvo.</span>
</p>
<p>&nbsp;</p>
<p>
<span class="span1">Iskaz svjedoka S. G. sud je cijenio ali je našao da nije od uticaja na drugačije presuđenje sa razloga što svjedok S. G. nije imala nikakva  saznanja o predmetnom dogadjaju. </span>
</p>
<p>&nbsp;</p>
<p>
<span class="span1">Sud je prihvatio iskaze svjedoka Č. O., B. B., K. B. i M. V. kao istinite i objektivne, nemajući razloga da im ne vjeruje. Svjedoci B. B. i K. B.  su se isti izjašnjavali na okolnosti pronalaska beživotnog tijela oštećenog P., a koji iskazi su saglasni i potvrđeni službenom zabilješkom i zapisnikom o uviđaju sa licu mjesta UP PJ Bar Ku.br.92/13od 10.03.2013.godine iz koje proizilazi da je tijelo oštećenog P. R. zatečeno u dnevnom boravku na krevetu odnosno kauču koji se nalazi pored zida sa lijeve strane gledano sa ulaza u dnevni boravak. Isti je zatečen u sjedećem položaju, glave naslonjene na grudi, sa naočarima na glavi, ruku savijenih u laktovima i naslonjenih na krevet pored tijela i nogu savijenih u koljena i naslonjenih na pod ispred kreveta, bosih nogu. Na sebi je imao bijeli majicu, kratkih rukava i teget donji dio trenerke teget plave boje dok su noge bile bose i djelimično u papučama. Na tijelu po rukama, majici, trenerci, po nogama kao i po cijelom dnevnom boravku, parketu i namještaju i u kuhinji vidljivi su vidljivi su tragovi crvene tečnosti nalik na krv, a o čemu je sačinjena fotodokumentacija sa skicom lica mjesta UP PJ Bar broj 150/13 od 09.03.2013.godine. U istoj službenoj zabilješci kao i u izvještaju o uzrokovanju tragova sa lica mjesta UP PJ Bar Ku.br.92/13od 10.03.2013.godine konstatovani su svi tragovi koji su izuzeti i fotografisani od strane krim tehnike PJ Podgorica prilikom vršenja uviđaja.</span><span class="span2"> </span>
</p>
<p>&nbsp;</p>
<p>
<span class="span1">Sud je prihvatio iskaze svjedoka Č. O. i M. V. cijeneći ih kao jasne  a u pogledu činjenica na koje su se oni izjašnjavali, obzirom da  isti nisu bili očevidci samog dogadjaja.</span>
</p>
<p>&nbsp;</p>
<p>
<span class="span1">Iz zapisnika UP PJ Bar o pretresanju stana i drugih prostorija A. S. Ku.br.92/13 od 10.03.2013.godine i dvije potvrde UP PJ Bar o privremeno oduzetim predmetima od A. H. Ku.br.92/13 od 10.03.2013.godine proizilazi da su prilikom pretresanja stana optužene A. S., od njene majke A. H. oduzete teksas farmerke teget plave boje sa žutim koncem na džepovima, teksas farmerice teget plave boje bez oznake, broj 29, roze pantalone bez oznaka, šarena majica dugih rukava, majica dugih rukava crne boje sa bijelim šarama, marke »bust 4«, zavjesu bijele boje, patike marke »nike«, sivo-bijele boje, broj 40, par crnih vezica i mobilni telefon marke »N.« model 1662-2 IMEI 351945/03/522066/5 u kojem se nalazi SIM kartica sa brojem 068/ 533 – 814, o čemu je sačinjena fotodokumentacija UP PJ Bar o pretresu kuće i izuzimanju garderobe A.  S. broj152/13 od 10.03.2013.</span>
</p>
<p>&nbsp;</p>
<p>
<span class="span3">Iz službene zabilješke o uvidjaju PJ Bar Ku.br. 92/13 od 10.03.2013 godine, utvrdjeno je  lice mjesta i tragovi zatečeni na licu mjesta pozicija tijela pok. P. R.. Na licu mjesta su pronadjeni i fiksirani brojni tragovi medju njima kuhinjski nož sa drvenom drškom pronadjeni u dnevnom boravku na pod u lokvi tečnosti nalik na krv, tragovi podobni za odredjivanje Dnk profila, mobilni telefoni, obijeni katanac pronadjen na betonskoj podlozi ispred ulazne kapije u dvorištu, dlake pronadjene na stolu u dnevnom boravku,novine, opušci i drugi tragovi koji su fotografisani  i prezentirani u fotoelaboratu.</span>
</p>
<p>&nbsp;</p>
<p>
<span class="span1">Iz obdukcionog zapisnika Kliničkog centra Crne Gore - Odjeljenja za sudsku medicinu S.br.30/2013 za P. R. sa Izvještajem o analizi alkohola u krvi i fotodokumentacijom od 09.03.2013.godine i izjašnjenja vještaka N. R.a  sa glavnog pretresa od 06.03.2014.godine, 18.09.2014.godine i 16.10.2014.godine, proizilazi da je kod oštećenog smrt nasilna i nastupila je usled iskrvavljenja iz raskidanih krvnih sudova duž ubodno-reznih rana, nanešenih trostrukim dejstvom vrha i oštrice aktivno zamahnutog mehaničkog oruđa, najvjerovatnije noža, a sa sudsko medicinskog aspekta sve tri rane su mogle biti nanijete istim mehaničkim oruđem. U vrijeme umiranja je u krvi postojala koncentracija alkohola od 1,07 promila, odnosno postojalo je stanje pripitosti. </span>
</p>
<p>
<span class="span1">Ubodina u predjelu lijevog lakta, sa smjerom kanala nadolje, udesno i unazad, koja zahvata potkožno meko tijelo, pripadajuće mišiće, manje venske krvne sudove i žbičnu arteriju- nanešena je vrhom i oštricom aktivno zamahnutog mehaničkog oruđa, najvjerovatnije noža. Vještak se izjasnio da je ova rana mogla biti nanijeta u položaju licem u lice, ali imajući u vidu da je ruka pokretni dio tijela dozvoljavaju se i neki drugi položaji kao što su sa lijeve bočne strane ili sa leđa. Intezitet sile prilikom nanošenja ove rane je bio srednje-jak.</span>
</p>
<p>
<span class="span1">Ubodina u lijevom lopatičnom dijelu, sa smjerom kanala nadolje, udesno i ka naprijed, koja zahvata potkožno meko tkivo, lomi lijevu lopaticu, peto rebro sa lijeve strane, ulazi u grudnu duplju i završava se na zadnjoj strani gornjeg režnja lijevog plućnog krila- nanešena je vrhom i oštricom aktivno zamahnutog mehaničkog oruđa, najvjerovatnije noža. </span>
</p>
<p>
<span class="span1">Ubodina u lijevoj polovini slabinskog predjela, sa smjerom kanala udesno, lako naprijed i gotovo horizontalno, zahvatajući potkožno meko tkivo, mišiće podizače kičme, jedan veći arterijski krvni sud i rtni nastavak prvog slabinskog pršljena- </span><span class="span1">nanešena je vrhom i oštricom aktivno zamahnutog mehaničkog oruđa, najvjerovatnije noža.</span>
</p>
<p>
<span class="span1">Za ove dvije rane, u  lijevoj polovini slabinskog dijela i u lijevom lopatičnom dijelu,  vještak se izjasnio, a imajući u vidu tjelesnu konstituciju oštećenog i optužene te anatomske strukturke koje su povrijeđene duž kanala ove dvije rane, njihov međusobni položaj je najvjerovatnije bio sa lijeve bočne strane u odnosu na oštećenog ili s leđa ukoliko je optužena držala nož u desnoj ruci. Intezitet sile priliko zadavanja ova dva udarca je bio jak. Vještak je objasnio da rana u predjelu lijevog lakta ima karakteristike odbrambene povrede oštećenog dok ostale dvije povrede to nemaju. </span>
</p>
<p>
<span class="span1">Imajući u vidu veličinu krvnih sudova koji su povrijeđeni duž kanala ove tri ubodine kao i druge anatomske strukture koje su povrijeđene a koje su u vezi sa uzrokom smrti tj. iskrvavljenjem te imajući u vidu da je očigledno da je oštećeni vršio samopomoć od zadobijanja rana, od ranjavanja do smrti je moglo proteći od pola sata do sat vremena, a s obzirom da je povrijeđen arterijski krvni sud većeg dijametra ova povreda nije mogla biti sanirana od strane oštećenog već isključivo hiruškom intervencijom, te da je oštećenom na taj način blagovremeno pružena pomoć postojala bi veća šansa da oštećeni preživi. Imajući u vidu da kritičnom prilikom nije povrijeđen nijedan segment važan za kretanje vještak je objasnio da je isti mogao  da se kreće ali otežano jer je polomljen bio dio kičmenog stuba, a što se potvrđuje i fotoelaboratom na kojem se potvrđuju brojni tragovi stopala u dnevnoj sobi i u kuhinji. Vještak je isključio mogućnost da se kritični događaj desio u hodniku jer ne postoji ni jedan trag koji bi to potvrdio, već je na osnovu tragova zaključio da se desio u dnevnom boravku ili u kuhinji. </span>
</p>
<p>
<span class="span1">Sve tri povrede pojedinačno u vrijeme nanošenja kvalifikuju se kao teška tjelesna povreda opasna po život, pa bi i svaka pojedinačno dovela do smrti s tim što bi vrijeme nadživljavanja bilo malo duže. Povreda u predjelu lijevog lakta nanešen je sa daljine manje od ispružene ruke napadača, dok su povrede u predjelu leđa, a imajući u vidu potrebnu jačinu zamaha i anatomske strukture koje su povrijeđene, morale biti nanešene u prisnom-bliskom kontaktu oštećenog i napadača. </span>
</p>
<p>&nbsp;</p>
<p>
<span class="span1">Na naknadni zahtjev suda vještak se izjasnio da se na fotografijama sa fotoelaborata vidi nalik na dlaku sa tragovima  grumuljene tkanine, te je potrebno  izvršiti mikroskopski pregled  što je i učinio  pa je na pretresu od 16.10.2014. godine,  naveo da je izvršio vještačenje traga pod brojem 21 sa fotoelaborata i utvrdio da se radi o konglO.atu koji sadrži dvije dlake i nekoliko zamotuljaka vlakna koja potiču od tkanine, najvjerovatno biljnog ili sintetskog porijekla koja su vještački obojena. Dlake su izdvojene i pojedinačno vještačene pa je utvrđeno da kraća dlaka, dužine 1,5 cm, ima zaobljen jedan kraj a na drugom se nalazi folikul dlake, a duža dlaka, dužine oko 12 cm, je izuvijana, jedan kraj je zaobljen a na drugom se nalazi sasušeni folikul, a nijedan od ova dva folikula ne pokazuje znake rastezanja ili prisustva okolnog tkiva ni krvi pa se izvodi zaključak da su obije dlake spontano ispale. </span>
</p>
<p>&nbsp;</p>
<p>
<span class="span1">Na pretresu održanom dana 07.09.2015. godine, vještak se izjasnio da je </span><span class="span1">povreda opisana pod tač. 6 obdukcionog nalaza  u vidu oguljotine neposredno iznad lijeve ušne školjke osim mehanizma direktnog dejstva sile – udarcem,  mogla nastati i usled sudara glave sa nekim isturenim dijelom namještaja  i to njegovom tupom površinom. Naveo je da imajući u vidu, da u predjelu lijeve ušne školjke ne postoje povrede, to onda  povreda iznad lijeve ušne školjke nije mogla nastati usled  pada i udara na tvrdu i neravnu podlogu u smislu patosa, ali jeste udarom glave prilikom </span><span class="span1">pada  o tupinu isturenog dijela namještaja, dok je u predjelu lijevog lakta opisana ubodno rezna rana  i ista imajući u vidu lokalizaciju ima karakteristike tzv "odbrambene povrede" koja nastaje u okolnosti kada  se osoba izlaže predmetnom mehaničkom orudju ruku u cilju zaštite glave i trupa od povredjivanja. Pojasnio je da je u tač. 8 obdukcionog nalaza navedeno  da se u polnom otvoru nalazi sjemena tečnost, što nije rijedak slučaj, jer kod obdukovanih muškaraca bez obzira sta je smrtnom ishodu  prethodilo, da li je postojalo polno opštenje ili ne, može doći do spontanog izlaska sjemene tečnosti,  jer se u toku agonije kada dodje do opuštanja mišića  koji zatvaraju  sjemene kanale, što se često vidja i u sličnim situacijama kada se u čmaru i njegovoj okolini nalaze fekalni sadržaj,  a u ustima i nosu povraćajni sadržaj, pa se u krajnjem prisustvo sjemene tečnosti u polnom otvoru tipično tumači kao  fiziološka okolnost u toku agonije. Pojasnio je, da je izbacivanje smjene tečnosti prije smrti  u smislu ejakulacije postojalo, onda se u polnom otvoru obično i ne bi našla  sjemena tečnost. Na pitanje suda je objasnio da se na osnovu povreda koje su konstatovane prilikom obdukcije ne može zaključiti da je oštećeni bio napadač obzirom na karakter povreda i obzirom na činjenicu da nema povreda kod optužene, odnosno nema dokumentacije da je ona tom prilikom zadobila povrede. Objasnio je da  konstatovano zdravstveno stanje u dijelu promjena krvnih sudova i prisustvo alkohola u krvi  su samo mogli otežati  polnu aktivnost oštećenog. </span>
</p>
<p>&nbsp;</p>
<p>
<span class="span1">Iz izvještaja o DNK vještačenju broj 773/13 Forenzičkog centra Danilovgrad od 04.04.2013.godine proizilazi da je nož kojim je izvršeno predmetno krivično djelo prekriveno tragovima krvi iz kojih je utvrđeno prisustvo biološkom materijala oštećenog P. R. ali se ne može isključiti mogućnost da je neka druga osoba držala nož, međutim zbog jakog inteziteta signala rezultirajućeg DNK profila iz krvi, signal sporedne komponente nije bilo moguće detektovati. Na gornjem dijelu trenerke koja je pronađena na licu mjesta, koja se u izvještaju i na fotoelaboratu pojavljuje kao trag 20, utvrđeno je prisustvo biološkog materijala od minimum dvije osobe,a izdvojeni DNK profil glavnog donora je 4,43x10</span><sup class="sup1">20</sup><span class="span1"> puta vjerovatnije dobiti ukoliko potiče od biološkog materijala A. S. nego neke druge nepoznate osobe, dok sporedna komponenta ne zadovoljava uslove za interpretaciju. Na tragu broj 32 – farmerkama koji su oduzeti od optužene, utvrđeno je postojanje tragova krvi ljudskog porijekla ,a izdvojeni DNK profil glavne komponente je od NN muške osobe, dok se sporedna komponenta ne može interpretirati. Na tragu broj 37- patikama koje su oduzete od optužene takođe su uočeni tragovi krvi ljudskog porijekla za koje je brisom utvrđeno prisustvo biološkog materijala od minimum dvije osobe. Izdvojeni DNK profil je 1,1325x10</span><sup class="sup1">19 </sup><span class="span1">puta vjerovatnije dobiti ukoliko potiče od biološkog materijala P. R. nego neke druge nesrodne osobe, a lice A. S. se ne može eliminisati kao mogući donor. </span>
</p>
<p>&nbsp;</p>
<p>
<span class="span1">Iz izvještaja o trasološkom vještačenju broj 776/13 Forenzičkog centra Danilovgrad od 17.04.2013.godine proizilazi da su mehanička oštećenja na zadnjoj strani majice izuzete od oštećenog P. R. nastala usled prolaska tvrdog i oštrog predmeta sa sječivom, nalik na nož, a koja oštećenja su mogla nastati i od noža koji je dostavljen na vještačenje.</span>
</p>
<p>&nbsp;</p>
<p>
<span class="span1">Iz nalaza i mišljenja tima sudskih vještaka neuropsihijatrijske struke od 26.02.2014. godine i </span><span class="span1">izjašnjenja predstavnika tima - vještaka prof dr M. S. sa glavnog pretresa od 17.04.2014. godine</span><span class="span1"> proizilazi da je optužena A. S. osoba očuvanih intelektualnih potencijala, ali u okvirima niskog prosjeka. Ne ispoljava simptome trajnog duševnog oboljenja, ali su prisutni simptomi emocionalno nestabilnog poremećaja ličnosti, </span><span class="span1">polioksikomanske zavisnosti o alkoholu i heroinu koji se klasifikuje kao teži duševni poremećaj. U vrijeme izvršenja krivičnog djela nalazila se u stanju afekta razdraženosti i bijesa jakog intezitetana na nivou patološkog afekta a koje stanje odgovara privremenoj duševnoj poremećenosti. Vještaci su mišljenja da je krivično djelo djelimično psihopatološki motivisano poremećajem ličnosti optužene te patološkim afektom razdraženosti i bijesa, te da su sposobnost shvatanja djela kao i mogućnost upravljanja svojim postupcima u vrijeme izvršenja krivičnog djela kod optužene bili bitno smanjeni, te da su mišljenja da ima indikacija za primjenu mjere bezbjednosti obaveznog liječenja od narkomanije, obzirom da ista ispunjava standarde politomanske zavisnosti o alkoholu, a dominantno o heroinu, što potvrdjuje i medicinska dokumentacija u ZIKS-u, kao i da je ista sposobna da prati sudski postupak.</span>
</p>
<p>&nbsp;</p>
<p>
<span class="span1">Na glavnom pretresu vještak prof dr M. S. je objasnio da je optužena  emocionalno nestabilna ličnost sa niskim pragom tolerancije  na frustracije što je uticalo na njeno afektivno stanje u deliktnoj situaciji koja se odvijala u kratkom vremenskom intervalu pa nije bilo mogućnosti da dođe do rasterećenja afekta. Vještak je istakao da je pri davanju mišljenja imao u vidu odbranu optužene odnosno provokativno ponašanje oštećenog u vidu agresivnog ponašanja, ograničenja njenog kretanja, fizičkih nasrtaja sa čupanjem kose i prisiljavanja na seksualni odnos, a što proizilazi iz iskaza optužene, a ukoliko bi sud utvrdio da takvo ponašanje oštećenog nije postojalo u tom slučaju optužena bi bila uračunljiva. </span>
</p>
<p>&nbsp;</p>
<p>
<span class="span1">Sud je prihvatio navedena vještačenja i iskaze vještaka sa glavnih pretresa kao stručna, objektivna i jasna. </span>
</p>
<p>&nbsp;</p>
<p>
<span class="span1">Cijeneći navode optužbe, odbrane, sprovedene dokaze i utvrđeno činjenično stanje sud nalazi da je optužena A. S. izvršila krivično djelo stavljeno joj na teret, na način, vrijeme i mjesto kako je to predstavljeno u izreci presude zbog čega je sud oglasio krivom i krivično-pravno odgovornom.</span>
</p>
<p>&nbsp;</p>
<p>
<span class="span1">Za sud je nesporno d</span><span class="span1">a se kritični događaj odigrao dana 07.03.2013.godine, u popodnevnim časovima u B., u naselju Č., u kući oštećenog P. R., odnosno da je tog dana optužena A. S. više puta ubola oštećenog P. kuhinjskim nožem u predjelu leđa i lijeve ruke, a što proizilazi iz odbrane optužene koja ne spori da je kritičnog dana posjetila oštećenog te da je nakon kraće svađe istog više puta ubola, da je obilno krvario i da ga je povrijeđenog ostavila u kući i pobjegla. Činjenicu da je optužena kritičnog dana bila u kući oštećenog potvrdio je i svjedok Č. O., koji je istu dovezao taksijem do kuće oštećenog, kada mu je oštećena najprije rekla da je čeka, ali mu je nakon minut vremena rekla da je ne čeka, već da ide, što ukazuje na to, da optuženoj nije bilo prijatno kod oštećenog P. R.,  da bi ista zasigurno napustila njegovu kuću i vratila se u taksi koji ju je čekao ispred kuće, te da je optužena dobrovoljno ostala u kući oštećenog.</span>
</p>
<p>&nbsp;</p>
<p>
<span class="span1">Nadalje, i svjedok M. V. koji je sjedio sa oštećenim u njegovoj kući kada je optužena došla i ostala nakon njegovog odlaska je potvrdio da je optužena boravila u kući oštećenog.  Sud je cijenio iskaz navedenog  svjedoka u dijelu kada je naveo na glavnom pretresu da je zvao telefonom oštećenog i da mu je oštećeni nakon što je duže zvonilo rekao "što me zoveš sad kad mi je najljepše", ali navedeno sa stanovišta suda nije od uticaja na drugačiju odluku posebno kada  se iskaz ovog </span><span class="span1">svjedoka dovede u vezu sa izjašnjenjem vještaka medicinske struke  datim na glavnom pretresu dana 07.09.2015.godine kada je naveo, da to što se u polnom otvoru nalazi sjemena tečnost, nije rijedak slučaj </span><span class="span1">jer u toku agonije kada dodje do opuštanja mišića  koji zatvaraju  sjemene kanale, može doći do spontanog izlaska sjemene tečnosti, odnosno da  to predstavlja fiziološku okolnost u toku agonije. Vještak je tada pojasnio i da je izbacivanje smjene tečnosti prije smrti  u smislu ejakulacije postojalo,  onda se u polnom otvoru obično i ne bi mogla pronaći  sjemena tečnost, </span><span class="span1">koje činjenice su nesporne, na osnovu kojih ovaj sud ne može izvesti zaključak da je bilo seksualnog odnosa medju njima, </span><span class="span1">u čemu je potpuno opovrgnuta odbrana optužene A. S., </span><span class="span1">pa sud nije mogao prihvatiti tvrdnju optužene da se branila od seksualnog zlostavljanja oštećenog,  sa razloga što je njena odbrana i u tom dijelu opovrgnuta  dokazima koji su provedeni tokom krivičnog postupka. </span>
</p>
<p>&nbsp;</p>
<p>
<span class="span1">Nadalje, to što je M. V. na saslušanju pred tužiocem dana 10.03.2013. godine naveo da mu je oštećeni dana 05.03.2013. godine u sobi svoje kuće organizovao pružanje seksualnih usluga nije od uticaja na utvrdjivanje činjeničnog stanja vezano za  konkretan dogadaj, posebno kada se ima u vidu činjenica da je optužena na poziv oštećenog došla i ostala dobrovoljno a što ni sama nije sporila.</span>
</p>
<p>&nbsp;</p>
<p>
<span class="span1">Sud nije prihvatio odbranu optužene da je oštećenog ubola dva puta jer je u tom dijelu njena odbrana opovrgnuta obdukcionim zapisnikom u kojem je konstatovano da je smrt nastupila usled iskrvavljenja iz raskidanih krvnih sudova duž ubodno-reznih rana, nanešenih trostrukim dejstvom vrha i oštrice  aktivno zamahnutog mehaničkog oruđa,  a da je kao sredstvo izvršenja korišćen kuhinjski nož dužine 30cm, od čega je drška 14cm, a sječivo 16cm, proizilazi iz Izvještaja o DNK vještačenju br. 773/13. Naime, obdukcionim nalazom i iskazom vještaka dr R. N. sa glavnog pretresa utvrđeno je da su kod oštećenog konstatovane tri udobno rezne rane i to jedna u predjelu lijevog lakta, druga u lijevom lopatičom dijelu i treća u lijevoj polovini slabinskog predjela, te da se sve tri povrede pojedinačno u vrijeme nanošenja kvalifikuju kao teška tjelesna povreda opasna po život, pa bi i svaka pojedinačno dovela do smrti, s tim što bi vrijeme nadživljavanja bilo malo duže. Optužena je navela da je oštećenog prvi put ubola kada se nalazio iza nje a drugi put kada je jurio ka hodniku i izlaznim vratima, a obdukcionim nalazom je utvrđeno da je jedna rana nanešena u položaju licem u lice, ali nije ni isključio mogućnost da se radilo o drugom položaju s obzirom da je ruka pokretni dio tijela, dok su druge dvije rane nastale najvjerovatnije kada je optužena bila sa lijeve bočne strane u odnosu na oštećenog ili sa leđa, pod uslovom da je optužena nož držala u desnoj ruci, a imajući u vidu da je ista tokom postupka potvrdila da jeste nož držala u desnoj ruci i da je dešnjak, sud je izveo zaključak da je odbrana optužene neprihvatljiva i u dijelu koji se tiče njenog položaja u odnosu na oštećenog prilikom nanošenja povreda, te da je oštećeni imao odbrambene povrede što znači da se on branio od napada, a ne da je on bio napadač.</span>
</p>
<p>&nbsp;</p>
<p>
<span class="span1">Navedeno je utvrdjeno i naknadnim izjašnjenjem vještaka na pretresu održanom dana 07.09.2015. godine, kada je naveo da je oguljotina u lijevom sljepoočnom predjelu neposredno iznad lijeve ušne školjke u prečniku oko 2 cm, posledica dejstva tupine mehaničke sile, te da je  mogla nastati usled sudara glave sa nekim isturenim dijelom namještaja i to njegovom tupom površinom i da ista nije mogla nastati usled pada i udara na tvrdu i neravnu podlogu u smislu patosa, dok povreda u vidu krvnog podliva u predjelu prednje strane lijevog koljena promjera oko 3x3 centimetara </span><span class="span1">predstavlja tipičnu povreda koja nastaje usled pada,  dok je u predjelu lijevog lakta opisana ubodno rezana rana i ista imajući u vidu lokalizacije, ima karakteristike tzv. "odbrambene povrede" koja nastaje u okolnosti kada se osoba izlaže predmetnom mehaničkom orudju, odnosno kada koristi ruku u cilju zaštite glave i trupa od povredjivanja. </span>
</p>
<p>&nbsp;</p>
<p>
<span class="span1">Odbrana optužene je neprihvatljiva i opovrgnuta i  u dijelu koji se tiče mjesta na kom se odigrao kritični događaj. Naime, optužena je navela da je optuženog jednom ubola u dnevnom boravku a drugi put između dnevnog boravka i hodnika, te da se sa istim otimala oko noža i da su isti pali na pod u hodniku, međutim vještak medicinske struke dr R. Nemanja je isključio mogućnost da se kritični događaj desio u hodniku jer ne postoji ni jedan trag koji bi to potvrdio, već je na osnovu tragova zaključio da se desio u dnevnom boravku ili u kuhinji, kao i nesporno utvrdjeno iz zapisnika o uvidjaju da je nož nadjen u dnevnoj sobi.</span>
</p>
<p>&nbsp;</p>
<p>
<span class="span1">Naime, iskaz optužene da joj je kritičnom prilikom oštećeni nudio novac u zamjenu za seksualne usluge, te da joj je na sto bacio novčanice od 100,00€ i 10,00€ da bi nakon nekon vremena novčanicu od 100,00€ vratio u trenerku koju je imao na sebi, a 10,00€ ostavio na stolu, sud nije prihvatio sa razloga  u zapisniku o  uviđaju sa lica mjesta i fotodokumentacijom koja ga prati, nije konstatovano da je u donjem dijelu trenerke, koji je oštećeni nosio kritičnom prilikom, pronađena novčanica od 100,00€ a ni na stolu ni novčanica od 10€. Takodje, optužena je u svojoj odbrani pred tužiocem navela da joj je oštećeni skinuo džemper koji je imala na sebe i koji je ostao u kući nakon ovog dogadjaja, što takodje sud nije mogao prihvatiti jer isti nije nadjen prilikom vršenja uvidjaja niti konstatovan u zapisnikom o uvidjaju. Nadalje,  tvrdnja optužene da je oštećeni vukao za kosu izviše stola u dnevnoj sobi opovrgnuta je dodatnih izjašnjenjem vještaka dr. N. R. koji se precizno izjasnio  da dvije dlake koje su nadjene na stolu su spontano ispale, jer nema znakova rastezanja na njima ni prisustva okolnog tkiva ni krvi.</span>
</p>
<p>&nbsp;</p>
<p>
<span class="span1">Kako je  opovrgnuta odbrana optužene  u kojoj je navela da je oštećeni seksualno zlostavljao a imajući u vidu izjašnjenje vještaka psihijatrijske struke na glavnom pretresu, da ukoliko nije bilo  takvog ponašanja oštećenog i njegovog provokativnog ponašanja, optužena je  bila uračunljiva, koje izjašnjenje vještaka je sud u cjelosti prihvatio i cijenio u sklopu ostalih provedenih dokaza</span>
</p>
<p>&nbsp;</p>
<p>
<span class="span1">Za sud je neprihvatljiva tvrdnja optužene da je nakon njenog odlaska u kuću oštećenog dolazilo treće lice sa razloga što tako nešto ne proizilazi ni iz jednog provedenog dokaza tokom ovog krivičnog postupka. Takođe, tvrdnja optužene da je nakon izvršenja krivičnog djela izašla kroz otključanu kapiju od dvorišta oštećenog P.a, opovrgnuta je iskazom svjedoka B. B. i K. B. koji su saglasnim iskazima, koje je sud prihvatio, svjedočili o tome da je kapija od dvorišta oštećenog bila zaključana te da su morali razbiti katanac od iste kako bi došli do kuće oštećenog, a što je potvrdjeno zapisnikom o uvidjaju i konstatovanim tragovima jer je pronadjen obijeni katanac ispred ulazne kapije od dvorišta.</span>
</p>
<p>&nbsp;</p>
<p>
<span class="span1">Ovaj sud je cijenio sve bitne činjenice utvrdjene u postupku a kojima je opovrgnuta odbrana optužene  zbog čega se ne može prihvatiti njena odbrana da je bila seksualno zlostavljana imajući u vidu sve naprijed navedeno, čime je opovrgnuta njena odbrana a i činjenicu da je došla dobrovoljno i po nalaženju ovog suda na isti </span><span class="span1">način mogla da napusti kuću oštećenog, a posebno imajući u vidu životnu dob kako optužene tako i oštećenog</span>
</p>
<p>&nbsp;</p>
<p>
<span class="span1">Neosnovani su navodi branioca da se u konkretnom slučaju radi o teškoj tjelesnoj povredi  kvalifikovanoj smrću,  a imajući u vidu naprijed navedene i cijenjene dokaze, posebno  povrede koje je optužena nanijela oštećenom, kako njihov broj tako i lokalitet naS. povreda, kao  i izjašnjenje vještaka psihijatrijske struke koje je date alternativno a sud prihvatio, cijeneće u sklopu ostalih dokaza da je ista bila uračunljiva jer nije bilo afekta straha, razdraženosti i bijesa jakog inteziteta, zbog čega se  ni u kom slučaju raditi o kvalifikaciju koju je zastupao branilac. </span>
</p>
<p>&nbsp;</p>
<p>
<span class="span1">Kod ovakvog činjeničnog utvrđenja za sud je nesporno da je optužena A. S. u odnosu na krivično djelo koje joj se stavlja na teret predmetnom optužnicom, postupala sa direktnim umišljajem, jer je bila svjesna svog djela i htjela izvršenje istog.  </span>
</p>
<p>&nbsp;</p>
<p>
<span class="span1">Iz izvoda iz kaznene evidencije UP PJ Berane na ime optužene A. S. br.03/3-245-1855 od 26.03.2013.godine proizilazi da je ista osuđivana presudom Višeg suda u Podgorici K.br.250/09 od 25.01.2010.godine zbog krivičnog djela iz člana 301 st.1 i 300 st.1 Krivičnog zakonika na kaznu zatvora u trajanju od sedam mjeseci.</span>
</p>
<p>&nbsp;</p>
<p>
<span class="span1">Sud je cijenio i druge dokaze i našao da isti nisu od uticaja na drugačije presuđenje. </span>
</p>
<p>&nbsp;</p>
<p>
<span class="span1">Prilikom odlučivanja o kazni sud je od olakšavajućih okolnosti na strani optužene cijenio to što je ista majka troje maloljetne djece i njeno loše imovinsko stanje, a kao otežavajuće  da je ista ranije osudjivana iako ne za istovrsno krivično djelo, da je oštećenog ostavila povrijedjenog ne pokušavajući da mu pomogne, pa je </span><span class="span1">osudio na kaznu zatvora u trajanju od 13 (trinaest) godina nalazeći da će se jedino sa ovako izrečenom kaznom na optuženu u dovoljnoj mjeri uticati da ubuduće ne vrši nova krivična djela, čime će se s uspjehom ostvariti svrha kažnjavanja iz čl. 32 Krivičnog zakonika  u okviru opšte svrhe izricanja krivičnih sankcija u smislu čl. 4 Krivičnog zakonika</span><span class="span4">. </span>
</p>
<p>&nbsp;</p>
<p>
<span class="span1">Shodno odredbi čl.51 Krivičnog zakonika optuženoj je u kaznu zatvora uračunato vrijeme provedeno u pritvoru od 10.03.2013.godine pa nadalje, koji pritvor može trajati do pravosnažnosti presude a najduže dok ne istekne vrijeme trajanja kazne izrečene u izreci presude.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi člana 226 i 229 ZKP-a a isti se odnose na sudski paušal u iznosu od 100,00€, a koji je određen imajući u vidu složenost i dužinu trajanja postupka, kao i troškove krivičnog postupka u iznosu od 7.521,25</span><span class="span1"> </span><span class="span1">€ i to 577,50€ na ime vještačenja po vještaku medicinske struke dr R. N., 55,00€ na ime vještačenja po vještaku daktiloskopske struke J. J., 55,00€ na ime vještačenja po vještaku trasološke struke J. M., 55,00€ na ime odbrane izvještaja o DNK vještačenju J. J., 330,00€ na ime vještačenja vještaka neuropsihijatra prof dr M. S., 330,00€ na ime vještačenja po vještaku psihijatrijske struke dr G. Ž. i 275,00€, na ime vještačenja vještaka psihiloga B. S.-I., i na ime branioca po službenoj dužnosti adv. V.B. iznos od 5.843,75€ </span><span class="span1">a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a, odlučeno je kao u izreci presude. </span>
</p>
<p>&nbsp;</p>
<li style="display: block;">
<span class="span1">                                          </span><span class="span4">VIŠI SUD U PODGORICI</span>
</li>
<li style="display: block;">
<span class="span1">                                          Dana  16.09.2015. godine</span>
</li>
<p>&nbsp;</p>
<p>&nbsp;</p>
<li style="display: block;">
<span class="span4">ZAPISNIČAR       </span><span class="span1">                                          </span><span class="span4">PREDSJEDNIK VIJEĆA</span><span class="span1">- </span><span class="span4">SUDIJA </span>
</li>
<li style="display: block;">
<span class="span1">R. B. s.r                                                        M. S. s.r</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka ovjerava</span>
</p>
<p style="text-align:center;">
<span class="span1">ovlašćeni službenik suda</span>
</p>
<p>&nbsp;</p>
<p style="text-align:center;">
<span class="span1">________________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
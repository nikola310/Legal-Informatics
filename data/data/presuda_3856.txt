<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-style:italic;}
.s3{font-family:Monotype Corsiva;font-size:16pt;font-weight:bold;font-style:italic;}
.s4{font-family:Times New Roman;font-weight:bold;font-style:italic;}
.s5{font-family:Times New Roman;font-size:12pt;font-weight:bold;font-style:italic;}
.s6{font-family:Times New Roman;font-size:12pt;font-style:italic;}
.p1{text-align:justify;hyphenate:auto;keep-with-next.within-page:always;font-family:Monotype Corsiva;font-size:16pt;}
.p2{text-align:justify;hyphenate:auto;font-family:Monotype Corsiva;font-size:16pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.625in;text-align:center;hyphenate:auto;font-family:Monotype Corsiva;font-size:16pt;}
.p5{text-indent:0.625in;text-align:justify;hyphenate:auto;font-family:Monotype Corsiva;font-size:16pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:12pt;}
.p8{text-align:center;hyphenate:auto;font-family:Monotype Corsiva;font-size:16pt;}
.p9{text-align:justify;hyphenate:auto;font-family:Monotype Corsiva;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="slavica.bulatovic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">P.br. 5/12</span>
</p>
<p class="p2"></p>
<p class="p3">
<span class="s1">	OSNOVNI SUD U ROŽAJAMA</span><span>, </span><span class="s2">i to sudija Bulatović Slavica, rješavajući u pravnoj stvari tužioca N. D. iz Rožaja, ul. "Rifata Burdževića" bb, protiv tuženika N. Š. i N. M., oba iz Rožaja, ul. "Rifata Burdževića" bb, radi utvrdjenja, vrijednost spora 11.000,00 eura, nakon održane glavne i javne rasprave 03.07.2012.g. u prisustvu tužioca i tuženika, dana 27.07.2012.g. donio</span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p6">
<span class="s1">   ODBIJA SE </span><span class="s2">tužbeni zahtjev tužioca kojim je tražio da se utvrdi da tužilac ima pravo svojine na dijelu katastarske parcele br. 2425, u površini od 37m2 koja je upisana u listu nepokretnosti br. 1327 KO Rožaje, što je stekao kupovinom od N. Š. 1975.g., i da su tuženi dužni priznati i omogućiti tužiocu nesmetano korišćenje i raspolaganje naznačene površine, kao </span><span class="s1">NEOSNOVAN</span><span class="s2">.</span>
</p>
<p class="p6">
<span class="s2">Svaka stranka snosi svoje troškove postupka.</span>
</p>
<p class="p6"></p>
<p class="p7">
<span class="s2">              </span><span class="s3">O b r a z l o ž e nj e</span>
</p>
<p class="p8"></p>
<p class="p6">
<span class="s2"> Tužilac je u tužbi i riječi na raspravama istakao:</span>
</p>
<p class="p6">
<span class="s2">Da je Ugovorom od 04.04.1975.g. kupio od majke tuženih N. N. bivše iz Rožaja, dio parcele br. 3/15/1 zv. "Arnautsko groblje" po kulturi šuma IV klase, u površini od 300m2 za cijenu od 600.000,00 eura koju cijenu je isplatio a na placu izgradio porodičnu kuću. Da je kupio plac u mjerama i granicama kako je danas na licu mjesta a površina istog prema posjedovnom listu br. 1327 iznosi 337m2 a razliku od 37m2 je sukcesivno u nekoliko rata otplatio tuženom N. Š.i ako je dio površine 37m2 majka tuženih poklonila tužiocu a naznačenu površinu koristi sve od kupovine placa početkom aprila 1975.g. do danas kao jednu jedinstvenu cjelinu i ništa nije protivpravno zauzimao od bilo koga. Da mu niko ne smeta korišćenje placa i dvorišta kuće ali u listu nepokretnosti br. 1327 na strani 2. stoji primjedba: "Zabrana prometa za površinu od 37m2-nema dokaza". Da je bio podnio tužbu protiv istih tuženih još 2006.g. ali i nakon izlaska suda na lice mjesta i vještačenja te uzrokovanja troškova u vezi sa tim zbog nedolaska punomoćnika tužioca sud je donio rješenje o povlačenju tužbe koje je postalo pravosnažno tako da ponovo podnosi ovu tužbu.</span>
</p>
<p class="p6">
<span class="s2">Na održanoj raspravi 03.07.2012.g. tužilac je precizirao tužbeni zahtjev koji glasi kao u izreci predlažući sudu usvajanje istog tražeći troškove postupka.</span>
</p>
<p class="p6">
<span class="s2">Tuženici su saglasno predložili sudu odbijanje tužbenog zahtjeva kao neosnovanog sa razloga što površinu od 37m2 tužilac nije kupio kod njih niti za to ima valjani dokaz. </span>
</p>
<p class="p6">
<span class="s2">Prvotuženik je tražio troškove postupka, dok drugotuženik iste nije tražio.</span>
</p>
<p class="p6">
<span class="s2">Po ovoj pravnoj stvari sud je izveo dokaze:</span>
</p>
<p class="p6">
<span class="s2">Izvršio uvid u list nepokretnosti br. 1327 KO Rožaje, u spise P.br. 483/06, pročitao ranije izvedene dokaze i to iskaze svjedoka N. B.i K. I. datih na održanoj raspravi 09.06.2011.g., u spise P.br. 282/09 (prethodnog broja P.br. 149/08) pročitao nalaz i mišljenje vještaka geometra I. Š. od 10.07.2007.g., izvršio uvid u skicu lica mjesta koja se nalazi u spisima P.br. 483/06, saslušao tužioca N.D. i tuženike N. Š.i N. M.u svojstvu stranke na održanoj raspravi 20.09.2011.g., izvršio uvidjaj dana 04.05.2012.g., izvršio uvid u nalaz i mišljenje vještaka geometra Z. R. od 31.05.2012.g. sa skicom lica mjesta i radi pojašnjenja datog nalaza i mišljenja saslušao istog vještaka na održanoj raspravi 03.07.2012.g. </span>
</p>
<p class="p6">
<span class="s2">Cijeneći izvedene dokaze u smislu čl. 9 ZPP-a, sud je odlučio kao u izreci sa sledećih razloga:</span>
</p>
<p class="p6">
<span class="s2">Čl. 28. st. 1. Zakona o svojinsko pravnim odnosima, propisano je da se pravo svojine stiče po samom zakonu, na osnovu pravnog posla ili nasledjivanjem. Tužilac se u konkretnom slučaju poziva na pravni posao-Ugovor o kupoprodaji, kao način sticanja prava svojine na spornom dijelu katastarske parcele br. 2425 u površini od 37m2. Taj način sticanja prava svojine podrazumijeva ugovor kao pravni osnov za derivativno sticanje prava svojine ali se to pravo stiče kada se izvrši upis u javnu knjigu ili na drugi odgovarajući način odredjen zakonom što proizilazi iz odredbe čl. 84. tog zakona. U ovom slučaju sporna površina od 37m2 je na tužioca upisana u listu nepokretnosti br. 1327 KO Rožaje na koju površinu je u "G" listu konstatovan teret-zabrana prometa jer nema dokaza za sticanje iste, što se utvrdjuje tim listom nepokretnosti kao i nalazima i mišljenjima vještaka geometara Z. R. i I. Š. Ista predstavlja dio katastarske parcele br. 2425 po kulturi dvorište površine 289m2, porodična stambena zgrada u površini od 33m2 i pomoćna zgrada u površini od 15m2 koje površine daju zbir od 337m2 koja površina je u potpunosti ista sa površinom parcele koju je vještak geometar izmjerio na licem mjesta što se utvrdjuje nalazom i mišljenjem vještaka geometra Z. R.. Nadalje, nalazima i mišljenjima istih vještaka se utvrdjuje i činjenica da je tužilac od pravnog prethodnika-majke tuženika N. N. kupio katastarsku parcelu br. 3/15/1 u površini od 300m2 bez dimenzija i širine iste po ugovoru Ov.br. 45/75 29.12.1975.g., koja površina je upisana na sada tužioca. Pored te površine što je već naznačeno, na tužioca je upisana i sada sporna površina od 37m2 u okviru koje površine je površina od 9m2 koja je pravosnažnom presudom ovog suda P.br. 282/09 od 12.02.2010.g. koja se nalazi u tim spisima, dosudjena tužiocima u tom postupku M. A. i M. M.u mjerama i granicama i to: sa istočne strane javnim putem u širini od 0,30m; sa zapadne strane parcelom br. 2429 koja je upisana u listu nepokretnosti br. 692 KO Rožaje I na K. I. u dužini od 0,30m; sa sjeverne strane parcelom sada tužioca br. 2425 u dužini od 30,70m i sa južne strane parcelom tužilaca 2437 u dužini od 30,70m. Prednje se utvrdjuje spisima P.br. 282/09.</span>
</p>
<p class="p6">
<span class="s2">Pri činjenici na koju ukazuju vještaci geometri Z. R.i I. Š., da ugovor Ov.br. 45/75 od 29.12.1975.g. nije propraćen mjerenjem od strane katastra, to se ne može utvrditi koji je to dio parcele br. 2425 sada sporna površina koja se nalazi u granicama te parcele i ista se ne može identifikovati. Identifikaciju te parcele u tom dijelu ne omogućavaju ni navedene mjere i granice površine od 9m2 dosudjene M. A. i M. M. što se utvrdjuje izjašnjenjem vještaka geometra Z. R.na održanoj raspravi 03.07.2012.g. Dakle, ne može se utvrditi koji je to dio parcele br. 2425 upisane u listu nepokretnosti br. 1327 KO Rožaje, sada sporna površina usled nedostatka podataka o razlici u površini izmedju Ugovora o kupoprodaji prednje navedenog, i podataka iz lista nepokretnosti 1327 KO Rožaje u smislu položaja i uzroka te razlike, dok ugovor nije prepraćen mjerenjem od strane katastra što se utvrdjuje nalazom i mišljenjem vještaka geometra Z.R., kao i vještaka geometra I. Š. Činjenica je da prema nalazu vještaka geometra Zejnilović Ruždije sada sporna površina iznosi 28m2 umanjena za površinu od 9 m2 koja je u mjerama i granicama prednje navedenim. Medjutim, kako zaključeni ugovor o kupoprodaji ukazuje na činjenicu da je tužilac stekao pravo svojine na katastarskoj parceli br. 2425 u površini od 300m2, ali ne i u površini od 37m2 sada spornoj, to je sud zaključka da tužilac nije stekao pravo svojine na spornoj nepokretnosti pravnim poslom na koji način sticanje svojine se isti isključivo poziva. Dakle, ta površina od 37m2 nema potporu u nalazima i mišljenjima vještaka geometara u činjenici da je ista kupljena po tom ugovoru. Da je tužilac kupio površinu 300m2 a ne površinu od 337m2, utvrdjuje se i iskazom svjedoka K. I., kom nije prigovorio tužilac, a u vezi sa tim i iskazom prvotuženika koji ima potporu u iskazu tog svjedoka u činjenici da je kupljena površina od 300m2, te s toga sud nije prihvatio iskaz svjedoka N. B. u dijelu u kojem je navela da je spornu površinu N.Š. poklonio sada tužiocu-suprugu iste, budući da nema potporu u iskazu svjedoka K. I., kao ni u nalazima i mišljenjima vještaka geometara u dijelu površine kupljenog placa. Potporu u iskazu svjedoka K.I. i nalazima i mišljenjima vještaka gometara u pogledu površine kupljenog placa nema ni iskaz tužioca dat u svojstvu stranke, u kom je istakao da je kupio plac u površini od 337m2, s kog razloga na drugačije presudjenje nije uticao taj dokaz.</span>
</p>
<p class="p6">
<span class="s2">Stoga, pri ovakvom činjeničnom stanju nije imalo mjesta usvajanju tužbenog zahtjeva te je sa sveg izloženog sud isti odbio kao neosnovan. Za istaći je da za spornu površinu od 37m2 su izostale mjere i granice sa razloga već navedenog, a to je da vještak geometar Z. R. nije mogao identifikovati sporni dio nepokretnosti u okviru nesporne što nije omogućila ni površina od 9 m2 sa naznačenim mjerama i granicama. Ostali izvedeni dokazi sa istih razloga nisu uticali na drugačije presudjenje. Pri meritornom odlučivanju sud je imao u vidu i odredbu čl. 419. st. 1. Zakona o svojinsko-pravnim odnosima.</span>
</p>
<p class="p6">
<span class="s2">Odluka o troškovima postupka zasnovana je na odredbi čl. 150. ZPP-a. To sa razloga što tužilac nije uspio u sporu, dok prvotuženik nije imao troškove postupka koje zahtjevom za naknadu istih traži, a drugotuženik nije tražio iste.</span>
</p>
<p class="p2"></p>
<p class="p2">
<span class="s1">	OSNOVNI SUD U ROŽAJAMA , </span>
</p>
<p class="p2">
<span class="s1">		Dana  27.07.2012.g.</span>
</p>
<p class="p2"></p>
<p class="p2">
<span class="s1">							             S U D I J A ,</span>
</p>
<p class="p2">
<span class="s1">						                       Bulatović</span><span class="s4"> </span><span class="s1">Slavica s.r.</span>
</p>
<p class="p9"></p>
<p class="p9"></p>
<p class="p2"></p>
<p class="p2">
<span class="s1">	PRAVNA POUKA</span><span class="s5">: </span><span class="s6">Protiv ove presude dozvoljena je žalba u roku od 15 dana od dana donošenja iste i to Višem sudu u Bijelom Polju, preko ovog suda.</span>
</p>
<p class="p10"></p>


</body>
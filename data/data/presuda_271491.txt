<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
.span2{color:#FF0000}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>
<span>                          K. br. 788/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv optuženog R. V. zbog krivičnog djela razbojništvo iz čl. 242 st. 1 </span><span>Krivičnog zakonika Crne Gore</span><span>, </span><span>nakon pravosnažnosti rješenja o usvajanju sporazuma o priznanju krivice, dana 22.12.2017. godine donio je</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Optuženi:</span>
</p>
<p>
<span>R. V., JMB .............., sa nadimkom R., od oca D. i majke K., rođene M., rođen .. ..19.. godine u Pg, sa prebivalištem u Pg, ul. B. R. br. ..., državljanin Crne Gore, razumije crnogorski jezik, koji je i njegov jezik, autoelektričar, neoženjen, bez djece, pismen, završio srednju školu, srednjeg imovnog stanja, osuđivan presudama Osnovnog suda u Podgorici K. br. 1313/04 od 10.01.2007. godine zbog </span><span class="span1">krivičnog djela ugrožavanje javnog saobraćaja iz čl. 339 st. 1 Krivičnog zakonika (uslovna osuda)</span><span>, K. br. 1640/03 od 12.10.2007. godine zbog krivičnog djela teška krađa iz čl. 240 st. 1 tač. 1 Krivičnog zakonika (3 mjeseca zatvora), Višeg suda u Podgorici K. br. 279/07 od 18.02.2008. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (4 godine zatvora), Višeg suda u Podgorici K. br. 147/06 od 20.05.2008. godine zbog krivičnog djela razbojništvo iz čl. 242 st. 4 u vezi st. 1 u sticaju sa produženim krivičnim djelom teška krađa iz čl. 240 st. 1 tač. 3 u vezi čl. 49 Krivičnog zakonika (2 godine i 4 mjeseca zatvora), Osnovnog suda u Baru K. br. 43/15 od 17.12.2015. godine zbog produženog krivičnog djela teška krađa iz čl. 240 st. 1 tač. 1 u vezi čl. 20, čl. 23 i čl. 49 Krivičnog zakonika Crne Gore (1 godina zatvora) i Višeg suda u Podgorici Ks. br. 109/2013 od 14.04.2016. godine zbog krivičnog djela zločinačko udruživanje iz čl. 401 st. 2 u vezi st. 1 Krivičnog zakonika Crne Gore u sticaju sa krivičnim djelom prevara iz čl. 244 st. 4 u vezi st. 1 Krivičnog zakonika Crne Gore (2 godine i 4 mjeseca zatvora), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 493/17 od 19.09.2017. godine, koji se računa od 18.09.2017. godine sa početkom u 00:10 časova.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>&nbsp;</p>
<p>
<span>Što je: </span>
</p>
<p>
<span>Dana 17.09.2017. godine, oko 21,30 časova, u marketu "C." u ulici F. R. br. ., u naselju M., Glavni grad Pg, vlasništvo oštećenog P. Ž., svjestan svog djela čije izvršenje je htio i znajući da je isto zabranjeno, prijetnjom da će naposredno napasti na život i tijelo oštećenih B. J. i J. B., oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što je sa fantomkom na glavi prišao radnici - oštećenoj B. J., dok se ista nalazila ispred prodavnice na sketoru voća i povrća i držeći nož u ruci sa oštricom okrenutom u njenom pravcu zaprijetio joj da uđe unutra, što je ista i uradila, a zatim ušao u objekat, prišao kasi pored koje se nalazila radnica - oštećena J. B. i držeći oštricu  noža </span><span>usmjerenu prema njoj prijeteći rekao "Otvori kasu!", nakon čega je ista otvorila kasu, iz koje je oduzeo i prisvojio novac u iznosu od 530,00 eura, vlasništvo oštećenog P. Ž., a zatim je podigao plastični dio kase kako bi oduzeo i prisvojio novac koji nađe, pa kako u tom dijelu nije bilo više novca, to je i dalje držeći nož u ruci od radnice - oštećene J. B. tražio da mu otvori i dio ispod kase, pa kada mu je ista rekla da nema novca, okrivljeni je prišao sa druge strane kase kako bi oduzeo i prisovjio novac, ali kako ni u tom dijelu nije bilo novca, to je napustio prodavnicu, </span>
</p>
<p>&nbsp;</p>
<p>
<span>- čime je izvršio krivično djelo razbojništvo iz čl. 242 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa ga sud za navedeno krivično djelo primjenom čl.</span><span class="span2"> </span><span>4 st. 2, čl. 32, čl. 36, čl. 42 st. 1, čl. 51 st. 1 i čl. 113 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu zatvora u trajanju od 2 (dvije) godine i 5 (pet) mjeseci, u koju mu se uračunava vrijeme provedeno u pritvoru počev od </span><span>18.09.2017. godine sa početkom u 00:10 časova</span><span>, pa nadalje.</span>
</p>
<p>&nbsp;</p>
<p>
<span>Na osnovu čl. 75 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>ODUZIMANjE PREDMETA</span>
</p>
<p>&nbsp;</p>
<p>
<span>Oduzima se od optuženog nož, kao predmet upotrijebljen u izvršenju krivičnog djela.</span>
</p>
<p>&nbsp;</p>
<p>
<span>Na osnovu člana 71 Krivičnog zakonika Crne Gore prema optuženom se izriče</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span>Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.</span>
</p>
<p>&nbsp;</p>
<p>
<span>Oduzima se od optuženog novac pribavljen krivičnim djelom u iznosu od 435,00 eura, dok se optuženi obavezuje da plati novčani iznos od 95,00 eura, u korist Budžeta Crne Gore, koji iznos odgovara preostalom dijelu pribavljene imovinske koristi, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>
<span>Obavezuje se optuženi da plati po osnovu troškova krivičnog postupka iznos od 123,50 eura, u roku od 15 dana po pravosnažnosti presude, pod prijetnjom izvršenja, kao i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom </span><span>Osnovnog državnog tužilaštva Podgorica </span><span>Kt. br. 1096/17 od 17.11.2017. godine optuženom R. V. stavljeno je na teret da je izvršio krivično djelo razbojništvo iz čl. 242 st. 1 Krivičnog zakonika Crne Gore.</span>
</p>
<p>
<span>Nakon podizanja optužnice, državna tužiteljka, optuženi i njegov branilac su zaključili sporazum o priznanju krivice dana 20.12.2017. godine. </span>
</p>
<p>
<span>Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta. </span>
</p>
<p>
<span>Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici optuženog, te da je optuženi R. V. u vrijeme, mjesto i na način opisan u izreci ove presude učinio krivično djelo razbojništvo iz čl. 242 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice. </span>
</p>
<p>
<span>Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi propisivanja i izricanja krivičnih sankcija, imajući pritom u vidu olakšavajuće okolnosti koje se nalaze na strani optuženog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da se radi o licu koje je toksikomanski zavisnik, njegov odnos prema izvršenom krivičnom djelu i s tim u vezi njegovo priznanje i izraženo kajanje, kojim je doprinio bržem i efikasnijem okončanju krivičnog postupka, kao i stav oštećenih koji se nisu pridružili krivičnom gonjenju, dok je kao otežavajuća okolnost cijenjena njegova ranija osuđivanost za krivična djela navedena u izreci presude. </span>
</p>
<p>
<span>Shodno čl. 51 st. 1 Krivičnog zakonika Crne Gore optuženom je u izrečenu kaznu uračunato vrijeme provedeno u pritvoru, na način kako je to predstavljeno u izreci presude.</span>
</p>
<p>
<span>Shodno čl. 75 Krivičnog zakonika Crne Gore, sud je prema optuženom izrekao mjeru bezbjednosti oduzimanje predmeta, odnosno predmetnog noža, </span><span>s obzirom da se radi o predmetu koji je upotrijebljen u izvršenju krivičnog djela.</span>
</p>
<p>
<span>Sud je, shodno čl. 71 Krivičnog zakonika Crne Gore, optuženom izrekao mjeru bezbjednosti obavezno liječenje narkomana, a ovo imajući u vidu nalaz i mišljenje vještaka psihijatra dr Ž. G., iz kog proizilazi da je optuženi osoba koja se smatra toksikomanskim zavisnikom, prevashodno o heroinu, kao i da kod istog postoji opasnost od ponavljanja krivičnih djela ukoliko se ne bi liječio. Navedena mjera će se izvršiti u ustanovi za izvršenje kazne - Zavodu za izvršenje krivičnih sankcija u Pg, i trajaće dok postoji potreba za liječenjem, ali ne duže od tri godine.</span>
</p>
<p>
<span>Imajući u vidu da je članom 112 Krivičnog zakonika Crne Gore predviđeno da niko ne može zadržati imovinsku korist pribavljenu protivpravnim djelom koje je u zakonu određeno kao krivično djelo, i da će se takva korist oduzeti, to je sud shodno čl. 113 st. 1 Krivičnog zakonika Crne Gore odlučio da se od optuženog oduzme novac pribavljen krivičnim djelom u iznosu od 435,00 eura, te da se optuženi obaveže da plati novčani iznos od 95,00 eura, u korist Budžeta Crne Gore, koji iznos odgovara preostalom dijelu pribavljene imovinske koristi.</span>
</p>
<p>
<span>Optuženi je obavezan da plati troškove krivičnog postupka u iznosu od 123,50 eura.</span><span class="span1"> €. Iznos od  93,50 € odnosi se na ime troškova psihijatrijskog vještačenja, dok je sud optuženog obavezao da na ime paušala kao dijela troškova krivičnog postupka, plati iznos od 30,00 €, koji iznos je određen prema složenosti predmedeta, trajanju postupka i imovnom stanju optuženog. Optuženi je obavezan da plati i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span>Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.</span>
</p>
<p>
<span> </span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 22.12.2017. godine</span>
</p>
<p>&nbsp;</p>
<p>&nbsp;</p>
<p>
<span>   ZAPISNIČARKA                                                                               S U D I J A </span>
</p>
<p>
<span>    Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>    PRAVNA POUKA: Protiv  ove  presude  je  dozvoljena </span>
</p>
<p>
<span></span><span></span><span>        žalba  samo  ako  presuda  nije  u </span>
</p>
<p>
<span></span><span></span><span>        skladu sa zaključenim sporazumom.</span>
</p>
<p>&nbsp;</p>
<p style="text-align:center;">
<span>ZTO: Edina Kraja</span>
</p>
<p>&nbsp;</p>
</div>
</div>


</body>
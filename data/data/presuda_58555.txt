<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-align:justify;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:R;font-size:13pt;}
.p7{margin-left:0.25in;text-align:start;hyphenate:auto;font-family:R;font-size:13pt;}
.p8{text-indent:0.5in;text-align:center;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:R;font-size:12pt;}
.s1{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 66/10</span>
</p>
<p class="p2"></p>
<p class="p2">
<span>         U IME NARODA</span>
</p>
<p class="p3"></p>
<p class="p3">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljene M.B.iz Bara, zbog krivičnog djela - nesavjestan rad u službi iz čl. 417 st. 1 Krivičnog zakonika, po optužnom predlogu Osnovnog državnog tužioca u Baru Kt.br. 665/09 od 19.02.2010. godine, nakon održanog glavnog i javnog pretresa dana 21.04.2010 u prisustvu zastupnika optužbe Danijela Božović, okrivljene M.B. i njenog branioca adv. V. M. iz Bara, dana 22.04.2010.godine  donio je i javno objavio,</span>
</p>
<p class="p4"></p>
<p class="p5">
<span>                                              P R E S U D U	</span>
</p>
<p class="p3"></p>
<p class="p3">
<span>Okrivljena M.B., od oca M. i majke M. rodjene M., rodjena.....godine u Baru, gdje je i talno nastanjena, ul. J. T. br.....diplomirani pravnik, udata, majka dvoje djece, pismena, neosuđivana. </span>
</p>
<p class="p3"></p>
<p class="p6">
<span>Na osnovu čl. 363 tač. 3 ZKP-a. </span>
</p>
<p class="p6"></p>
<p class="p2">
<span>OSLOBADJA SE OD OPTUŽBE</span>
</p>
<p class="p2"></p>
<p class="p6">
<span>Da je :</span>
</p>
<p class="p6"></p>
<p class="p3">
<span>U vremenu izmedju 06.novembra 2006 i 28.januara 2008.godine u Baru, u svojstvu službenog lica - samostalnog savjetnika II na radu u Upravi za nekretnine -Područnoj jedinici Bar, očigledno nesavjesno postupala u vršenju službe, na način što u navedenom periodu nije postupala po zahtjevu oštećene B.R. za promjenu vlasništva nad kat. parcelom br. ..... površine 275m2, upisanom u LN ..... KO M., podnesenom dana 06.11.2006.godine uz ovjereni kupoprodajni ugovor Ov br......, na osnovu kojeg je od P.S. iz Sutomora kupila navedenu nekretninu čija je vrijednost 8.250 eura, a potom 28.01.2008.godine donijela rješenje br. ..... kojim se odbija kao neosnovan zahtjev oštećene od 06.11.2006.godine, iako je bila dužna i mogla biti svjesna da usled toga može nastupiti teža povreda svojinskih prava oštećene, koja povreda je i nastupila, jer se dana 10.06.2007.godine P.S., koja je Upravi za nekretnine isti zahtjev podnijela nakon oštećene B.R. kod Uprave za nekretnine PJ Bar upisala kao njen vlasnik,</span>
</p>
<p class="p3"></p>
<p class="p3">
<span>	- čime bi izvršila krivično djelo – nesavjestan rad u službi iz čl. 417 st. 1 Krivičnog zakonika.</span>
</p>
<p class="p6">
<span>- jer jer nije dokazano da je učinila djelo za koje je optužena</span>
</p>
<p class="p7"></p>
<p class="p6">
<span>Troškovi postupka padaju na budžetskih sredstava suda. </span>
</p>
<p class="p3"></p>
<p class="p3"></p>
<p class="p8">
<span>O b r a z l o ž e n j e</span>
</p>
<p class="p4"></p>
<p class="p4"></p>
<p class="p4">
<span>Optužnim predlogom Osnovnog državnog tužioca u Baru Kt.br. 665/09 od 19.02.2010. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Optužena je u svojoj odbrani u prethodnom postupku u bitnom navela da je kao radnik Uprave za nekretnine PJ Bar dobila na obradu predmet dana 21.11.2006.godine za upis prava svojine po zahtjevu B.R. iz Sutomora. Imenovana je zahtjev predala 06.11.2009.godine, a njoj je dat u rad 21.novembra 2006.godine. Istina je da zahtjev nije riješila u roku, ali ne iz namjere da  B.R. nanese bilo kakvu štetu ili sebi pribavi bilo kakvu korist. U periodu od 01 januara do 21 novembra 2006.godine bila zadužena sa 1707 predmeta, pa zbog obimnosti posla kojim se bavi nije bila u mogućnosti ispoštovati zakonski rok za rješavanje. Provjerom u katastru nepokretnosti može se lako utvrditi da je prosto nemoguće završiti predmet u roku, zato što on podrazumijeva preduzimanje nekih drugih prethodnih radnji do konačnog odlučivanja po zahtjevu. U vrijeme kada je odlučivala po zahtjevu, nije znala, niti je mogla znati da postoji zahtjev i drugih lica za uknjižbu te iste nepokretnosti, koja je, naravno, bez njenog saznanja dva puta prodata. U Upravi za nekretnine PJ Bar ne može se voditi evidencija kada je, ko i u koje vrijeme zadužen za odredjene zahtjeve, pa tako ni ona nije znala da je neko drugi, po nekom novom osnovu, tražio upis prava svojine na istoj nepokretnosti. Kada je saznala da je P.S. uknjižena na istoj nepokretnosti po osnovu Ugovora koji je zaključila sa istim prodavcem P.S., i kada je dobila list nepokretnosti na ime P.S., odbila je zahtjev za uknjižbu B.R. jer nije bilo osnova za njenu uknjižbu. Na njeno rješenje R.B. se nije nikada žalila već je podnosila samo nove zahtjeve i dva puta je bila odbijena po istom osnovu. Konačno kada se dogovorila sa prodavcem da se izvrši raskid ugovora koji je on zaključio sa trećim licem stekla je pravo na uknjižbu. Na glavnom pretresu je </span><span class="s1">ponovila da je u tom vremenskom intervalu bila zadužena sa preko 1.700 predmeta, od kojih mnogi predmeti predstavljaju složene imovinskopravne poslove i najsloženije poslove iz zemljišno knjižnog prava. Broj predmeta se odnosi na vremenski interval od 06.11 do 21.11.2006.g tako da je do kraja godine bila zadužena sa ukupno 2.000 predmeta. Nije znala niti je mogla znati da je ista nepokretnost dva puta prodata i da je P.S. predala zahtjev za uknjižbu iste nepokretnosti već u aprilu 2007.g a ovo iz sledećih razloga: Obim predmeta je nemoguće pratiti bez odgovarajuće tehničke podrške na čijem se uvodjenju tek sada radi, a koja nije postojala u vrijeme podnošenja zahtjeva. Kao jedan od razloga nedonošenja rješenje u roku je i činjenicu da su u tom vremenskom periodu imali samo jednog daktilografa  i da nisu bili zaduženi sa računarima. U tom vremenskom intervalu je vrlo često koristila bolovanje i godišnji odmor, a iz razloga što je njena  majka od 2003. g težak bolesnik, tako da joj je bila potrebna njega od članova porodice, pa su se, što i danas rade, smjenjivali u porodici i ukazivali joj njegu i pomoć. Suština je u tome da nije znala niti je mogla znati da je P.S.a kupila istu nepokretnost i da je predala zahtjev 4 mjeseca nakon podnošenja zahtjeva B.R.. Naime, to je saznala onog trenutka kada je počela da obradjuje predmet i kada je dobila list nepokretnosti na kome je već P.S. bila upisana. O</span><span>na nije jedina u katastru koja ne može u roku da završi predmete zbog njihove složenosti, a vezano za ovaj vremenski interval o kojem je naprijed govorila, i iz tehničkih razloga. Redom uzimaju samo predmete koji su hitne prirode, a to su hipoteke, fiducije, zabilježbe izvršenja rješenja, zabilježbe privremenih mjera, zabilježbe sporova, zabilježbe početka namirenja duga prodajom nepokretnosti i slično. Ovaj konkretan predmet nije bio prioritetan. Dalje je navela da joj nije poznato da je B.R. podnijela žalbu zbog ćutanja administracije jer takav njen zahtjev odnosno žalbu nije imala u spisima predmeta. Da su u tom periodu imali tehničkih mogućnosti kao što se sada uvodi ona bi onda i zahtjev P.S. dobila u rad i kroz provjeru baze podataka ocijenila primjenom pravila "prior tempore potior iure"  odlučila po zahtjevu B.R., s obzirom da je ona prva predala zahtjev za uknjižbu. Kada je donijela negativno rješenje za B.R., odnosno da se odbija uknjižba, B.R. nije podnosila žalbu na ta rješenja već je samo iznova i iznova podnosila nove zahtjeve. Tako da su i tri druga pravnika opet bila zadužena sa tim njenim zahtjevima i oni su donosili rješenja da se odbija upis. B.R. je danas uknjižena i nije trpila nikakvu štetu. Naime, P.S. je raskinula Ugovor sa P.S. vezano za tu spornu nepokretnost i onda se postupilo po zahtjevu za uknjižbu B.R.. Uprava za nekretnine - katastar nije mogla sama po službenoj dužnosti da stavi van snage upis P.S. i da upiše B.R., već samo po žalbi ili zahtjevu stranke.</span>
</p>
<p class="p3"></p>
<p class="p4">
<span>U dokaznom postupku sud je proveo sledeće dokaze: pročitani su iskazi oštećene B.R. </span><span class="s1">svjedoka P.S. iz prethodnog postupka, pročitan je izvještaj Uprave za nekretnine - PJ u Baru br....... od 18.01.2010.godine, ovjerena kopija kupoprodajnog ugovora sačinjenog izmedju P.S. i B.R. Ov br. .... od 06.11.2006.godine, kopija zahtjeva B.R. br.....za promjenu vlasništva nad kat. parcelom ..... podnesenog Upravi za nekretnine - PJ Bar 06.11.2006.godine, kopija ugovora o kupoprodaji nepokretnosti zaključenog izmednju P.S. i P.S. od 10.04.2007.godine, izvršen je uvid u kopiju zahtjeva P.S. br....za promjenu vlasništva nad kat. parcelom ..... podnesenog Upravi za nekretnine - PJ Bar 12.04.2007.godine, pročitano je </span><span>rješenje  Uprave za nekretnine - PJ Bar br..... od 28.01.2008.godine, nalaz i mišljenje vještaka geodetske struke Đu. D. od 27.01.2010.godine, izvod iz Pravilnika o unutrašnjoj organizaciji i sistematizaciji Uprave za nekretnine za Podgručnu jedinicu Bar br...... od 30.01.2007.godine, izvještaj Uprave policije - PJ Bar br. .... sa podacima iz KE za okrivljenu M.B. od 13.01.2010.godne, izvršen je </span><span class="s1">uvid u prepis lista nepokretnosti KO... KO  M. i pročitan je dopis načelnika Uprave za nekretnine PJ Bar br.  ..... od 29.01.2010.godine </span>
</p>
<p class="p3">
<span class="s1"> </span>
</p>
<p class="p4">
<span>Oštećena B.R. je u svom iskazu datom u prethodnom postupku u bitnom navela da je u toku 2006.godine Upravi za nekretnine u Baru predala Ugovor o kupovini predmetne nepokretnosti koji je zaključila sa P.S. i očekivala je da će biti obaviještena o tome da li se može uknjižiti kao vlasnik ili ne. Medjutim, u roku od godinu dana ona nikakvo obavještenje od Uprave za nekretnine nije dobijala. Krajem 2006.godine ponovo je otišla u Upravu za nekretnine kako bi se interesovala da li je ova nepokretnost upisana na njeno ime. Medjutim, u Upravi za nekretnine je obaviještena od službenog lica da je na tu nepokretnost upisana kao vlasnik P.S., što je za nju bilo nevjerovatno. Nakon toga je pozvala P.S. kako bi vidjela kako je došlo do upisa P.S. kao vlasnika njene parcele. P.S.joj je saopštio da je prodao neke parcele P. S., ali da ova parcela nije sastavni dio kupoprodajnog ugovora sa P.S.. Ona je ponovo otišla u Upravu za  nekretnine i u roku od sedam dana je dobila obavještenje od Uprave za nekretnine da ne može da se upiše kao vlasnik, jer je kao vlasnik te nepokretnosti upisana P.S. Tražila je prijem kod načelnika Uprave za nekretnine i pokazala mu dokumentaciju, a on je u kompjuteru našao da je ona Ugovor uredno predala Upravi za nekretnine kao i jedan dopis koji je M. B. njoj navodno poslala, ali koji dopis ona nikada nije primila, u kom dopisu je navedeno da je ova nepokretnost prodata P.S., te da ona obavijesti Upravu za nekretnine da li je prodala P. S. P.S. je sa P.S.omsedam mjeseci poslije nje zaključila Ugovor, pa joj nije jasno kako je S. mogla da se upiše kao vlasnik prije nje. Načelnik D. K. je tražio od M.B. da ispravi ovu nepravilnost, jer je ona imala valjanu dokumentaciju, ali je B. M. odbila, jer je rekla da je to nemoguće uraditi. Dalje je navela da ju je načelnik K. savjetovao da pokrene tužbu što je i učinila. Kada je došla na prvo ročište u Osnovnom sudu u Baru P.S. i P.S. su postigli poravnanje, tako da je njoj vraćena nepokretnost i ona je sada upisana kao vlasnik predmetne nepokretnosti. Kao oštečena ne pridružuje se krivičnom gonjenju protiv optužene M.B.i ne postavlja imovinskopravni zahtjev jer je povratila nepokretnost. </span>
</p>
<p class="p4"></p>
<p class="p4">
<span>Svjedok </span><span class="s1">P.S. je u svom iskazu datom u prethodnom postupku u bitnom navela da se ne sjeća tačnog datuma, ali misli da je kupila nepokretnost od prodavca P.S. kupila 2007.godine. Izvršili su provjeru u listu nepokretnosti i ta se parcela vodila na P.S. Nakon zaključenja, Ugovor je odmah predala u katastar na uknjižbu i to na arhivu i uopšte joj nije bilo poznato ko je bio obradjivač ovog predmeta. Sa M.B. uopšte nije stupala u kontakt u vezi sa ovim predmetom. Poslije odredjenog vremena se pojavila kao kupac ove nepokretnosti B.R. i ispostavilo se da je P.S. dva puta prodao istu parcelu. B.R. je kontaktirala njenog supruga G. nakon čega su se oni sastali i P.S. je raskinuo ovaj Ugovor koji je zaključio sa njom, pa je ova parcela vraćena B.R. dok je ona od P.S.dobila drugu parcelu istih dimenzija, tako da se sve završilo na ovome i ona nije pretrpila nikakvu štetu. </span>
</p>
<p class="p4">
<span class="s1"> </span>
</p>
<p class="p4">
<span class="s1">U izvještaju Uprave za nekretnine - PJ u Baru br.... od 18.01.2010.godine vezano za spornu kat. parcelu je navedeno da je B.R. dana 06.11.2006. godine podnijela zahtjev za upis prava svojine po osnovu Ugovora o kupoprodaji Ov br.... od 06.11.2006. godine, a zahtjev za uknjižbu je dodijeljen u rad M.B. dana 21.11.2006. godine. Ovaj organ je dana 28.01.2008. godine donio rješenje o odbijanju zahtjeva kao neosnovanog. Dana 12.04.2007. godine P.S. iz Sutomora dostavila je tom organu zahtjev za upis prava svojine po osnovu ugovora o kupoprodaji Ov br. ..... od 10.04.2007.godine, a vezano za istu kat. parcelu br. ..... u površini od 275 m2 koja je bila i predmet kupoprodajnog ugovora između B.R. i P.S.. Nakon toga je Uprava za nekretnine Bar donijela rješenje po upisu prava svojine na ime P.S. br..... od 10.06.2007.godine. Dalje je navedeno da B.R. nije izjavila žalbu na rješenje koje je obradila M.B. a kojim je odbijen njen zahtjev. Dana 23.04.2008.godine, B.R. je podnijela novi zahtjev, a opet vezano za Ugovor o kupoprodaji čiji je predmet sporna nepokretnost, pa je i taj njen zahtjev odbijen rješenjem Uprave za nekretnine od 27.05.2008.godine, kao neosnovan. Dana 27.08.2009.godine B.R.a ponovo podnosi novi zahtjev sa istim kupoprodajnim ugovorom i aneksom Ugovora za upis prava svojine na istoj nepokretnosti, a Uprava za nekretnine dana 26.10.2009.godine ponovo odbija zahtjev B.R. kao neosnovan. Na ovo rješenje B.R. je izjavila žalbu dana 09.11.2009.godine, pa je rješenjem Uprave za nekretnine od 03.12.2009.godine usvojena žalba B.R. i dozvoljena promjena upisa na spornoj kat. parceli, nakon čega je i izvršena promjena u kat. operatu i B.R upisana u dijelu 1/1 kao vlasnik sporne kat. parcele br. ...... </span>
</p>
<p class="p4"></p>
<p class="p4">
<span class="s1">Iz kupoprodajnog ugovora sačinjenog izmedju P.S. i B.R. Ov br. ... od 06.11.2006.godine, utvrđuje se da je B.R kupila od prodavca P.S.a nepokretnosti upisane u list nepokretnosti ..... KO Mišići, kat parcelu br. .....,šuma, površine 275m2, za kupoprodajnu cijenu u iznosu od 2.000,00 eura. Ugovor je ovjeren pred Osnovnim sudom u Baru dana 06.11.2006.godine.</span>
</p>
<p class="p4"></p>
<p class="p4">
<span class="s1">Iz kopije zahtjeva B.R. br.......za promjenu vlasništva nad kat. parcelom ....., podnesenog Upravi za nekretnine - PJ Bar 06.11.2006.godine, utvrđuje se da je B.R. ovaj zahtjev predala Upravi za nekretnine Bar 06.11.2006.godine. </span>
</p>
<p class="p4"></p>
<p class="p4">
<span class="s1">Iz ugovora o kupoprodaji nepokretnosti zaključenog izmednju P.S., kao prodavca  i P.S., kao kupca od 10.04.2007.godine utvrđuje se da je predmet ovog kupoprodajnog ugovora, izmedju ostalog, i kat. parcela br. ..... u površini od 275 m2 koje su upisane u listu nepokretnosti br. ..... KO M. Ugovor je ovjeren pred Osnovnim sudom u Baru dana 10.04.2007.godine. </span>
</p>
<p class="p4">
<span class="s1"> </span>
</p>
<p class="p4">
<span class="s1">Uvidom u  kopiju zahtjeva P.S.e br. 954-1973/07 za promjenu vlasništva nad kat. parcelom ..... utvrdjuje se da je isti podnijet Upravi za nekretnine - PJ Bar  dana 12.04.2007.godine</span>
</p>
<p class="p4"></p>
<p class="p4">
<span class="s1">Iz </span><span>rješenja Uprave za nekretnine - PJ Bar br. .... - 06 od 28.01.2008.godine utvrdjuje se da je ovim rješenjem odbijen kao neosnovan zahtjev B.R. za upis prava svojine na kat parceli br. ..... površine 275m2, jer je uvidom kroz kat. operat utvrdjeno da se ova kat. parcela vodi na ime P.S. u dijelu 1/1 a ne na ime P.S.</span>
</p>
<p class="p4"></p>
<p class="p4">
<span>U nalazu i mišljenju vještaka geodetske struke Đ. D. od 27.01.2010.godine je navedeno da se sporna nepokretnost nalazi u L. P., u dosta nagnutom terenu i nepovoljno za bilo kakvu urbanizaciju. Period 06.11.2006.gdoine jer period prije početka eskalacije kupovine ljudi iz inostranstva na ovom području, te je zajedno sa vještacima sa liste vještaka ovlašćenih od strane Poreske uprave Bar došao do jedinstvene cijene od 30 eura po jednom metru kvadratnom. Vještak je dao vrijednost nekretnine u tom periodu od 8.250 eura. Do ove cijene došao je imajući u vidu da je u tom području došlo do više kupoprodaja a posebno dio koji neposredno gravitira a koji se odnosi na nepokretnosti P.D. »M«D.O.O. </span>
</p>
<p class="p4"></p>
<p class="p4">
<span>Iz izvoda iz Pravilnika o unutrašnjoj organizaciji i sistematizaciji Uprave za nekretnine za Podgručnu jedinicu Bar br..... od 30.01.2007.godine utvrđuje se da je za radno mjesto samostalni savjetnik II, na kojem je bila raspoređena M.B. potrebna visoka stručna sprema - pravni fakultet, a da samostalni savjetnik II obavlja složene imovinskopravne poslove i najsloženije poslove iz oblasti zemljišno knjižnog prava, izlaganje podataka, premjera i katastarskog klasiranja zemljišta, donosi rješenja, zaključke i drugo, kojim se obezbjedjuju i izvršavaju prava i obaveze građana i pravnih lica. </span>
</p>
<p class="p4"></p>
<p class="p4">
<span>Iz izvještaja Uprave policije - PJ Bar br..... sa podacima iz KE za okrivljenu M.B. od 13.01.2010.godine utvrdjeno je da imenovana do sada nije osuđivana. </span>
</p>
<p class="p4"></p>
<p class="p4">
<span class="s1">Uvidom u prepis lista nepokretnosti KO .... KO  ... od 20.01.2010.godine utvrđuje se da je kat. parcela br. ..... u površini od 275 m2, upisana na ime B.R. u dijelu 1/1. </span>
</p>
<p class="p4"></p>
<p class="p4">
<span class="s1">Iz dopisa br......od 29.01.2010.godine načelnika Uprave za nekretnine PJ Bar K. D.utvrđuje se da je na dan  28.11.2006.godine M.B. bila zadužena sa 1.707 predmeta. </span>
</p>
<p class="p3">
<span class="s1"> </span>
</p>
<p class="p3">
<span class="s1">Ocjenom izvedenih dokaza nije dokazano da je optužena izvršila krivično djelo koje joj je optužnom stavljeno na teret. </span>
</p>
<p class="p3"></p>
<p class="p4">
<span class="s1">Na glavnom pretresu, iz svih provedenih dokaza, nesporno je utvrđeno da je M.B.zaposlena u Upravi za nekretnine PJ Bar na mjestu samostalnog savjetnika II, te da je shodno Pravilniku o sistematizaciji radnih mjesta obavljala</span><span> složene imovinskopravne poslove i najsloženije poslove iz oblasti zemljišno knjižnog prava, izlaganje podataka, premjera i katastarskog klasiranja zemljišta, donosi rješenja, zaključke i drugo, kojim se obezbjedjuju i izvršavaju prava i obaveze građana i pravnih lica. Takođe je nesporno tokom postupka utvrdjeno da je oštećena B.R., kao kupac, dana 06.11.2006.godine zaključila kupoprodajni ugovor sa P.S., kao prodavcem, čiji je predmet bila kupoprodaja kat. parcele br. ..... površine 275m2, te da je istog dana predala zahtjev Upravi za nekretnnine za upis prava svojine na predmetnoj nepokretnosti. Istu ovu nepokretnost prodavac P.S. je Ugovorom od 10.04.2007.godine prodao kupcu P.S., a P.S. je zahtjev za promjenu upisa predala Upravi za nekretnine dana 12.04.2007.godine. Nesporno je da je po zahtjevu P.S. dana 10.06.2007.godine Uprava za nekretnine donijela rješenje kojim je dozvolila upis prava na spornoj nepokretnosti u dijelu 1/1. Ovo rješenje je obradila U. M. Dana 28.01.2008.godine okrivljena M.B. donosi rješenje kojim odbija kao neosnovan zahtjev B.R. za upis prava svojine na navedenoj nepokretnosti, a iz razloga jer nepokretnost u tom trenutku više nije bila upisana kao svojina P.S., prodavca iz Ugovora od 06.11.2006.godine, već na P.S.. Takodje je tokom postupka nesporno utvrdjeno da se rješenjem Uprave za nekretnine PJ Bar od 03.12.2009.godine je izvršena promjena u kat. operatu i B.R. upisana kao vlasnik na predmetnoj nepokretnosti u dijelu 1/1.   </span>
</p>
<p class="p3"></p>
<p class="p3">
<span class="s1">Krivično djelo nesavjestan rad u službi iz čl. 417 st.1 KZ, čini službeno lice koje kršenjem Zakona ili drugih propisa ili opštih akata, propuštanjem dužnosti nadzora ili na drugi način očigledno nesavjesno postupa u vršenju službe, iako je bilo svjesno ili je bilo dužno i moralo biti svjesno da usled toga može nastupiti teža povreda prava drugog ili imovinska šteta, pa takva povreda, odnosno šteta u iznosu koji prelazi 3.000 eura i nastupi. </span>
</p>
<p class="p3"></p>
<p class="p3">
<span class="s1">Optužnim predlogom okrivljenoj je stavljeno na teret da je očigledno nesavjesno postupala u vršenju svoje službe, na način što u periodu od 06.11.2006.godine do 28.01.2008.g nije postupila po zahtjevu B.R. za promjenu vlasništva nad kat. parcelom br. ....., površine 275m2, čija je vriijednost 8.250 eura, te da je dana 28.01.2008.godine donijela rješenje kojim se odbija kao neosnovan zahtjev oštećene od 06.11.2006.godine, pa je nastupila teža povreda svojinskih prava oštećene, jer se dana 10.06.2007.godine P.S.aupisala kao vlasnik sporne nepokretnosti, iako je zahtjev za upis podnijela Upravi za nekretnine nakon oštećene B.R.</span>
</p>
<p class="p3">
<span class="s1">Nesporno je da u gore naznačenom periodu okrivljena nije postupila po zahtjevu B.R., a da se P.S. uknjižila dana 10.06.2007.godine kao vlasnik sporne nepokretnosti, iako je kasnije podnijela zahtjev za uknjižbu. </span>
</p>
<p class="p3">
<span class="s1">Radnja izvršenja krivičnog djela je očigledno nesavjesno postupanje u vršenju službe. To znači da svako nesavjesno postupanje u vršenju službe ne znači ovo krivično djelo, već su to one radnje koje se mogu smatrati očiglednim. Očigledno nesavjesno postupanje je ono postupanje koje po svom intezitetu ili na drugi način prevazilazi običnu neurednost, pa za postojanje ovog krivičnog djela nije dovoljno da je službeno lice, uopšte, nesavjesno postupalo u vršenju svoje službene dužnosti, već se traži  jači intezitet takvog postupanja. </span>
</p>
<p class="p3"></p>
<p class="p3">
<span class="s1">Iz dopisa načelnika Uprave za nekretnine od 29.01.2010.godine nesporno se utvrdjuje da je na dan 28.11.2006.godine okrivljena bila zadužena sa 1.707 predmeta u radu, te da je, a što proizalazi i iz akta o sistematizaciji, M.B. obavljala složene imovinskopravne poslove i najsloženije poslove iz zemljišno knjižnog prava. Okrivljena je u svojoj odbrani do detalja objasnila koji predmeti su imali prioritet u radu, te da konkretan predmet, odnosno zahtjev za uknjižbu B.R., po svojoj prirodi nije predstavljao prioritet. Nesporno je da okrivljena u dužem vremenskom periodu nije postupala po zahtjevu oštećene, što bi se moglo tumačiti kao nesavjesan rad u službi. Medjutim, imajući u vidu objektivnu okolnost - broj predmeta kojim je bila zadužena, a koje je u trenutku kada je primila ovaj predmet u rad iznosio 1707 predmeta, te u sklopu svih drugih okolnosti koji su pratili rad u Upravi za nekretnine, a koje je okrivljena u svojoj odbrani detaljno obrazložila, po mišljenju suda ne može se smatrati da je okrivljena "očigledno nesavjesno postupala", jer je objektivno jako teško toliki broj predmeta završiti i u svima njima postupati u primjerenom roku.  </span>
</p>
<p class="p3"></p>
<p class="p3">
<span class="s1">Nadalje, da bi postojalo krivično djelo nesavjestan rad u službi potrebno je da usled nesavjesnog rada službenog lica dođe i do teže povrede prava drugog. Nesporno je da se P.S. upisala kao vlasnik dana 10.06.2007.godine, ali je takodje nesporno i da se u konačnom B.R. upisala kao vlasnik na predmetnoj nepokretnosti. Sud smatra da, u konačnom, nije došlo do teže povrede njenih svojinskih prava, s obzirom da je B.R. ostvarila svoje pravo na uknjižbu na predmetnoj nepokretnosti i postala njen vlasnik. </span>
</p>
<p class="p3"></p>
<p class="p3">
<span class="s1">Kako nije dokazano da je okrivljena očigledno nesavjesno postupala niti da je nastupila teža povreda svojinskih prava oštećene, to je sud okrivljenu i oslobodio za krivično djelo – nesavjestan rad u službi iz čl. 417 st. 1 KZ. </span>
</p>
<p class="p3"></p>
<p class="p3">
<span class="s1">Odluka o troškovima krivičnog postupka zasniva se na odredbi čl. 203 st. 1 ZKP-a, zbog čega je I odlučeno da troškovi krivičnog postupka padaju na teret budžetskih sredstav suda. </span>
</p>
<p class="p3"></p>
<p class="p3">
<span class="s1">Sa izloženog  odlučeno je kao u izreci presude. </span>
</p>
<p class="p2"></p>
<p class="p2">
<span class="s1">OSNOVNI SUD U BARU</span>
</p>
<p class="p2">
<span class="s1">Dana 22.04.2010.godine.</span>
</p>
<p class="p6"></p>
<p class="p6">
<span class="s1">   ZAPISNIČAR,                                                                                SUDIJA </span>
</p>
<p class="p6">
<span class="s1">   Ana Stanišić                                                                          Aleksandra Leković </span>
</p>
<p class="p6"></p>
<p class="p6"></p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u  Podgorici u roku od 8  dana od dana prijema pismenog otpravka, putem ovog suda. </span>
</p>
<p class="p3"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.49930555in 1.0833334in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br. 449/10</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao prvostepeni krivični sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, u krivičnom predmetu protiv okrivljenih F.L.a, F.Z.a i Ć.A.a, svi iz Bijelog Polja, zbog krivičnog djela, kao saizvršioci, laka tjelesna povreda iz čl. 152 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 78/10 od 09. 07. 2010. godine, nakon održanog usmenog, glavnog i javnog pretresa, u prisustvu: savjetnika u ODT-u u Bijelom Polju Smolović Slavenka, oštećenog H.Š.a, okrivljenih F.L.a i Ć.A.a, a u odsustvu okrivljenog F.Z.a, dana 28. 04. 2011. godine, donio je i javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>P R E S U D U</span>
</p>
<p class="p2"></p>
<p class="p3"></p>
<p class="p3">
<span>	Okrivljeni F.L., od oca R., majke H., rođene K., rođen ....godine, u Bijelom Polju, sa prebivalištem u mjestu R., opština Bijelo Polje, Crnogorac, oženjen, otac troje djece, pismen, srednjeg imovnog stanja, neosuđivan,</span>
</p>
<p class="p3"></p>
<p class="p3">
<span>	Okrivljeni F.Z., od oca R., majke H., rođene K., rođen .... godine, u B.Polju, sa prebivalištem u mjestu R., opština Bijelo Polje, Crnogorac, oženjen, otac jednog djeteta, pismen, srednjeg imovnog stanja, neosuđivan, </span>
</p>
<p class="p3">
<span> </span>
</p>
<p class="p3"></p>
<p class="p5">
<span>K R I V I     S U</span>
</p>
<p class="p2"></p>
<p class="p2">
<span>	</span>
</p>
<p class="p6">
<span>-Što su:</span>
</p>
<p class="p3">
<span>	-1.dana 06. 11. 2009. godine, u ul. Živka Žižića u Bijelom Polju, lako tjelesno povrijedili oštećenog H.Š.a, na način što ga je okrivljeni F.L. nogom obuvenom u cipelu, udario u desnu potkoljenicu, od kojeg udarca je oštećeni pao na asfalt,a zatim su oba okrivljena nastavili da ga udaraju nogama obuvenim u cipele po tijelu, a koja sredstva su podobna da tijelo teško povrijede ili zdravlje teško naruše, kojom prilikom su mu nanijeli povrede u vidu krvnog podliva u predjelu desne potkoljenice; dvije oguljotine kože u predjelu lijevog koljena i krvnog podliva u predjelu lijeve potkoljenice,  </span>
</p>
<p class="p3">
<span> </span>
</p>
<p class="p3">
<span>	-čime su, kao saizvršioci,  izvršili krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p6"></p>
<p class="p6">
<span> -pa ih sud,  primjenom navedenog zakonskog propisa te čl. 2, 4, 5, 13, 15, 32, 39 i 42 Krivičnog zakonika (Kz-a), te čl. 199, 202, 212 i  364 Zakonika o krivičnom postupku    (Zkp-a), </span>
</p>
<p class="p6">
<span>   </span>
</p>
<p class="p7">
<span>O S U Đ U J E</span>
</p>
<p class="p6"></p>
<p class="p8">
<span>Okrivljenog F.Z.A  na novčanu kaznu  u iznosu od 1.200,00 €  (hiljadu i dvesta eura), koju je dužan platiti u roku od tri mjeseca, od dana pravosnažnosti presude na račun Depozita novčanih kazni, troškova postupka i paušala CG, broj:     832-151-35,  s tim što je dokaz o uplati iste dužan dostaviti krivičnoj pisarnici ovog suda.</span>
</p>
<p class="p6"></p>
<p class="p6">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđena plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđena isplati ostatak novčane kazne, izvršenje kazne zatvora će se obustaviti.  </span>
</p>
<p class="p8"></p>
<p class="p8">
<span>-a okrivljenom F.L.U, na osnovu čl. 52, 53 i 54 Kz-a,   i z r i č e</span>
</p>
<p class="p8"></p>
<p class="p5">
<span>USLOVNU OSUDU</span>
</p>
<p class="p2"></p>
<p class="p3"></p>
<p class="p3">
<span>           Kojom mu utvrđuje kaznu zatvora od 60 (šezdeset) dana,  i istovremeno određuje da se ista neće izvršiti ako okrivljeni u roku od  1 (jedne)  godine ne učini novo krivično djelo.</span>
</p>
<p class="p3"></p>
<p class="p6">
<span>Okrivljeni se obavezuju da plate ovom sudu na ime paušala iznos od po 30,00 €, kao i na ime troškova krivičnog postupka, solidarno,  iznos od 44,00€,   koje  iznose će uplatiti na Depozit novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što su dokaz o uplati istih dužni dostaviti krivičnoj pisarnici ovog suda. </span>
</p>
<p class="p6"></p>
<p class="p6">
<span> Oštećeni H.Š.o, radi ostvarivanja imovinsko-pravnog zahtjeva, upućuje se na parnični postupak. </span>
</p>
<p class="p6"></p>
<p class="p3"></p>
<p class="p3">
<span>	</span><span class="s1">Naprotiv:</span>
</p>
<p class="p3"></p>
<p class="p9">
<span> 	Okrivljeni Ć.A., od oca S., majke Š., rođene L., rođen .... godine u Bijelom Polju, sa prebivalištem u mjestu rođenja, ul. T.a, Crnogorac,  oženjen, otac troje djece, završio SSS, srednjeg imovnog stanja, neosuđivan, </span>
</p>
<p class="p3"></p>
<p class="p10">
<span>-na osnovu čl. 363 st. 1 tač. 3 Zkp-a, </span>
</p>
<p class="p2"></p>
<p class="p9"></p>
<p class="p11">
<span>OSLOBAĐA SE OD OPTUŽBE</span>
</p>
<p class="p9"></p>
<p class="p9">
<span class="s2">	</span><span>-da je:</span>
</p>
<p class="p3">
<span>	-2.istog dana i na istom mjestu, kao pod stavom 1 dispozitiva ove presude, lako tjelesno povrijedio oštećenog H.Š.a, na način što ga je zajedno sa okrivljenim F.L.om i F.Z.om, nogama obuvenim u cipele udarao po tijelu, a koje sredstvo je podobno da tijelo teško povrijedi ili zdravlje teško naruši, kojom prilikom je oštećeni zadobio povrede u vidu krvnog podliva u predjelu desne potkoljenice; dvije oguljotine kože u predjelu lijevog koljena i krvnog podliva u predjelu lijeve potkoljenice,   </span>
</p>
<p class="p3"></p>
<p class="p3">
<span>	-čime bi izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p3"></p>
<p class="p3">
<span>	-jer nije dokazano da je izvršio krivično djelo koje mu je stavljeno na teret.</span>
</p>
<p class="p3"></p>
<p class="p2">
<span>	Oštgećeni H.Š.o, radi ostvarivanja imovinsko-pravnog zahtjeva, u odnosu na okrivljenog Ć.A.a, upućuje se na parnični postupak. </span>
</p>
<p class="p2"></p>
<p class="p2"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span>	Optužnim predlogom Osnovnog državnog tužilaštva u Bijelom Polju, Kt. br. 78/10 od 09. 07. 2010. godine,  optuženi  su F.L., F.Z. i Ć.A., svi iz Bijelog Polja, da su, kao saizvršioci, izvršili krivično djelo  laka tjelesna povreda iz čl. 152 st. 2 u vezi st. 1 Krivičnog zakonika, s tim što je zastupnik optužbe, prije davanja završne riječi, precizirao činjenični opis, a sud je shodno utvrđenom činjeničnom stanju promijenio činjenični opis na način sadržan u izreci presude.     </span>
</p>
<p class="p3"></p>
<p class="p6">
<span>Glavni pretres je održan i zaključen u prisustvu: savjetnika u ODT-u u Bijelom Polju Smolović Slavenka, oštećenog H.Š.a  i okrivljenih F.L.a i Ć.A.a, a u odsustvu, uredno obaviještenog, okrivljenog F.L.a, shodno čl. 453 Zkp-a </span>
</p>
<p class="p6"></p>
<p class="p3">
<span>	Zastupnik  optužbe, u završnoj riječi je izjavio da ostaje pri preciziranom optužnom predlogu i tražio od suda da okrivljene  oglasi krivim i osudi ih na kaznu po zakonu. </span>
</p>
<p class="p6"></p>
<p class="p6">
<span>Okrivljeni F.L. u svojoj odbrani u bitnom je naveo da je dana 06. 11. 2009. godine, obavljao redovne radne aktivnosti u mesari zv. "R.a", kada je, kako navodi, ušla radnica Ž.Ž.a i rekla mu: "Ubi K.Z.a". Naveo je da se, obzirom da je njegov brat Z. prije par mjeseci operisan, uplašio se za njegovo zdravlje, nakon čega je izjurio iz mesare u pravcu mjesta gdje se vrši istovar mesa. Navodi da je u blizini prodavnice H.Š.a zatekao svog brata Z.a i vozača Ć.A.a, a H.Š.o je ugledavši ga, nasrnuo na njega sa obje ruke, u kom trenutku je ovaj okrivljeni, kako navodi, ispružio svoje ruke, s tim što se ne sjeća da li je oštećenog odgurnuo, ali zna da se H. tada spotakao i pao na beton bokom. Navodi da nije prilazio oštećenom, niti ga je udarao nogama obuvenim u cipele koje je tom prilikom imao na nogama. Navodi i da je primijetio da je na lice mjesta stigao policajac koji je pokušao da smiri oštećenog H.a, jer je ovaj psovao, i zajedno sa njim pošao u poslovne prostorije oštećenog, dok je H. odlazeći govorio: "Sad ću da uzmem pištolj, baciću Vam bombu". </span>
</p>
<p class="p6"></p>
<p class="p6">
<span>U svojoj odbrani na glavnom pretresu okrivljeni L. navodi da se kritičnog dana nalazio u kafe-baru "L.a" sa drugom M.D.gdje su pili kafu. U jednom trenutku ušla je radnica M.M.a u kafe-bar i pozvala ovog okrivljenog rekavši mu da ima problema sa H.Š.om. Okrivljeni dalje navodi da je odmah izašao iz kafe-bara i uputio se u pravcu objekta u kome radi, prošao kroz taj objekat, izašao sa druge strane u kom trenutku mu se njegova koleginica Ž.Ž.a obratila riječima: "Ubi ti K.Z.a". Dalje navodi da je ugledao H.Š.a koji se u tom trenutku nalazio ispred svog objekta i zaputio se u pravcu ovog okrivljenog, a okrivljeni se uputio u pravcu oštećenog i u trenutku kada su se sreli okrivljeni navodi, da je odgurnuo rukama oštećenog, nakon čega se ovaj spotakao o neravnu podlogu i pao, a zatim je ustao i uputio se u pravcu svoje kuće prijeteći upotrebom pištolja i bombe i psujući ovog okrivljenog i ostale. Okrivljeni je još naveo da nakon što je oštećeni H. ušao u svoju kuću za njim je ušao i policajac P..  </span>
</p>
<p class="p6"></p>
<p class="p6">
<span>U završnoj riječi okrivljeni F.L. je izjavio da nije izvršio krivično djelo koje mu je stavljeno na teret i predložio je sudu da ga oslobodi od optužbe.</span>
</p>
<p class="p6"></p>
<p class="p6">
<span>Okrivljeni F.Z. u svojoj odbrani u bitnom je naveo da se, dana 06. 11. 2009. godine, vršio istovar robe u mesari firme "M.", koji istovar su vršili radnici ove firme. Naveo je da se on nalazio unutar objekta mesare i da je kroz prozor iste vidio policajca koji se raspravljao sa jednom ženom. Navodi da je tada izašao da vidi o čemu se radi u kom trenutku je stigao i oštećeni H.Š.o, koji je odmah, kako navodi ovaj okrivljeni, počeo da ih psuje i da im prijeti, u kom trenutku se vozač hladnjače Ć.A. nalazio na ulazu od hladnjače, a ovaj okrivljeni se nalazio tačno ispred oštećenog H.a. Okrivljeni dalje navodi da je oštećeni H., u prisustvu policajca, zamahnuo rukom da udari ovog okrivljenog, ali ga nije dohvatio, nakon čega oštećeni  ovog okrivljenog udara nogom u predjelu prepone. Okrivljeni navodi da se tada uplašio za svoje zdravlje obzirom da je ranije operisan, pa dalje navodi, da je u jednom trenutku ugledao svog brata L.a, koji prilazi oštećenom H.u, a H. nasrće i na njega, a L. "odbija" H.a od sebe. Navodi da se tada oštećeni H. sapleo na rupu u asfaltu i da je pao na beton, u kom trenutku je ovaj okrivljeni i Ć.A. bio udaljen od oštećenog oko 5 metara. Okrivljeni Z. je dalje naveo, da on i Ć.A. nijesu prilazili oštećenom, a takođe mu nije prilazio ni okrivljeni L., niti su udarali oštećenog nogama obuvenim u cipele. Naveo je još da je oštećeni odmah po padu i ustao i prijetio je da će ih pobiti i baciti im bombu, nakon čega je ušao u svoju kuću, a za njim je ušao policajac P..</span>
</p>
<p class="p6"></p>
<p class="p6">
<span>Završne riječi okrivljenog nije bilo, s obzirom da je glavni pretres zaključen u njegovom odsustvu. </span>
</p>
<p class="p6"></p>
<p class="p6">
<span>Okrivljeni Ć.A. u svojoj odbrani navodi da je zapošljen kao vozač u firmi "M." i da je dana 06. 11. 2009. godine dotjerao robu do mesare zv. "R.a" gdje su radnici istovarali robu. Navodi da nakon što je roba istovarena prišao je kamionu gdje je zatekao H.Š.a i policajca P.a, koji su pričali o problemima oko parkiranja. Na obraćanje policajca, okrivljeni navodi, da je kazao da je istovar robe završen i da će da ide. Nakon ovoga oštećeni H. je počeo da se ljuti, psujući ovog okrivljenog i druga lica. U ovom trenutku došao je F.Z. i pokušavao da smiri H.a u prisustvu policajca P.a i H.eve supruge. Dalje je naveo da je u jednom trenutku primijetio da je oštećeni H. nasrnuo na F.Z.a i nogom ga udario u predjelu prepone, a ovom okrivljenom je tada prišao policajac i kazao mu da uđe u automobil. Navodi da je u međuvremenu stigao F.L. i da nije vidio šta se desilo između njega i oštećenog H.a, s tim što je čuo da je neko zavriskao usled čega je policajac koji se nalazio pored ovog okrivljenog otrčao u tom pravcu. </span>
</p>
<p class="p6"></p>
<p class="p6">
<span>Na glavnom pretresu ponovio je odbranu datu u istražnom postupku i dodao da kritičnom prilikom oštećenog H.a nije ni prstom dotakao.</span>
</p>
<p class="p3"></p>
<p class="p3">
<span>	U završnoj riječi okrivljeni Ć.A. je izjavio da nije izvršio krivično djelo koje mu je stavljeno na teret, što, kako navodi, proizilazi i iz izvedenih dokaza i predložio je sudu da ga oslobodi od optužbe. </span>
</p>
<p class="p3"></p>
<p class="p3">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog H.Š.a; saslušao svjedoke S.E.a i P. Ž.a; pročitao medicinsku dokumentaciju na ime oštećenog, pročitao nalaz i mišljenje vještaka medicinske struke dr S.M.a i saslušao istog vještaka na glavnom pretresu; te izvršio uvide u izvode iz KE na ime okrivljenih. Sud nije izveo dokaz reprodukovanjem video-zapisa kritičnog događaja, obzirom da se ovaj dokaz nije mogao izvesti zbog tehničkih problema.</span>
</p>
<p class="p3"></p>
<p class="p3">
<span>	Cijeneći odbrane okrivljenih i dokaze pojedinačno i u međusobnoj vezi, shodno čl. 360 st. 2 Zkp-a, sud je utvrdio činjenično stanje i na osnovu istog zaključio da su okrivljeni F.L. i F.Z., izvršili, kao saizvršioci, krivično djelo stavljeno im na teret, za koje su krivi.  </span>
</p>
<p class="p3"></p>
<p class="p3">
<span>	Naime, iz iskaza svjedoka S.E.a, datog u istražnom postupku, proizilazi da se, dana 06. 11. 2009. godine, nalazio na svom radnom mjestu u prodavnici zv. "V.K.", koje je vlasnik oštećeni H.. Svjedok je naveo da je tog dana ispred magacina bilo parkirano više vozila zbog čega je oštećeni H. pozvao policiju. Došao je policajac P. i pokušao je da reguliše probleme oko parkiranja. Svjedok je naveo da je vidio kada je oštećeni H. u prisustvu policajca P.a razgovarao sa F.Z.om i vozačem kamiona firme "M.", a navodi i da je primijetio kada je u jednom trenutku iz mesare istrčao F.L. i nogom obuvenom u obuću udario oštećenog H.a u desnu potkoljenicu, od kog udarca je H. pao na beton, a zatim su oštećenom prišli F.Z. i vozač kamiona, čije ime ovaj svjedok nije znao, i dok se oštećeni nalazio na betonu počeli su ga udarati nogama po tijelu. Svjedok dalje navodi da je tada on, zajedno sa policajcem P.em prišao sa namjerom da pomognu oštećenom H.u, u kom trenutku su prestali da ga udaraju, a oštećeni H. je zatim ustao i utrčao u svoju kancelariju, a za njim i policajac P.. </span>
</p>
<p class="p3">
<span>	U svom iskazu na glavnom pretresu ovaj svjedok je ponovio iskaz dat u istražnom postupku, s tim što je sada precizno naveo da se nalazio ispred objekta prodavnice u kojoj je radio u trenutku kada su došli zajedno policajac P. i oštećeni H., kada su i razgovarali sa Ć.A.om vozačem kamiona. Dalje navodi da nakon nekog vremena na lice mjesta dolazi F.Z., kada dolazi do gužve i međusobnog psovanja između F.Z.a i H.a, a sve u prisustvu policajca P.a. Naveo je i da nije primijetio da je Ć.A. učestvovao u tom psovanju. Dalje pojašnjava, da su tada on i policajac P. odvukli oštećenog H.a u pravcu njegove prodavnice, dok radnici "M.a" odvlače F.Z.a u pravcu mesare. Navodi da nakon ovoga na lice mjesta dolazi F.L., koji se upućuje u pravcu H.Š.a, nakon čega, kako ovaj svjedok navodi, H. pada na leđa, s tim što ovaj svjedok nije mogao da se izjasni da li je H. pao kao posledica guranja, ili zadobijenog udarca pesnicom. Po padu H.a naveo je da su mu prišli F.L. i F.Z. i udarali H.a nogama obuvenim u patika-cipele, ali nije mogao da se izjasni u koje djelove tijela su ga udarali, a naveo je i da nije vidio da su ga udarali pesnicama. Takođe je naveo da nije vidio Ć.A.a da je učestvovao u ovoj tuči. Upozoren na razlike u iskazima, ovaj svjedok je kazao da je tačan iskaz dat na glavnom pretresu. Analizirajući iskaze ovog svjedoka, upoređujući iskaz dat u istrazi i iskaz dat na glavnom pretresu, po ocjeni ovog suda uočavaju se identičnosti u pogledu načina nastanka i razvoja samog kritičnog događaja, s tim što su uočljive razlike u pogledu dešavanja koja su prethodila samom kritičnom događaju, pa s tim u vezi ovaj sud prihvata navode iz iskaza ovog svjedoka date na glavnom pretresu da je kritičnom događaju prethodila svađa između okrivljenog Z.a i oštećenog H.a, dok navode iz iskaza ovog svjedoka u pogledu načina na koji je oštećeni pao na asfaltnu podlogu, prihvata iz iskaza ovog svjedoka datog u istražnom postupku, obzirom da i sam oštećeni predstavljajući taj prvi kontakt sa okrivljenim L.om navodi da je zadobio udarac nogom u desnu potkoljenicu, a takođe, uvidom u medicinsku dokumentaciju, te i iz nalaza i mišljenja vještaka medicinske struke,  jasno proizilazi da je oštećeni zadobio povredu u predjelu desne potkoljenice, za koju vještak navodi da je mogla nastati na način predstavljen od strane ovog svjedoka u istrazi, i od strane oštećenog.  </span>
</p>
<p class="p3"></p>
<p class="p3">
<span>	Sud je cijenio iskaz svjedoka P. Ž.a, pripadnika Uprave policije - PJ Bijelo Polje. U svom iskazu, datom u istražnom postupku, ovaj svjedok u bitnom navodi da su ga dana 06. 11. 2009. godine, obavijestili iz Dežurne službe da je došlo do gužve u ulici Živka Žižića u Bijelom Polju. Naveo je da je došavši u pomenutu ulicu zatekao nekoliko vozila firme "M.", parkiranih na ulazu u mesaru "R.a" i koja su bila nepropisno parkirana, i čijim parkiranjem je ometan ulazak u stovarište prodavnice zv. "V.K.". Naveo je i da je primijetio kako se oštećeni H. verbalno raspravlja sa dva radnika firme "M.", i to F.Z.om i još jednim licem čije ime nije znao u kom trenutku iz mesare izlazi još 4-5 osoba. Naveo je da su sva lica upućivali psovke H.Š.u. Dalje je naveo da u trenutku kada je pošao da upozori vozača jednog vozila koje je takođe bilo nepropisno parkirano, okrenuvši se vidio je da se oštećeni H. nalazi na asfaltu, dok ga 3 lica, među kojima je bio i F.Z., nogama obuvenim u cipele udaraju svuda po tijelu.  U svom iskazu datom u istražnom postupku ovaj svjedok je naveo da je prepoznao da je F.L. udarao H.a dok se ovaj nalazio na asfaltu, da je za drugo lice koje ga je udaralo kasnije saznao da se zove F.L., a naveo je da mu treće lice nije bilo poznato. </span>
</p>
<p class="p3">
<span>	U svom iskazu na glavnom pretresu svjedok P. navodi da je postupajući po nalogu Dežurne službe došao do ispred radnje firme "M.", a iza objekta vlasništvo oštećenog H.a, gdje je zatekao hladnjaču firme "M." i još dva putnička vozila. Svjedok je naveo da je odmah po dolasku čuo da se razmjenjuju psovke između sa jedne strane od H.Š.a, i sa druge strane od radnika mesare "M.a", zbog čega ih je, kako navodi, upozorio i tražio od njih da prekinu sa svađom. Navodi da je prišao vozilu - hladnjači firme "M." sa namjerom da istog upozori zbog nepropisnog parkiranja i navodi da je u vozilu zatekao vozača i tražio mu je dokumentaciju. Navodi i da je upozorio dva vozača putničkih vozila, koji su bili parkirani na tom dijelu. Dalje objašnjava, da nakon ovoga na lice mjesta dolazi supruga oštećenog H.a i navodi da svo vrijeme i traje svađa između ovih lica, s tim što si ista bila fizički razdvojena, a ovaj svjedok navodi da je stajao između njih i da je okrivljenog F.Z.a držao rukom, s tim što i dalje traje verbalni sukob i navodi da u jednom trenutku oštećeni H. koji je bio veoma blizu zadaje udarac nogom okrivljenom F.Z.u, nakon čega ih ovaj svjedok opet fizički razdvaja. Naveo je da se tada na licu mjesta okupio veći broj ljudi, koja je ovaj svjedok pokušavao da udalji sa lice mjesta, pa u jednom trenutku kada se okrenuo vidio je oštećenog H.a koji je ležao leđima prema zemlji, a oko njega primijetio je 3 lica, i to F.Z.a, F.L.a i još jedno treće lice, s tim što je naveo da to nije bio u sudnici prisutni Ć.A.. Naveo je još da je vidio da F.Z., F.L. i to treće lice udaraju oštećenog H.a nogama u različite djelove tijela, što sve traje 20-30 sekundi, nakon čega ih ovaj svjedok opet razdvaja. Po razdvajanju oštećeni H. ustaje i kreće put svoje radnje, psujući okrivljene i prijeteći im, nakon čega i ovaj svjedok se upućuje za njim sa namjerom da ga smiri. </span>
</p>
<p class="p3">
<span>	Analizirajući iskaz ovog svjedoka, sud navode iz iskaza datog u istražnom postupku gdje svjedok navodi da su oštećenom upućivane psovke, a da pri tom oštećeni nije uzvraćao, sud ne prihvata, obzirom da u iskazu na glavnom pretresu ovaj svjedok jasno navodi da su psovke i uvrede bile međusobne. Takođe, u svom iskazu datom u istražnom postupku, ovaj svjedok nije naveo da je oštećeni H. udario nogom okrivljenog F.Z.a, dok je u svom iskazu na glavnom pretresu jasno i precizno naveo da je oštećeni H. zadao udarac okrivljenom Z.u i to u trenutku kada je ovaj svjedok držao okrivljenog Z.a. S toga, sud je u potpunosti prihvatio iskaz ovog svjedoka, dat na glavnom pretresu, kao jasan, potpun, i po osnovu iskaza ovog svjedoka sud je utvrdio hronologiju i razvoj kritičnog događaja. </span>
</p>
<p class="p3">
<span>	</span>
</p>
<p class="p3">
<span>	Sud je cijenio i iskaz oštećenog H.Š.a. U svom iskazu u bitnom oštećeni navodi  da je dana 06. 11. 2009. godine, primijetio da radnici firme "M." na njegovom ulazu vrše istovar robe, usled čega je on reagovao i pozvao policiju, koja je ubrzo i došla. Naveo je da su tri lica radnici "M.a" odmah reagovali, na način što je prvo F.L., zaletio se ka njemu i udario ga nogom obuvenom u cipelu u desnu potkoljenicu, od kog udarca je pao na asfalt, nakon čega mu prilaze F.L., F.Z. i vozač firme "M.", čije ime oštećeni ne zna i svi zajedno počinju ga udarati nogama i pesnicama svuda po tijelu i glavi. Nakon ovoga oštećeni navodi da je pobjegao u pravcu svoje kancelarije, a za njim je u kancelariju došao i policajac P.. Iskaz ovog svjedoka u ovom dijelu sud je prihvatio. Analizirajući iskaz oštećenog sud isti prihvata u dijelu njegovih navoda gdje opisuje razvoj događaja od trenutka kada okrivljeni F.L. prilazi ovom oštećenom i zadaje mu udarac nogom od kog udarca oštećeni pada. Takođe je prihvatio navode iz iskaza oštećenog da mu nakon pada prilaze okrivljeni F.L. i F.Z. i zadaju mu udarce nogama obuvenim u cipele, dok navode iz iskaza oštećenog u dijelu da mu je i "vozač" - okrivljeni Ć.A., kritičnom prilikom zadavao udarce sud ne prihvata, jer ovi navodi nijesu potvrđeni drugim izvedenim dokazima, niti je sa sigurnošću utvrđeno eventualno prisustvo trećeg lica, osim okrivljenih L.a i Z.a, niti identitet tog lica. </span>
</p>
<p class="p3"></p>
<p class="p3">
<span>	Takođe, analizirajući nalaz i mišljenje vještaka dr S.a, koji je jasno naveo da na osnovu med. dokumentacije na ime H.Š.a, kod istog su bile vidljive povrede u vidu: dvije oguljotine kože u predjelu lijevog koljena i krvni podliv u predjelu lijeve potkoljenice i krvni podliv u predjelu desne potkoljenice, koje povrede, po mišljenju vještaka S.a, spadaju u laku tjelesnu povredu. Vještak je mišljenja da što se tiče mehanizma nastanka ovih povreda, da su najvjerovatnije nastale od udara tupo-tvrdim predmetom i mogle su nastati od udaraca nogom obuvenom u obuću. U pojašnjenju nalaza ovaj vještak navodi da što se tiče povreda kod oštećenog u predjelu glave, a koje nijesu manifestovane s polja vidljivim povredama i samo su bile praćene glavoboljom, što je iznio oštećeni, po mišljenju ovog vještaka, te povrede su mogle prije nastati od udarca šakom ili pesnicom u predjelu glave i to slabijeg intenziteta, a prije nego od udaraca nogom obuvenom u obuću ili padom i udarom glavom od asfaltnu podlogu. Nalaz i mišljenje ovog vještaka sud je u postupnosti prihvatio kao jasan, određen i objektivan, te stručan, jer je dat po osnovu uvida u medicinsku dokumentaciju na ime oštećenog, koja predstavlja objektivni pokazatelj povreda koje je oštećeni kritičnom prilikom zadobio.   </span>
</p>
<p class="p3"></p>
<p class="p3">
<span>	Analizirajući odbranu okrivljenog F.L.a, dovodeći istu u vezu sa izvedenim dokazima, sud istu ne prihvata i cijeni je smišljenom u cilju izbjegavanja sopstvene krivice. Naime, okrivljeni navodi da kritičnom prilikom samo odgurnuo oštećenog, nakon čega je navodno oštećeni, a zbog neravnina na asfaltu, i pao na asfalt. Okrivljeni negira da je udarao oštećenog kritičnom prilikom, pa kod ovakve odbrane okrivljenog L.a, a imajući u vidu nalaz i mišljenje vještaka med. struke, jasno bi proizilazilo da oštećeni ne bi ni zadobio povrede, a koje je nesporno zadobio, što je konstatovano u medicinskoj dokumentaciji na ime oštećenog. Takođe, navode iz odbrane ovog okrivljenog, da je navodno nakon dobijene informacije od radnice iz mesare, "Ubi ti K.Z.a", pod takvim stanjem istrčao ispred objekta mesare, sud ne prihvata, jer ovaj okrivljeni različito predstavlja taj događaj, pa u istrazi navodi da se nalazio u prostorijama mesare, kada je navodno od koleginice Žane čuo te riječi, dok na glavnom pretresu predstavljajući ovaj događaj navodi da je sjedio u kafe-baru, pa je na poziv da ima nekakvih problema prošao kroz objekat mesare, kada je obaviješten navodno riječima "Ubi ti K.Z.a", da bi kasnije predstavljao događaj da je odmah po izlasku ispred objekta vidio oštećenog H.a koji je bio ispred svog objekta. Kod ovakvog stanja stvari okrivljeni F.L. je mogao pri izlasku iz mesare da vidi položaj svih lica učesnika ovog događaja, pa i to da u trenutku kada je izašao oštećeni H. nije bio u neposrednom fizičkom kontaktu sa bratom ovog okrivljenog okrivljenim F.Z.om, te njegovo dalje postupanje se ne bi moglo smatrati afektivnim i na mah, niti izazvanim od strane oštećenog. Nesporno je, po ocjeni suda, utvrđeno i da je oštećeni H., nakon prethodno razmijenjenih psovki i uvreda sa radnicima mesare "M.", u jednom trenutku nogom udario okrivljenog F.Z.a, što je u svom iskazu jasno opisao i svjedok policajac P.. I pored činjenice da su oštećeni i okrivljeni F.Z. između ostalih razmjenjivali psovke i uvrede, iz čega proizilazi da je oštećeni H. psovke i uvrede upućivao i konkretno F.Z.u, kao i da mu je zadao udarac nogom, to ovakvo ponašanje oštećenog H.a, po ocjeni ovog suda, ne opravdava kasnije postupanje okrivljenog F.Z.a, jer je u svom iskazu policajac P. hronološki predstavljajući događaj naveo da je prvo oštećeni H. udario nogom okrivljenog Z.a, nakon čega ih je  svjedok P. razdvojio, iz čega ovaj sud zaključuje da je u tom trenutku svaki dalji kontakt između okrivljenog Z.a i oštećenog H.a onemogućen. Kasnije kako je pojasnio svjedok P. je na lice mjesta došao okrivljeni F.L., što jasno proizilazi i iz iskaza ostalih svjedoka, pa i iz odbrana okrivljenih, koji se, kako je jasno naveo oštećeni, a što ne spori ni okrivljeni F.L., zaputio se u pravcu oštećenog H.a, i istog udario nogom u predjelu desne potkoljenice, kako navodi oštećeni i potvrđuje svjedok S. u svom iskazu datom tokom istražnog postupka.  Kod ovakvog stanja stvari i razvoja događaja jasno proizilazi da postoji vremenska distanca između trenutka kada je H. zadao udarac nogom okrivljenom Z.u, i trenutka kada na lice mjesta dolazi okrivljeni L., nakon čijeg udarca nogom oštećeni pada, a zatim i okrivljeni F.Z. prilazi licu mjesta i zadaje udarce nogama obuvenim u obuću oštećenom H.Š.u. Imajući u vidu da postoji vremenska distanca između ova dva događaja, to sud postupanje okrivljenog Z.a ne može smatrati izazavanim, nepristojnim i grubim ponašanjem oštećeng, jer je očigledno da se ovaj okrivljeni, pridružio napadu na oštećenog tek u trenutku kada je napad započeo njegov brat okrivljeni L.. </span>
</p>
<p class="p3"></p>
<p class="p3">
<span>	Dakle, iz dokaza izvedenih na glavnom pretresu, sud je nesumnjivo zaključio da su okrivljeni F.L. i F.Z.  izvršili krivično djelo laka tjelsana povreda iz čl. 152 st. 2 Kz-a, obzirom da su na nogama imali cipele, kako su to u svojim iskazima naveli svjedoci P. i S., a što ne spori ni okrivljeni L., obzirom da su cipele, koje su kritičnom prilikom imali na nogama, sredstvo podobno da se tijelo teško povrijedi i zdravlje teško naruši, a istima su udarali oštećenog H.a, kojom prilikom su mu nanijeli povrede u vidu krvnog podliva u predjelu desne potkoljenice; dvije oguljotine kože u predjelu lijevog koljena i krvnog podliva u predjelu lijeve potkoljenice. </span>
</p>
<p class="p3">
<span>	Okrivljeni su krivično djelo koje im je stavljeno na teret izvršili kao saizvršioci, obzirom da su oba aktivno učestvovali u radnji izvršenja, što ukazuje na njihovu zajedničku svijest da učestvuju u izvršenju krivičnog djela. Okrivljeni su krivično djelo izvršili sa eventualnim umišljajem, jer su bili svjesni da udarajući oštećenog nogama obuvenim u cipele, istom mogu nanijeti povrede i učiniti krivično djelo, ali su na to pristali.  </span>
</p>
<p class="p3">
<span>	</span>
</p>
<p class="p3">
<span>	Prilikom odlučivanja o vrsti i visini krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude veća ili manja, pa je od olakšavajućih okolnosti na strani okrivljenog F.L.a našao da se radi o porodičnoj osobi, ocu troje djece, licu koje do sada nije osuđivano, što ukazuje da nije sklono vršenju krivičnih djela, pa imajući u vidu stepen krivice kod ovog okrivljenog, istog je osudio na novčanu kaznu od 1.200,00 eura. Kod okrivljenog F.Z.a, sud je od olakšavajućih okolnosti našao da se radi o mlađoj porodičnoj osobi, ocu jednog djeteta, licu koje do sada nije osuđivano, što ukazuje da nije sklon vršenju krivičnih djela, pa imajući u vidu i stepen krivice kod ovog okrivljenog, sud je mišljenja da olakšavajuće okolnosti, predstavljaju osnov za izricanje uslovne osude,  pa je okrivljenom F.Z.u utvrdio kaznu zatvora od 60 dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način se ostvariti svrha uslovne osude predviđena u čl. 52, i da će se izrečenim krivičnim sankcijama u odnosu na oba okrivljena postići svrha kažnjavanja predviđena u čl. 32 KZ-a, i time ostvariti svrha generalne i specijalne prevencije.   </span>
</p>
<p class="p3"></p>
<p class="p3">
<span>	Odluka o paušalu, u iznosu od po 30,00 eura, donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenih, dok shodno čl. 202 istog Zakonika, sud je okrivljene obavezao na plaćanje troškova krivičnog postupka, solidarno,  u iznosu od 44,00 eura, koji troškovi se odnose na troškove vještaka medicinske struke.   </span>
</p>
<p class="p3">
<span> </span>
</p>
<p class="p3"></p>
<p class="p3">
<span>	Naprotiv:</span>
</p>
<p class="p3"></p>
<p class="p3">
<span>	Sud je okrivljenog Ć.A.a oslobodio od optužbe, jer provedenim dokazima nije dokazano da je izvršio krivično djelo koje mu je stavljeno na teret. Naime, ni iz jednog od izvedenih dokaza se ne može izvesti nedvosmislen zaključak da je upravo okrivljeni Ć.A., kritičnom prilikom, kao saizvršilac, učestvovao u radnje izvršenja predmetnog krivičnog djela. Ni sam oštećeni u svom iskazu nije mogao potvrditi da je upravo okrivljeni Ć., to treće lice koje oštećeni navodi da mu je kritičnom prilikom zadavalo udarce. Posebno, analizom iskaza svjedoka P.a proizilazi da okrivljeni Ć.A. kritičnom prilikom nije zadao nijedan udarac oštećenom H.u, s tim što je svjedok P. naveo da je bilo prisutno neko treće lice, čiji identitet on nije znao, ali je jasno i nedvosmisleno posvjedočio da to treće lice nije okrivljeni Ć.A.. Takođe, u svom iskazu i svjedok S.E., navodi da je bilo prisutno neko treće lice koje je kritičnom prilikom zajedno sa okrivljenima L.om i Z.om udaralo oštećenog H.a, ali nije mogao posvjedočiti da je to treće lice upravo okrivljeni Ć.A.. </span>
</p>
<p class="p3"></p>
<p class="p3">
<span>	S toga, iz svih izvedenih dokaza sud nije mogao izvesti nedvosmislen zaključak da je okrivljeni Ć.A. izvršio predmetno krivično djelo, jer sve činjenice utvrđene u ovom postupku ne ukazuju da je okrivljeni Ć.A. izvršio krivično djelo stavljeno na teret optužnim predlogom pa je sa navedenih razloga a imajući u vidu načelo "in dubio pro reo", po kojem činjenice koje idu na teret okrivljenom moraju biti na nesumnjiv način dokazane, a što tokom postupka nije učinjeno, sud je primjenom odredbe čl. 363 tač. 3 ZKP-a okrivljenog  Ć.A.a oslobodio od optužbe.</span>
</p>
<p class="p3"></p>
<p class="p3">
<span>	Shodno čl. 212 st. 2 Zkp-a, oštećeni H.Š.o, radi ostvarivanja imovinsko-pravnog zahtjeva, upućuje se  na parnični postupak.</span>
</p>
<p class="p3"></p>
<p class="p3">
<span>	Sa iznijetog je odlučeno kao u izreci presude, shodno čl. 364 i čl. 363  st. 1 tač. 3 ZKP-a.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana  28. 04. 2011. godine,   </span>
</p>
<p class="p3"></p>
<p class="p3">
<span>ZAPISNIČAR,							S U D I J A,</span>
</p>
<p class="p3">
<span>Draginja Bošković s.r.						Ivan Adamović  s.r.</span>
</p>
<p class="p3"></p>
<p class="p3"></p>
<p class="p2"></p>
<p class="p12"></p>


</body>
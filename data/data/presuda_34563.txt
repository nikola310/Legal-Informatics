<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.0in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.49027777in;text-align:center;hyphenate:auto;font-family:Arial;font-size:12pt;}
.p4{text-indent:0.49027777in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{display: inline-block; text-indent: 0; min-width: 0.2361111in;}
</style>
<meta content="vesna.pean" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1">
<span>Posl. br. K. 77/12/07</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog P D zbog krivičnog djela teško djelo protiv bezbjednosti javnog saobraćaja iz člana 348. stav 3. u vezi sa krivičnim djelom ugrožavanja javnog saobraćaja iz člana 339 stav 3. u vezi stava 1. Krivičnog Zakonika, koga brani adv. R P  iz T, koji se vodi po optužnom predlogu ODT Kotor Kt. br. 549/06 od 20.09.2007 godine, i krivičnog djela teške krađe iz člana 240. stav 1. tačka 1. Krivičnog zakonika, koji se vodi po optužnici ODT Kotor Kt. br. 628/06 od 24.03.2008 godine, nakon održanog glavnog i javnog pretresa dana 2.07.2013 godine, u prisustvu zamjenika ODT Kotor Jovanke Čizmović, okrivljenog P D i njegovog branioca adv. R P, dana 5.7.2013 godine donio je sljedeću </span>
</p>
<p class="p5"></p>
<p class="p2">
<span class="s1"> P R E S U D U </span>
</p>
<p class="p2"></p>
<p class="p4">
<span>Okrivljeni </span><span class="s1">P D</span><span> od oca R i majke D rođene V, rođen godine u K, stalno nastanjen u K, S S bb, državljnin CG, oženjen, otac jednog djeteta, taksista, sa završenom srednjom školom, vojni rok nije služio, ne vodi se u VE, srednjeg imovnog stanja, ranije osuđivan presudom Višeg suda u Podgorici K. br. 180/95 od 02.10.1996 godine zbog krivičnog djela teško djelo protiv bezbjednosti javnog saobraćaja iz člana 177. stav 2. KZ RCG, na kaznu zatvora u trajanju od 3 godine, presudom Osnovnog suda u Kotoru K. br. 78/96 od 31.12.1997 godine zbog krivičnog djela teške krađe iz člana 145. stav 1. tačka 1. KZ RCG na kaznu zatvora u trajanju od 10 mjeseci uslovno na 2 godine, presudom Osnovnog suda u Herceg Novom K br. 91/97 od 08.06.1998 godine zbog krivičnog djela teške krađe iz člana 153. stav 1. tačka 1. KZ RCG, na kaznu zatvora u trajanju od 7 mjeseci, presudom Višeg suda u Podgorici K. br. 147/02 od 21.05.2003 godine zbog krivičnog djela iz člana 245/1 KZ SRJ, na kaznu zatvora u trajanju od 2 godine, presudom Osnovnog suda u Kotoru K. br. 205/01 od 10.11.2005 godine zbog krivičnog djela nasilničko ponašanje iz člana 195. stav 2. u vezi stava 1. KZ RCG na kaznu zatvora u trajnaju od 6 mjeseci uslovno na 2 godine,</span>
</p>
<p class="p5"></p>
<p class="p2">
<span class="s1">K r i v    j e</span>
</p>
<p class="p2"></p>
<p class="p4">
<span>Što je</span>
</p>
<p class="p4"></p>
<p class="p4">
<span>1. Dana 15.07.2006 godine oko 21,30 časova na magistralnom putu K-L, u mjestu P, upravljajući putničkim motornim vozilom marke " O K" reg. ozn. KO  - , suprotno odredbi čl. 27. st.2 Zakona o bezbjednosti saobraćaja na putevima, iz nehata ugrozio saobraćaj i doveo u opasnost život oštećene V S iz S M, na način što se dolaskom na kritično mjesto nije kretao propisno desnom kolovoznom trakom držeći vozilo bliže desnoj ivici kolovoza za smjer kretanja, već je na pravom dijelu puta uslije dekoncentracije za upravljačem, vozilom prešao na lijevu kolovoznu traku gdje je ostvario kontakt sa pješakom-oštećenom V S koju je oborio i koja je te prilike zadobila tešku tjelesnu povredu u vidu preloma nosnih kostiju sa dislokacijom prelomljenih koštanih odlomaka i sa krvnim podlivima kože oko oba oka, krvnim podlivom kože u predjelu donje vilice i u predjelu lijeve bočne strane vrata, krvnog podliva u predjelu lijevog lakta, krvnog podliva u predjelu lijevog uha i krvnog podliva sa oguljotinama kože u predjelu obje potkoljenice, nakon čega je ostvario kontakt sa vozilom marke  "O-C 1,4" reg. ozn. KO   vlasništvo U M iz T koje je bilo parkirano uz lijevu ivicu kolovoza i na kome je pričinjena materijalna šteta,</span>
</p>
<p class="p4"></p>
<p class="p4">
<span>- čime je učnio krivično djelo teško djelo protiv bezbjednosti javnog saobraćaja iz člana 348. st.3. u vezi sa krivičnim djelom ugrožavanja javnog saobraćaja iz čl. 339 st.3. u vezi st.1. Krivičnog Zakonika.</span>
</p>
<p class="p4"></p>
<p class="p4">
<span>2. Dana 09.09.2006 godine u večernjim časovima u R, Opština K u namjeri da prisvajanjem tuđih pokretnih stvari sebi pribavi protivpravnu imovinsku korist, pri čemu je bio uračunljiv, svjestan svog djela i njegove zabranjenosti, a čije izvršenje je htjeo, obio hotelske sobe broj 130 i 131 koje se nalaze na prvom spratu hotela "T" u R, na način što je upotrebom fizičke snage i podesnog predmeta otvorio balkonska vrata sobe i škure na vratima, ušao u sobe i izvršio premetačinu stvari i tom prilikom oduzeo dva mobilna telefona i to marke "S S 35" i marke "S AG 35", vlasništvo oštećene B S iz M ukupne vrijednosti 50 eura, fotoaparat marke "P", vokmen marke "P", ranac plave boje, novčanik sa 15 eura, saobraćajnu dozvolu na ime M G i T S, vozačku dozvolu na ime M G, kreditne kartice i crvenu torbicu sa 13 KM (konvertibilnih maraka) i 30 eura, vlasništvo oštećenih M i T, ukupne vrijednosti 321,5 eura,</span>
</p>
<p class="p4"></p>
<p class="p4">
<span>- čime je učinio krivično djelo teške krađe iz člana 240 st.1. tač. 1. Krivičnog Zakonika.</span>
</p>
<p class="p4"></p>
<p class="p4">
<span>Pa mu sud na osnovu naprijed navedene krivičnopravne odredbe i čl. 3, 5, 8, 13, 15, 16, 32, 33, 36, 42, 45 i 46 KZ prethodno</span>
</p>
<p class="p2">
<span class="s2">u t v r đ u j e</span>
</p>
<p class="p2"></p>
<p class="p6">
<span class="s3">1.​&nbsp;</span><span>Za krivično djelo teško djelo protiv bezbjednosti javnog saobraćaja iz člana 348. st.3. u vezi sa krivičnim djelom ugrožavanja javnog saobraćaja iz čl. 339 st.3. u vezi st.1. Krivičnog Zakonika iz tač.1. presude, kaznu zatvora u trajanju od 2 (dva) mjeseca;</span>
</p>
<p class="p6">
<span class="s3">2.​&nbsp;</span><span>Za krivično djelo teške krađe iz člana 240 st.1. tač. 1. Kriivčnog Zakonika iz tač. 2. presude, kaznu zatvora u trajanju od 3 (tri) mjeseca;</span>
</p>
<p class="p5"></p>
<p class="p5">
<span>	Pa ga sud na osnovu čl. 48. KZ i čl. 368 i 374 ZKP</span>
</p>
<p class="p5"></p>
<p class="p2">
<span class="s1">O S U Đ U J E</span>
</p>
<p class="p3"></p>
<p class="p4">
<span>Na jedinstvenu kaznu zatvora u trajanju od 4 (četiri) mjeseca koju će izdržati nakon pravosnažnosti presude.</span>
</p>
<p class="p4"></p>
<p class="p4">
<span>Dužan je okrivljeni na ime troškova krivičnog postupka uplatiti iznos od  2.328,65  eura i na ime sudskog paušala iznos od 55,00 eura, sve u korist Budžeta Crne Gore, na žiro račun br. 832-16-52 roku od tri mjeseca od dana pravosnažnosti presude s pozivom na br. K. 77/12/07.</span>
</p>
<p class="p4"></p>
<p class="p4">
<span>Oštećena V S sa imovinskopravnim zahtjevom upućuje se na parnicu.</span>
</p>
<p class="p2">
<span class="s1"> O b r a z l o ž e n j e</span>
</p>
<p class="p7"></p>
<p class="p4">
<span>ODT Kotor aktom Kt.br. 549/06 od 20 09.2007 godine optužio je P D zbog izvršenja krivičnog djela teško djelo protiv bezbjednosti javnog saobraćaja iz člana 348. stav 3. u vezi sa krivičnim djelom ugrožavanja javnog saobraćaja iz člana 339 stav 3. u vezi stava 1. Krivičnog Zakonika, i aktom Kt. br. 628/06 od 24.03.2008 godine zbog krivičnog djela teške krađe iz člana 240. stav 1. tačka 1. Krivičnog zakonika,</span>
</p>
<p class="p4">
<span>Okrivljeni P D je na glavnom pretresu naveo da ne priznaje izvršenje krivičnih djela stavljenih mu na teret niti krivicu za ista, te u svojoj odbrani izjavio u svemu kao kao u toku postupka, da je kritične večeri upravljao vozilom marke opel, vlasništo njegovog pokojnog brata, i kretao se iz pravca K u pravcu T. Vozio je brzinom nešto većom od dozvoljene, ali ne nikako velikom, međutim približavajući se ugostiteljskom objektu R, ulična rasvjeta nije radila i put je bio potpuno mračan. U trenutku dok je ubacivao kasetu u kasetofon, samo je ispred sebe osjetio udarac tup i nakon toga je zaustavio vozilo. Izašao je iz vozila i vidjeo da je udario u jedno plavo vozilo, i to praktično, čelom u čelo. Tada je primijetio da je pored vozila ležala jedna žena, njemu nepoznata, a druga čučala pored nje i držala joj glavu. Uplašio se za tu ženu, ali kada se ista nakon nekoliko trenutaka ustala i kada je počela da priča, shvatio je da je nije udario vozilom, već je čelom svojeg vozila udario u čelo tog plavog vozila, a ona se prolazeći pored tog vozila, od šoka i stresa našla na asfaltu, odnosno pala je. Čim se pribrala ustala se i imala je ogrebotinu nosa, a da je on udario vozilom imala bi daleko veće povrede i bila bi odbačena, a ne bi ležala pored plavog vozila, u koje je udario. Žao mu je te žene, ali je naveo da je mjesto bilo osvijetljno vidjeo bi vozilo i nju i izbjegao bi. </span>
</p>
<p class="p4">
<span>Okrivljeni je izjavio, u pogledu krivičnog djela teške kradje da ne priznaje da je učinio krivično djelo koje mu se stavlja na teret i sa izvršenjem istog nema nikakve veze. Nije znao da objasni odakle otisci njegovog prsta na vratima sobe koja je obijena, i misli da je nemoguće da su se tamo mogli naći njegovi otisci jer u hotelu T nije išao već duži vremenski period, možda zadnjih 10 godina. Od stvari koje su oduzete iz tih soba kod njega nije ništa nađeno. U njegovom prisustvu nije vršen uvidjaj, samo je naknadno pozvan u poliuciju i tada mu je, protekom nekoliko godina saopšteno, da se njegovi otisci nalaze na mjestu izvršenja krivičnog djela.</span>
</p>
<p class="p4"></p>
<p class="p4">
<span>Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze i to: pročičan je nalaz i mišljenje vještaka sabraćajne struke Č P od 26.3.2009 godine i saslušan vještak saobraćajne struke Č P, pročitan je nalaz vještaka saobraćajne struke Centra za saobraćajno mašinska vještačenja Mašinskog fakulteta u P, i saslušan sudski vještak saobraćajne struke A M  član komisije koja je izradila ekspertizu, na saglasnost stranaka pročitan je nalaz i mišljenje vještaka D L i njen iskaz sa glavnog pretresa, izvod iz kaznene evidencije Uprave policije Kotor, na saglasnost stranaka pročitan je nalaz vještaka M D a od 15.02.2008. godine, otpusno pismo na ime V S, zapisnik o uvidjaju, izvršen uvid u fotoelaborat, u skicu lice mjesta OB –a K, izvještaj o alkoholisanosti P D od 24.07.2006. godine, nalaz vještaka med. struke dr K N, iskaz svjedoka L U V. Takođe je pročitan i nalaz i mišljenje vještaka saobraćajne struke V Ia iz spisa predmeta uz konstataciju da je isti preminuo. Sud je u dokaznom postupku a na osnovu člana 356. ZKP i bez saglasnosti branioca okrivljenog pročitao izjave izjava oštećene V S  od 17.05.2007. godine, svjedoka S P D od 17.05.2007. godine, a imajući u vidu da se njihov prisustvo na glavnom pretresu nije moglo obezbijediti i pored toga što im je sud u više navrata slao pozive, a radi neposrednog saslušanja, jer su iste stalno nastanjene u inostranstvu.  </span>
</p>
<p class="p5">
<span>	Sud je takođe odbio i predlog branioca okrivljennog adv. R P da se u dopuni dokaznog postupka vrši rekonstrukcija predmetne saobraćajne nezgode, jer je sud smatra da je činjenično stanje u ovom predmetu dovoljno rasvjetljeno, te da bi prednje vodilo ka odugovlačenju postupka. Takodje je odbijen i predlog  branioca okrivljenog  da se u dopuni dokaznog postupka saslušaju svjedoci - oštećeni B S, Đ A, S S, M G i T S, a što je ujedno sudu bilo naloženo i rješenjem Višeg suda u Podgorici, jer je sud u više navrata i to na glav. rpetrese koji su bili zakazani za dan 243.5.2012 godine pozivao napred navedene svjedoke, ali isti se nijesu odazivali, kao ni na glav. pretrese koji su bili zakazani za dan 12.9.2012.godine, zatim 25.10.2012. g, 5.12.2012 godine, 15.3.2013 godine, te 19.4..2013 godine , tj. napred navedeni svjedoci ili nijesu primali pozive ili su iste primali ali se nijesu odazivali na glav. pretrese, a svi su strani državljani pa sud nije bio u mogućnosti na drugi način da ih obezbjedi.</span>
</p>
<p class="p5"></p>
<p class="p5">
<span>	Na osnovu nalaza i mišljenja vještaka saobraćajne struke Č P kojim je prikazana vremensko prostorna alaliza toka saobraćajne nezgode, utvrđeno je da se neposredno prije nezgode, vozilo opel kadet kretalo brzinom ne većom od 40 km/h, niti brzinom manjom od 30 km/h, te da se vozač vozila kretao pravilno sa svojim vozilom po kolovozu neposredno prije nezgode, imajući u vidu činjenicu da kolovoz nije označen uzdužnim oznakama i da je bez izgrađenih ivičnjaka, tako da je vozač imao slabo vizuelno vođenje po kolovozu. Pješak je prelazio preko kolovoza na mjestu gdje to nije horizonatalnom signalizacijom na kolovozu to nije bili označeno kao mjesto za prelazak pješaka preko kolovoza. Vještak je dalje naveo da je u datim uslovima vozač mogao uočiti pješaka sa udaljenosti od 26 m, ali da treba imati u vidu da pješak za vozača nije predstavljao opasnost sve dok pješak nije počeo da prelazi kolovoz. Međutim kada je pješak preduzeo ovu radnju, vozilo se već nalazilo na udaljenosti od mjesta kontakta za oko 22 m, a vozaču je bio potreban zaustavni put od oko 22,6 m, što znači da se nije mogao zaustaviti prije mjesta kontakta sa pješakom. Vještak navodi da je vozač reagovao kočenjem blagovremeno, on bi brzinu kretanja vozila smanjio u tolikoj mjeri da bi pješaka zahvatio neznatnom brzinom a to znači da bi i posledice nezgode bile neznatne. Dakle vještak je u zaključku naveo da je do saobraćajne nezgode dopšlo usled toga što je pješak započeo da prelazi poprečno preko kolovoza u trenutku kada se vozilo kadet već nalazilo na udaljenosti manjoj od potrebnog zaustavnog puta, što je za posledicu imalo nalijetanje vozila kadet na pješaka.  naveo je i da prostorno vremenska analiza nezgode ukazuje da je vozač znatno zakasnio u reakciji na nastalu saobraćajnu situaciju, čime je značajno doprinio visini posledica nezgode, odnosno do kontakta vozila kadet i pješaka  bi došlo pri relativno maloj brzini, dok do kontakta sa vozilom corsa ne bi došlo.</span>
</p>
<p class="p5">
<span>	Vještak saobraćajne struke Č P je na glavnom pretresu dana 2.7.2013 godine izjavio u svemu kao u nalazu i mišljenju, te odgovarajući na pitanja dodao da je pri izradi nalaza bilo uzeto u obzir da nema rasvjete, da je pješak prelazio kolovoz i da je stupio u smislu da prolazi poprečno kolovoz kada se  vozilo već nalazilo u neposrednoj blizini, kada ga je pješak mogao uočiti. Uzimajući i polazeći od toga da okrivljeni ne bude oštećen na neki način, za analizu nezgode uzeti su najnepovoljniji uslovi tj da nema ulične rasvjete, pješak moguće u crnoj odjeći,  a pri takvim uslovima se smatra da vozač istog ipak može uočiti sa udaljenosti od oko 26,00 metara. Pri tome se podrazumjeva da je ovo uzeto u obzir da je vozač mogao da pješaka vidi sa 26 metara, ali pješak u tom trenutku nije započeo prelaziti kolovoz, i isti za vozača nije predstavljao opasnost, i iz tih razloga nije uzeto da je vozač imao na raspolaganju 26 metara, nego je ograničavajući faktor, trenutak kada pješak započinje da prelazi kolovoz. U tom trenutku je vozilo od mjesta kontakta bilo udaljeno 22 metra, a vozaču je bio potreban zaustavni put do mejsta kontakta sa pješakom  22,6 metara. Što znači da mu je nedostajalo tih 0,6 metara da se zaustavi prije mjesta kontakta sa pješakom. Prostorno vremenska analiza je uradjena tako da je uzeto da je vozač bio dužan da reaguje u trenutku kada pješak stupa na operativnu površinu kolovoza, a on tada nije mogao biti zaklonjen parkiranim voziloma koja su bila van operativne površine kolovoza.</span>
</p>
<p class="p5"></p>
<p class="p4">
<span>Na osnovu nalaza-ekspertize vještaka Centra za saobraćajno mašinska vještačenja Mašinskog fakulteta u Podgorici, utvrdjena je brzina kretanja vozila okr. marke "Opel kadet" u momentu kontakta i utvrdjeno je da je ona neposredno prije kontakta iznosila 30,8 km/h, a vozila "Opel corsa" 0 km/h, dok je vremensko prostornom analizom utvrdjeno da je okrivljeni imao tehničkih uslova da vizuelno osmotri veći dio kolovoza, dužinu puta od zaustavnog puta od 10,8 m. Vozač pmv "Opel kadet" nije usmjerio, odnosno vozilo nije držao na svojoj desnoj polovini kolovoza. Prema nalazu Centra na strani pješaka i vozača pmv "Opel corsa" nijesu nadjeni propusti koji su uzročno posljedično vezani za nastanak saobraćajne nezgode, posmatrano sa tehničkog aspekta. Vještaci su mišljenja da okrivljeni  vozač pmv. opel kadett nije sa dužnom pažnjom pratio saobraćajnu situaciju ipred svog vozila, ako i što kretanje svog vozila nije zadržao na svojoj desnoj polovini kolovoza, te da sam razlog ta to treba tražiti u subjektivnoj sveri okrivljenog vozača, jer se u tehničkoj sveri ne nalazi.</span>
</p>
<p class="p5">
<span> 	Vještak saobraćajne struke A M, član komisije koja je izradila ekspertizu Centra za saobraćajno mašinska vještačenja M F u P, je na glavnom pretresu dana 2.7.2013 godine naveu u svemu kao u  nalazu i mišljenju od 16.6.2011 godine. Dalje je odgovarajući na pitanja naveo da su prilikom izrade osnovnog nalaza prvo i osnovno pošli od materijalnih elemenata koji su vezani prevenstvneo za oštećenja putnčkog vozila " Opel kadet" i "Opel korsa", a potom  i njihovog zatečenog položaja nakon nezgode. Vršeći analizu nastalih oštećenja na oba vozila  utvrdili su da ugao zakošenosti obadva vozila u momentu kontakta, odnosno ugao zakošenosti podužne ose putničkog vozila "Opel kadet" nije mogao biti veći od 5 stepeni u odnosu na podužnu osu " Korse".Na osnovu utvrdjene brzine kretanja a koja je takodje utrdjena na osnovu oštećenja vozila, i medujusobno predjenog puta, utvrdjeno je da je brzina kretanja putničkog vozila "Opel kadet" u momentu kontakta i neposredno pre toga iznosila 30,8 km na čas. Kada se izvrši vremensko prostornu analizu u kome putničko vozilo "Opel kadet" nije realizovao trag intezivnog kočenja, to jasno ukazuje da vozač putničkog vozila " opel kadet" nije reagovao sa veće prostorne udaljensoti od vremena psihotehnničke reakcije, što u vremenskom smislu iznosi 1 sekundu pre kontakta ili u prostornom smilu 8,6 metara ispred mjesta kontakta. Da bi utvrdili naglu reakciju na upravljački mehanizam skretanjem u lijevu stranu kao mogućnost pojave pješaka se desne u lijevo, mora se imati uvidu da bi u kontaku vozilo " opel kadet" imalo veći ugao od 10-15 stepeni, pri čemu bi oštećenja na ova dva vozila bila drugačija, odnosno dejstvo udarne sile,  na vozilo "Opel kadet" , bi bila  od napred ka nazad i ka zadnjem desnom uglu. Vještak anvodi da kada se pogledaju fotografije na strani 3 i 4 osnovngo nalaza, vidi se da je ugao pod kojim je došlo do kontakta ova dva vozila i medjusobno zaklapao ugao do 175 stepeni, pri čemu prednji čeoni dio putničkog vozila "Opel kadet" nije udario u prednji lijevi ugao putničkog vozila "Opel kadet", već je zaklapao kontakt u površini sa prednjim čeonim dijelom, gdje se jasno oštećenje vidi i na prednjoj registgarskioj tablici vozila "Opel korsa", drugim riječima prednji poklopac motora i prednji lijevi blatobran bili bi potisnuti po pravcu dejstva udarne sile od prednjeg lijevog ugla, ka zadnjem desnom uglu, da je putničko vozilo " Opel kadet" bilo značajnije istureno u odnosu na podužnu osu puta. Kada se uzme kompletna analiza i mehanizam i način kontaktiranja dva vozila, brzinu kretanja putničkog vozila "Opel kadet" i  samo ovaj dio vremeno prostorne analize koje je iskazan kroz vrijeme psihotehničke reakcije, došli su do zaključka da vozčač vozila "Opel kadet" nije reagovao zbog pojave pješaka iz desna u lijevo, jer  tada se pješak ne bi mogao zateći u položaju ispred prednjeg čeonog djela vozila "Korsa". Vještak je pojasnio i da imajući u vidu da dužina zaustavnog puta putničkog vozila "Opel kadet" za brzinu kretanja od 30,8 km na čas, iznosi 10,8 metara, to jasno ukazuje da je vozač sa brzinom kretanja od 30,8 km na čas, mogao svoje vozilo zaustaviti na dužini zaustavnog puta  od 10,8 m na čas.  Naveo je i da ako su na desnoj polovini kolovoza bila parkirana vozila onda vozač putničkog vozila "Opel kadet" nije mogao svoje kretanje obavljati desnom polovinom kolovoza. Vještak je takođe naveo da se ne može utvrditi kojim dijelom putničkog vozila je ostvaren kontakt sa pješakom, zato što je uvidjajna dokumentacija loša, te da nije vršio analizu kretanja pješaka uopšte u svom nalazu, jer kada su citirali dio iskaza oštećene V S  od dana 17.5.2007 godine na strani 4. sam iskaz je potpuno nelogičan, jer se ovdje parking nalazi sa desne strane a ne sa lijeve, kako bi se to zaključilo iz njenog iskaza, jer kako ona navodi odmah je stala pa je odmah nakon toga osjetila udar, a stala je na ivicu parkinga. Ovdje se iz nalaza vještaka Čedomira Pantoivća koji je izašao na licu mjesta, a i iz same uvidjajne dokumentacije vidi da se parking nalazi sa desne strane posmatrano u smjeru kretanja ptuničkkog vozila "Opel kadet". Vještak je naveo da na osnovu mehanizma povredjivanja pješaka a nemajući precizno nastala oštećenja na putničkim vozilima, se ne može izjasnti da li su povrede pješaka nastale u kontaktu sa putničkim vozilima ili  iz nekog drugog razloga. Vještak je dodao da na ovakvoj dionici puta kao u konkretnom slučaju brzina kretanja vozila bi morala biti propisana sa maksimalnom brzinom kretanja od 25 km na čas, upravo iz razloga što ne postoji dovoljna širina kolovoza za bezbjedno mimomilaženje kolovoza, a to znači da se ima dvije širine vozila, dva bezbjedna bočna rastojanja od desnih ivica kolovoza i bezbjedno bočno rastojanje izmedju lijevih bočnih strana vozila u fazi mimoilaženja istih.  </span>
</p>
<p class="p4">
<span> </span>
</p>
<p class="p4">
<span>Na osnovu nalaza i mišljenja vještaka D L, utvrđeno je da trag papilarnih linija označen pod brojem 3, izazvan na licu mjesta u sobi broj 130 hotela T - R, na štetu S S, koja je izvršena dana 09.09.2006 godine potiče od prstnog dijela dlana desne ruke okrivljenog P D. Na glavnom pretresu vještak je pojasnio da je analiza tragova vršena kada je vještak uz pomoć AFIS sistema utvrdio trag papilarnih linija koji potiče od prsnog dijela desne ruke okr., da su predmeti vještačenja bili tragovi koji su se nalazili izuzeti na folijama, sa konstatacijom odakle potiču, te da se prilikom vještačenja nikada ne dostavlja fotodokumentacija. Upravo analizom uz korišćenje AFIS sistema u koji se unose podesni tragovi, utvrdjeno je da trag koji je pronadjen i izuzet kritične prilike potiče od prsnog dijela dlana desne ruke okr. Na licu mjesta izuzeta su još dva traga, sa drvenih škura, ali ona nijesu vještačena jer nijesu bila podesna za identifikaciju zbog lošeg otiska.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije Kotor, utvrđuje se da je okrivljeni ranije osuđivan i to presudom Višeg suda u Podgorici K. br. 180/95 od 02.10.1996 godine zbog krivičnog djela teško djelo protiv bezbjednosti javnog saobraćaja iz člana 177. stav 2. KZ RCG, na kaznu zatvora u trajanju od 3 godine, presudom Osnovnog suda u Kotoru K. br. 78/96 od 31.12.1997 godine zbog krivičnog djela teške krađe iz člana 145. stav 1. tačka 1. KZ RCG na kaznu zatvora u trajanju od 10 mjeseci uslovno na 2 godine, presudom Osnovnog suda u Herceg Novom K br. 91/97 od 08.06.1998 godine zbog krivičnog djela teške krađe iz člana 153. stav 1. tačka 1. KZ RCG, na kaznu zatvora u trajanju od 7 mjeseci, presudom Višeg suda u Podgorici K. br. 147/02 od 21.05.2003 godine zbog krivičnog djela iz člana 245/1 KZ SRJ, na kaznu zatvora u trajanju od 2 godine, presudom Osnovnog suda u Kotoru K. br. 205/01 od 10.11.2005 godine zbog krivičnog djela nasilničko ponašanje iz člana 195. stav 2. u vezi stava 1. KZ RCG na kaznu zatvora u trajnaju od 6 mjeseci uslovno na 2 godine.</span>
</p>
<p class="p4">
<span>Na osnovu nalaza vještaka M D od 15.02.2008. godine, utvrđena je vrijednost oduzetih predmeta, kako pojedinačno tako i u ukupnom iznosu, na dan izvršenja krivičnog djela.</span>
</p>
<p class="p4"></p>
<p class="p4">
<span>Iz otpusnog pismo na ime V S, bilnice Kotor, utvrđuje se da se ista nalazila u toj bolnici na liječenju od 15.07 do 18.07.2006 godine, radi povreda zadobijenih u saobraćajnoj nezgodi.</span>
</p>
<p class="p4"></p>
<p class="p4">
<span>Na osnovu zapisnika o uvidjaju Uprave policije Kotor, utvrđeno je da se dana 15.07.2006 godine u mjestu K-L dogodila saobraćajna nezgoda, da su učesnici P D koji je upravljao vozilom Opel reg.ozn. KO  , pješak  V S, i vozilo O C reg.ozn. KO  vlasništvo U M; a uvidom u fotoelaborat u skicu lice mjesta OB –a K, prikazano je lice mjesta, položaj vozila nakon kontakta, stajna tačka i udaljenost tragova u odnosu na stajnu tačku i vozila.</span>
</p>
<p class="p4"></p>
<p class="p4">
<span>Uvidom u izvještaj o alkoholisanosti P D od 24.07.2006. godine, utvrđeno je da je isti imao 0,09 pro mille apsolutnog alkohola u krvi dana 15.07.2006 godine u 22,45 časova, i da se nalazio u trijeznom stanju.</span>
</p>
<p class="p4"></p>
<p class="p4"></p>
<p class="p4">
<span>Na osnovu nalaza vještaka med. struke dr K N, utvrđeno je da je V S zadobila sledeće povrede i to prelom nosnih kostiju sa dislokacijom prelomljenih koštanih odlomaka i sa krvnim podlivom kože oko oba oka, krvni podliv kože u predjelu donje vilice i predjelu lijeve bočne strane vrata, krvni podliv u predjelu lijevog lakta, krvni podliv u predjelu lijevog kuka i krvni podliv sa oguljotinama kože u predjelu obje potkoljenice, koje povrede predstavljaju u svojem zbiru tešku tjelesnu povredu. </span>
</p>
<p class="p4"></p>
<p class="p4">
<span>Svjedok L U V izjavila je da je kritične prilike, petnaestak minuta prije predmetne saobraćajne nezgode svoje vozilo opel kadet, plave boje parkirala na proširenju pored puta u blizini kuće u kojoj je stanovala u P sa lijeve strane puta, gledano u pravcu Tivta, a sa prednjom stranom okrenuto u pravcu K. Nalazila se u kući, kada je oko 21 čas, čula vrisak, a zatim i udarac i pretpostavljajući da je došlo do neke saobraćajne nezgode, istrčala je do lica mjesta. Tada je vidjela jednu povrijeđenu ženu i svoje vozilo oštećeno u prednjem dijelu. vidjela je vozača crvenog opela, koji je izazvao saobraćajnu nezgodu, koji je po njenom mišljenju bio pod uticajem alkohola ili pod narkoticima. Od te prilike okrivljenog više nije vidjela, i morala je da plati štetu u iznosu od 250 eura. Vozilo je registrovano na njenog supruga U M, a da samu nezgodu nije vidjela, a povrijeđena je jedna turistkinja koja je odmah poslije nezgode odvezena u bolnicu. Oštećena je izjavila da je vozilo bilo parkirano ali jednim dijelom i izvan kolovoza a da je veći dio putne površine bio slobodan, da je kolovoz bio dovoljno širok za nesmetano odvijanje saobraćaja. Izjavila je da je dolaskom na lice mjesta vidjela oštećenja na vozilu i tada je saznala da je jedna žena povrijedjena. U vrijeme nastanka saobraćajne nezgode bila je noć ali dobro osvjetljenje jer na ovom dijelu puta postoji dobra ulična rasvjeta koja je u vrijeme nezgode funkcionisala. Pridružila se krivičnom gonjenju i postavila imovinsko pravni zahtjev. </span>
</p>
<p class="p4"></p>
<p class="p4">
<span>Oštećena V S izjavila je da je kritične prilike bila u šetnji kroz P, gdje je bila na ljetovanju sa S P D i njenom kćerkom. Kretale su se iz pravca hotela P ka K. u jednom momentu je vidjela da iz pravca K ka njima ide jedno vozilo koje je imalo upaljena svijetla, pa pošto je tu put uzan, prešla je sa druge strane puta kako bi S i njenoj kćerki ostavila dovoljno mjesta da stanu pored puta kada to vozilo stigne do njih. Navela je da su one ostale pored puta na jednom proširenju a ona je prešla sa druge strane i stala na parking, otprilike na tri koraka od ivice parkinga. Kada je stala na parking okrenula se da pogleda gdje su S i njena kćerka i već u sledećem momentu vidjela je to vozilo ispred sebe, a odmah zatim je osjetila udarac u predjelu noga, od kojeg udarca je izgubila svijest. Na parkingu se povratila i u tome joj je pomogao neki momak a ubrzo su došla i kola hitne pomoći, koja su je odvezla u bolnicu K, gdje je ostala jednu noć, a dan nakon toga je išla u bolnicu na snimanje nosa i tada je ustanovljeno da joj je polomljen nos. Takođe je zadobila i povrede nogu. Navela je da je kritične prilike bio pao mrak, ali je mjesto na kojem se dogodila saobraćajna nezgoda bilo osvijetljeno, jer se u neposrednoj blizini nalazila kuća u kojoj su bila popaljena svijetla. Navela je da je vozilo udarilo van kolovoza i to dok je stajala na parkingu na tri koraka od ivice kolovoza.</span>
</p>
<p class="p4"></p>
<p class="p4">
<span>Na osnovu nalaza i mišljenja vještaka saobraćajne struke V Iutvrđeno je da je P D upravlajući pmv O K reg.ozn. KO  magistralnim dijelom puta K prema L, prouzrokovao saobraćajnu nezgodu zato što se nije kretao propisana desnom kolovoznom trakom držeći vozilo bliže desnoj ivici kolovoza za svoj smjer kretanja, već je na pravom dijelu puta usled dekoncetracije za upravljačem, odnosno zato što je obratio pažnju na drugu stranu, zbog čega je vozilom prešao sa desne na lijevu kolovoznu traku, gdje je došlo do zahvata pješaka V S a potom i udara čeonim dijelom vozila u čeoni dio parkiranog vozila opel korsa reg.ozn. KO </span>
</p>
<p class="p4"></p>
<p class="p4">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog, sud je utvrdio činjenično stanje navedeno u izreci, da je okrivljeni učinio krivično djelo teško djelo protiv bezbjednosti javnog saobraćaja iz člana 348. st.3. u vezi st.1. u vezi sa krivičnim djelom ugrožavanja javnog saobraćaja iz člana 339. st.3. u vezi st.1. KZ.</span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio na osnovu zapisnika o uviđaju, skoce lice mjesta, fotoelaborata, nalaza vještaka saobraćajne i medicinske struke, iskaza oštećene V S.</span>
</p>
<p class="p4">
<span>Upravo iz razloga što se nije moglo izvršiti usaglašavanje vještaka saobraćajne struke Č P i V I koji je preminuo, sud je izvršio supervještačenje saobraćajne nezgode, koja je povjerena Centru za saobraćajno mašinska vještačenja, Mašinskog fakulteta u Podgorici.</span>
</p>
<p class="p4">
<span>Naime, sud je prihvatio nalaz i mišljenje vještaka Centra za saob. i mašinska vještačenja M F u P na osnovu kojeg je utvrđeno da je okrivljeni upravljajući pmv O K reg.ozn. KO , i kretao magistralnim dijelom puta od K prema L, prouzrokovao saobraćajnu nezgodu, jer je reakcija vozača na kočioni mehanizam za predjenih 8,6 m iznosio 1,00 sec.da vozilo nije registrovalo tragove intenzivnog kočenja, tako da je utvrdjeno da nije reagovao na prostornoj udaljenosti većoj od 8,6 m, a dužina zaustavnog puta za brzinu od 30,8 km/h i usporenje od 7,0m/s² iznosi 10,8 m, da je vozač imao sve tehničke uslove da vizuelno osmatra dužinu veću, ispred sebe od dužine zaustavnog puta od 10,8 m, usljed čega je došlo do zahvata pješaka V S, a potom udara čeonim dijelom vozila u čeoni dio parkiranog vozila O K reg.ozn. KO 72-98, kojom prilikom je pješao zadobio povrede i nastala materijalna šteta na parkiranom vozilu. Utvrđeno je da je okrivljeni postupao suprotno odredbi čl. 27. st.2 Zakona o bezbjednosti saobraćaja na putevima, koja odredba obavezuje vozača da vozilo u kretanju drži što bliže desnoj ivici kolovoza i na tolikoj udaljenosti od nje da, s&nbsp;obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, što je za uzrok imalo nastanak saobraćajne nezgode, a koja je za posledicu imala povređivanje pješaka oštećene V S, koja je zadobila tešku tjelesnu povredu u vidu preloma nosnih kostiju sa dislokacijom prelomljenih koštanih odlomaka i sa krvnim podlivima kože oko oba oka, krvnim podlivom kože u predjelu donje vilice i u predjelu lijeve bočne strane vrata, krvnog podliva u predjelu lijevog lakta, krvnog podliva u predjelu lijevog uha i krvnog podliva sa oguljotinama kože u predjelu obje potkoljenice, što je utvrđeno na osnovu nalaza vještaka medicinske struke, koji je sud takođe prihvatio, kao i materijalnu štetu na parkiranom vozilu opel korsa vlasništvo U M.</span>
</p>
<p class="p4">
<span>Sud je prihvatio nalaz i mišljenje vještaka Centra za saob. i mašinska vještačenja M F u P, ovo tim prije kada se uzme u obzir izged samog lica mjesta koji je prikazan na fotoelaboratu, na osnovu kojeg se vidi da je vozilo opel corsa oznaka KO 72-98, a sa kojim vozilom je vozilo okrivljenog i ostvarilo kontakt bilo parkirano uz lijevu ivicu kolovoza pored kamenog zida gledano iz pravca kretanja vozila okrivljenog, iz čega nesporno proizilazi da okrivljeni svoje vozilo u kretanju nije držao bliže desnoj ilici kolovozai i na tolikoj udaljenosti od nje da, s&nbsp;obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, što je za uzrok imalo nastanak saobraćajne nezgode.</span>
</p>
<p class="p4">
<span>Obzirom  na nalaz vještaka saobraćajne i medicinske struke, kao i na iskaz svjedoka V S, a koje je sud prihvatio, za sud je neprihvatljiva odbrana okrivljenog jer smatra da je ista data u cilju izbjegavanja krivice. Naime oštećena V S je navela pošto je iz pravca K ka njima išlo jedno vozilo koje je imalo upaljena svijetla, i obzirom da je tu put uzan, prešla je sa druge strane puta kako bi S i njenoj kćerki ostavila dovoljno mjesta da stanu pored puta kada to vozilo stigne do njih, i da je stala na parking, otprilike na tri koraka od ivice parkinga, i da se okrenula se da pogleda gdje su Slavica i njena kćerka i već u sledećem momentu vidjela je to vozilo ispred sebe, a odmah zatim je osjetila udarac u predjelu noga, od kojeg udarca je izgubila svijest. Sud smatra da je navod odbrane okrivljenog da je u trenutku dok je ubacivao kasetu u kasetofon, samo je ispred sebe osjetio udarac tup i nakon toga je zaustavio vozilo, izašao iz vozila i vidjeo da je udario u jedno plavo vozilo, i to praktično, čelom u čelo,  i da je tada primijetio da je pored vozila ležala jedna žena, a druga čučala pored nje i držala joj glavu, i kada se ista nakon nekoliko trenutaka ustala i počela da priča, shvatio je da je nije udario vozilom, već je čelom svojeg vozila udario u čelo tog plavog vozila, a ona se prolazeći pored tog vozila, od šoka i stresa našla na asfaltu, upravo dat i usmjeren na umanjenje njegove krivice, ali sud isti nije prihvatio, jer je u suprotnosti sa iskazom oštećene V S koja je navela da je osjetila udarac u predjelu noga, od kojeg udarca je kako je navela izgubila svijest, te i nalazom vještaka saob.struje Centra za saobraćajno mašinska vještačenja, a koje je sud prihvatio. Iz prednjih razloga sud nije prihvatio odbranu okr. o načinu nastanka saob. nezgode kako je on to prikazao u svojoj odbrani. Takođe je iskaz oštećene potvrđen i nalazom i mišljenjem vještaka medicinske struke na osnovu kojeg je utvrđeno da je ista zadobila i oguljotine kože u predjelu obe potkoljenice, što znači da je ista zahvaćena vozilo. Takođe, odbrana okr. da je vidljivost bila loša je neprihvatljiva jer je i iskazom ošt. V S i iskazom svjedoka L U V nesporno utvrđeno da je bila noć, ali da je bila uključena ulična rasvjeta pa je vidljivost bila dobra u vrijeme nastanka saobraćajne nezgode.</span>
</p>
<p class="p4">
<span>Sud je cijenio i dio iskaza vještaka saobraćajne struke A M sa glavnog pretresa iz kojeg proizilazi da prilikom izrade nalaza nije vršio analizu kretanja pješaka, jer je iskaz oštećene V S nelogičan u dijelu u kojem navodi gdje se nalazi parking, međutim sud je smatrao da se ta nelogičnost ne bi mogla otkloniti ponovnim saslušanjem oštećene jer je mišljenja da oštećena tek sada nakon godina od nezgode ne bi mogla dobro opisati mjesto nezgode, ako to nije mogla uraditi odmah nakon iste, ovo tim prije što je bila na ljetovanju pa joj samo lice nije bilo dobro poznato, pa je u tom izgled lica mjesta i mjesto kontakta vozila utvrđen na osnovu fotoelaborata. Dalje što se tiče navoda vještaka saobraćajne struke A M, da se ne može izjasniti da li su povrede pješaka nastale u kontaktu sa vozilom ili iz nekog drugog razloga, sud iste navode nije posebno cijenio, ovo tim prije kada se uzme u obzir iskaz oštećene koja je navela da je osjetila udatac u predjelu noga, anakon toga i pala, koji iskaz je sud prihvatio jer je potvrđen nalazom i mišljenjem vještaka medicinske struke.</span>
</p>
<p class="p5">
<span>  </span>
</p>
<p class="p5">
<span>         Sud je utvrdio da je okrivljeni postupao nehatno, jer je bio svjestan da navedenim postupanjem u saobraćaju može izazvati nezgodu, ali je olako držao da do toga neće doći ili da će je moći spriječiti, to jest u ovom slučaju da će izbeći izvršenje predmetnog krivičnog djela, međutim do nezgode je došlo.</span>
</p>
<p class="p4"></p>
<p class="p4">
<span>U radnjama okrivljenog su ostvarena sva bitna obilježja bića krivičnog djela teško djelo protiv bezbjednosti javnog saobraćaja iz člana 348. stav 3. u vezi sa krivičnim djelom ugrožavanja javnog saobraćaja iz člana 339 stav 3. u vezi stava 1. Krivičnog Zakonika. </span>
</p>
<p class="p4"></p>
<p class="p4">
<span>Takođe je utvrđeno da je okrivljeni dana 09.09.2006 godine u večernjim časovima u R, Opština K u namjeri da prisvajanjem tuđih pokretnih stvari sebi pribavi protivpravnu imovinsku korist, obio hotelske sobe broj 130 i 131 koje se nalaze na prvom spratu hotela "T" u R, na način što je upotrebom fizičke snage i podesnog predmeta otvorio balkonska vrata sobe i škure na vratima, ušao u sobe i izvršio premetačinu stvari i tom prilikom oduzeo dva mobilna telefona i to marke "Simens S 35" i marke "Simens AG 35", vlasništvo oštećene B S iz M ukupne vrijednosti 50 eura, fotoaparat marke "P", vokmen marke "P", ranac plave boje, novčanik sa 15 eura, saobraćajnu dozvolu na ime M Gi T S vozačku dozvolu na ime M G, kreditne kartice i crvenu torbicu sa 13 KM (konvertibilnih maraka) i 30 eura, vlasništvo oštećenih M i tripun, ukupne vrijednosti 321,5 eura. </span>
</p>
<p class="p4"></p>
<p class="p4">
<span>Iako je okrivljeni u svojoj obrani negirao izvršenje krivičnog djela teške krađe, to sud nije prihvatio njegovu odbranu iz razloga što je ista u suprotnosti sa nalazom i iskazom vještaka vještaka D L, a koji je prihvatio, i na osnovu kojeg je utvrđeno da trag papilarnih linija označen pod brojem 3, izazvan na licu mjesta u sobi broj 130 hotela T - R, na štetu S S, koja je izvršena dana 09.09.2006 godine potiče od prstnog dijela dlana desne ruke okrivljenog P D. Sud upravo nije prihvatio odbranu okrivljenog, a koji je naveo da zadnjih 10 godina nije išao u hotel T, i da otisci njegovih papilarnih linija nijesu mogli biti pronađeni na vratima hotelskih soba, jer je takva njegova odbrana u suprotnosti sa nalazom vještaka D L, a koji je sud prihvatio. Naime, AFIS sistem je sistem automatske obrade otisaka prstiju koji koristi uredjaje za automtsko skeniranje (snimanje) koji pretvara sluku otiska prsta u digitalne municije, pri čemnu se snimaju papilarne linije, laserski se uzimaju i automatski uporedjuju sa arhiviranim slikama otisaka, a kako je i u konkretnom slučaju postipljeno na taj način, bez uticaja je odbrana okr. da nije bio prisutan prilikom vršenja uvidjaja, da nije pozvan od strane policije već naknadno nakon izvjesnog vremena. Nije sporno da je prilikom vršenja uvidjaja u hotelu "T"  (zapisnik o uvidjaju OB Kotor br 240/06-3283) izvršeno izuzimanje tragova papilarnih linija i da je isto dostavljeno Centru za vještačenja, pa dovodeći u vezu preduzete radnje prilikom vršenja uvidjaja, izuzete otiske, njihovo vještačenje putem AFIS sistema, ne može se prihvatiti odbrana okr. i njegov prigovor da je trebalo dostavljati i fotodokumentaciju, jer se ona ne dostavlja za ovu vrstu vještačenja, već je dovoljno da su dostavljene aluminijske folije sa izuzetim otiscima, a što je u konkretnom slučaju i uradjeno.</span>
</p>
<p class="p4">
<span>Što se tiče uputstava iz ukidnog rješenja Višeg suda u Podgorici, sud je tel.putem kontaktirao UP I Kotor, kojom prilikom je dobio obavještenje da su kompletni spisi predmeta uz krivičnu prijavu proslijeđeni ODT Kotor, zbog čega se sud nije pismeno obraćao UP I Kotor. </span>
</p>
<p class="p4">
<span>Takođe je na osnovu nalaza vještaka trgovinske struke utvrđena vrijednost odzetih predmeta, na dan izvršenja krivičnog djela na štetu oštećenih.</span>
</p>
<p class="p4">
<span>U radnjama okrivljenog ostvarena su sva bitna obilježja bića krivičnog djela teške krađe iz člana 240 stav 1. tačka 1. Krivičnog Zakonika. Okrivljeni je postupao sa direktnim umišljajem, svjestan značaja svojeg djela i željeći njegovo izvršenje, sa namjerom pribavljanja protivpravne imovinske koristi,  koju je i pribavio u ukupnom iznosu od 321,50 eura, i to oduzimajući tuđe pokretne stvari. Naime okrivljeni je obio hotelske sobe hotela T, ulazio u sobe, vršio premetačinu stvari i oduzimao tuđe stvari pogodne za oduzimanje. Način obijanja utvrđen je zapisnikom o uviđaju, a da je okrivljeni učinilac ovog krivičnog djela utvrđeno je na osnovu tragova nađenih na licu mjesta, koji su fiksirani u toku vršenja uviđaja gdje je nesporno utvrđeno da potiču od okrivljenog. Okolnost što predmeti kod njega nijesu pronađeni su bez značaja jer je okrivljeni iamo dovoljno vremena da predmete otuđi, odnosno, da se na bilo koji drugi način istih "oslobodi". Okrivljeni je znao da navedeni stvari pribavlja bez pravnog osnova, da te stvari pripadaju drugom i na to je pristao.</span>
</p>
<p class="p4">
<span>Prilikom odluke o vrsti i visini krivične sankcije sud je okrivljenom prethodno utvrdio pojedinačne kazne i to za krivično djelo teško djelo protiv bezbjednosti javnog saobraćaja iz člana 348. st.3. u vezi sa krivičnim djelom ugrožavanja javnog saobraćaja iz čl. 339 st.3. u vezi st.1. Krivičnog Zakonika iz tač.1. presude, utvrdio kaznu zatvora u trajanju od dva mjeseca; a za krivično djelo teške krađe iz člana 240 st. 1. tač. 1. Krivičnog Zakonika iz tač. 2. presude, kaznu zatvora u trajanju od tri mjeseca, pa je okrivljenog shodno članu 48. Krivičnog zakonika osudio na jedinstvenu kaznu zatvora u trajanju od četiri mjeseca koju će izdržati nakon pravosnažnosti presude. Sud smatra da je navedena kazna adekvatna težini učinjenih krivičnih djela i ličnosti okrivljenog, obzirom na njegov raniji život, da je ranije osuđivan zbog istovrsnih krivičnih djela, pa sud smatra da će se jedino ovom kaznom ostvariti svrha specijalne i generalne prevencije iz čl. 32 KZ.</span>
</p>
<p class="p4">
<span>Sud je na osnovu naprijed navedene krivičnopravne odredbe i čl. 3, 5, 8, 13, 15,16, 32, 33, 36, 42, 48. KZ i čl. 368 i 374 ZKP, riješio kao u izreci.</span>
</p>
<p class="p4">
<span>Sud je okr. obavezao na troškove krivičnog postupka koji se sastoje od troškova vještačenja po vještacima saobraćajne, medicinske, grafološke i trgovačke struke, i dovođenja okrivljenog iz ziksa a odmjereni su shodno članu 226 i 229. ZKP-a.</span>
</p>
<p class="p4">
<span>Sud je oštećenu V S sa imovinskopravnim zahtjevom uputio na parrnicu shodno članu 236. stav 3. ZKP. </span>
</p>
<p class="p4"></p>
<p class="p2">
<span class="s1">OSNOVNI SUD U KOTORU</span>
</p>
<p class="p2">
<span class="s1">Dana 5.07.2013 godine</span>
</p>
<p class="p5"></p>
<p class="p5">
<span class="s1">Zapisničar                                                        	                           Sudija</span>
</p>
<p class="p5">
<span class="s1">Ana-Marija Petković						Momirka Marović</span>
</p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude ima se pravo žalbe Višem sudu u Podborici, u roku od 15 dana od dana prijema iste, a preko ovog suda.</span>
</p>
<p class="p7"></p>
<p class="p7">
<span>DNA: ODT; okr.; adv; u spise. </span>
</p>
<p class="p8"></p>


</body>
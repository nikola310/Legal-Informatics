<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-weight:800}
.span3{;font-family:'Arial';font-weight:800}
.span4{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 133/16</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje samostalnog referenta Milice Kaluđerović, u svojstvu zapisničara, u krivičnom predmetu okr. V. A. iz C., zbog krivičnog djela ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore, postupajući po Optužnom predlogu Osnovnog državnog tužilaštva u Cetinju Kt. br. 146/16  od 25.11.2016. godine, nakon održanog glavnog i javnog pretresa dana 16.12.2016. godine, u prisustvu savjetnika u ODT Cetinje Igora Šćekića, okrivljenog i njegovog branioca R. B., advokata iz C., donio je dana 20.12.2016. godine i javno objavio ovu</span>
</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">Okrivljeni: V. A., JMB ...., zvani »Ć.«, od oca Đ. i majke J., rođene R., rođen .... godine, gdje i prebiva, državljanin C. G., penzioner, oženjen, otac troje djece, pismen, sa završenom srednjom školom, neosuđivan;</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato  što je:</span>
</p>
<p>&nbsp;</p>
<p>
<span class="span1">Dana 02. jula 2016. godine, oko 08,45 časova, na raskrsnici magistralnog puta Cetinje-Podgorica, i lokalnog puta koji vodi za Rijeku Crnojevića, u mjestu zv. »Ulići«, opština Cetinje, upravljajući u saobraćaju vlastitim putničkim motornim vozilom marke »Fiat Uno«, reg. oznaka ...., ne pridržavajući se saobraćajnih propisa iz člana 40 stav 4 i člana 133 stav 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako je znao da je kao vozač koji ulazi vozilom na put koji je saobraćajnim znakom označen kao put sa prvenstvom prolaza dužan da propusti sva vozila koja se kreću tim putem i svjestan da je kao učesnik u saobraćaju dužan da se pridržava ograničenja, zabrana i obaveza izraženih saobraćajnom signalizacijom i da postupa u skladu sa njihovim značenjem, jer u protivnom može izazvati saobraćajnu nezgodu, i dovesti u opasnost živote i tijela ljudi, ali je olako držao da do toga neće doći, ili da će to moći spriječiti, krećući se navedenim vozilom iz pravca Rijeke Crnojevića, dolaskom na raskrsnicu sa magistralnim putem Cetinje – Podgorica, preduzeo je radnju uključivanja vozila kojim je upravljao na kolovoz navedenog magistralnog puta, kao puta sa pravom prvenstva prolaza, a da nije ustupio pravo prvenstva prolaza putničkom motornom vozilu marke »Škoda Fobia«, reg. oznaka ...., kojim je upravljao P. R. iz H. N., krećući se magistralnim putem iz pravca Cetinja u pravcu Podgorice, iako ga je na to obavezivao znak izričitih naredbi »Obavezno zaustavljanje – Stop«, postavljen prije raskrsnice po lijevoj strani kolovoza, gledano iz smjera njegovog kretanja, uslijed čega je u zoni raskršća ostvario fizički kontakt prednjim dijelom vozila kojim je </span><span class="span1">upravljao sa prednjim dijelom vozila kojim je upravljao P. R., kojom prilikom je njegova saputnica u vozilu – oštećena G. P. M. iz H. N. zadobila laku tjelesnu povredu u vidu kontuzije – nagnječenja zgloba između ključnjače i lopatice;</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud, primjenom citiranog zakonskog propisa, te čl. 3, 4, 5, 13, 16, 42, 52, 53 i 54 Krivičnog zakonika Crne Gore, te čl. 226 - 229, 239 i 374 Zakonika o krivičnom postupku, izriče:</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 3(tri) mjeseca i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Oštećena M. G. – P. se radi ostvarenja postavljenog imovinskopravnog zahtjeva, upućuje na parnični postupak. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 246,00 eura i iznos od 30,00 eura na ime sudskog paušala, na račun budžetskih sredstava Crne Gore, a sve u roku od 15 dana po pravosnažnosti presude, pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span class="span1">O   b   r   a   z   l   o   ž   e   n  j   e</span>
</p>
<p>&nbsp;</p>
<p>
<span class="span1">ODT Cetinje podnijelo ovom sudu Optužni predlog Kt. br. 146/16 od 25.11.2016. godine protiv okrivljenog V. A., stavljajući mu na teret izvršenje krivičnog djela u</span><span class="span1">grožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore. Zastupnik optužbe je uz manja činjenična preciziranja ostao u cjelosti pri podnijetom optužnom aktu, predlažući  da sud okrivljenog oglasi krivim za predmetno krivično djelo i osudi u skladu sa zakonom.</span>
</p>
<p>&nbsp;</p>
<p>
<span class="span1">Branilac okrivljenog R. B., advokat iz C. je u konačnom predložio da sud okrivljenog oslobodi od optužbe, a da ukoliko sud nađe da je kriv da ga što blaže kazni, imajući u vidu sve olakšavajuće okolnosti na njegovoj strani. </span>
</p>
<p>&nbsp;</p>
<p>
<span class="span1">Okrivljeni V. A. je negirao krivicu za predmetno krivično djelo. U svojoj odbrani je u bitnom naveo da je dana 02.07.2016. godine, poslije 08,30 časova, krenuo svojim vozilom marke „Fiat Uno“, reg. oznaka ...., za Cetinje. Kada je došao na raskrsnicu sa magistralom Cetinje – Podgorica, stao je, a zatim je krenuo da se uključi na magistralu, procjenjujući da to može bezbjedno da uradi. Naveo je i da pored puta, na visini od jednog metra, ulicom koja ide od Rijeke Crnojevića, postoji jedan veliki saobraćajni znak, a da nije obratio pažnju o kom se znaku radi. Isti mu je, zbog veličine, zaklonio pogled prema magistrali. Čim je skrenuo ulijevo, nakon nekih pola metra, naišlo je vozilo marke „Škoda“ iz pravca Cetinja, i nije bilo šanse da se kontakt sa istim izbjegne, i udario je to vozilo. Odmah je izašao iz vozila kako bi utvrdio da li je putnicima u ovom vozilu neophodna pomoć. Bio je u bolnici sa gospođom koja je bila suvozač u vozilu marke „Škoda“. Zajedno sa članovima porodice, nakon </span><span class="span1">predmetne saobraćajne nezgode, telefonom je zvao tu gospođu i interesovao se za njeno zdravlje. Žao mu je što je došlo do predmetne nezgode. </span>
</p>
<p>&nbsp;</p>
<p>
<span class="span1">Radi razjašnjenja predmetne krivičnopravne stvari, sud je u dokaznom postupku izveo sljedeće dokaze: na saglasan predlog stranaka pročiao iskaz oštećene G. - P. M.; saslušao svjedoka P. R., na saglasan predlog stranaka pročitao nalaz i mišljenje sudskog vještaka saobraćajne struke ing. saob. Đ. M. Kt. br. 146/16 od 14.10.2016. godine i nalaz i mišljenje sudskog vještaka medicinske struke dr R. S. Kt.br. 146/16 od 11.10.2016. godine sa pratećom medicinskom dokumentacijom; pročitao zapisnik o uviđaju saobraćajne nezgode Uprave policije OB Cetinje br. 60/2016 od 02.07.2016. godine i izvod iz registra kaznenih evidencija Ministarstva pravde Crne Gore Ke. br. 135/2016 od 24.11.2016. godine i izvršio uvid u skicu lica mjesta saobraćajne nezgode. </span>
</p>
<p>&nbsp;</p>
<p>
<span class="span1">Oštećena M. G. – P. je u svom iskazu navela da se dana 02.07.2016. godine, negdje oko 08,45 časova, nalazila kao suvozač u vozilu marke „Škoda“, kojim je upravljao njen suprug P. R. Tom prilikom su se kretali iz pravca Cetinja, u pravcu Podgorice, i to, po njenom mišljenju, normalnom brzinom, idući polako. U jednom trenutku, dolaskom na raskrsnicu sa ulicom koja ide prema Rijeci Crnojevića, iz te ulice je naglo izašlo vozilo marke „Fiat Uno“. Njen suprug je počeo da koči, ali nije uspio da izbjegne sudar, već je to vozilo udarilo u stranu vozila gdje je ona sjedila. Njena vrata su se, od udara, zaglavila i tuda nije mogla da izađe, a vozač koji je upravljao vozilom „Fiat Uno“ se na njih nije ni okrenuo, već je čak njenom suprugu ljutito prigovorio kako vozi riječima: „Zar nijesi mogao da me zaobiđeš?!“. U nezgodi je zadobila tjelesne povrede, od kojih i danas osjeća posljedice, a okrivljeni se nijednom nije interesovao za njeno zdravlje. Pored toga, ona i suprug su pokušali da ga kontaktiraju kako bi postigli dogovor u vezi  nastale štete, ali je on u krajnjem rekao da nema novca da plati štetu. Nakon što joj je ukazana pomoć u Cetinju, bila je na kontrolnom pregledu u bolnici u Risnu, gdje joj je ljekar prepisao fizikalnu terapiju, zajedno sa tabletama protiv bolova, koje i dan danas osjeća. </span>
</p>
<p>
<span class="span1">Nije se pridružila krivičnom gonjenju protiv okrivljenog, ali je postavila imovinskopravni zahtjev. </span>
</p>
<p>&nbsp;</p>
<p>
<span class="span1">Svjedok P. R. je u svom iskazu naveo: da je dana 02.07.2016. godine, oko 08,45 časova, upravljao vozilom marke „Škoda“, dok se na mjestu suvozača nalazila njegova supruga M. Tom prilikom su se kretali iz pravca Cetinja u pravcu Podgorice, normalnom brzinom, po njegovoj procjeni, idući polako. U jednom trenutku, dolaskom na raskrsnicu sa ulicom koja ide u pravcu Rijeke Crnojevića, iz te ulice je naglo izašlo vozilo marke „Fiat Uno“, i koliko je mogao primijetiti vozač tog vozila uopšte nije gledao u pravcu Cetinja, već samo vozila koja dolaze iz pravca Podgorice. Počeo je da koči, ali nije uspio da zaustavi vozilo, a zbog vozila koje je nailazilo iz pravca Podgorice, nije mogao da pređe na drugu stranu puta, tako da je vozilo Fiat udarilo u desnu stranu njegovog vozila, u dijelu gdje se nalazi suvozač. Od udara su se zaglavila vrata suvozača, i njegova supruga nije mogla da izađe na ta vrata, a vozač Fiata uopšte nije prišao da im pomogne, već je viknuo na njega kako ga nije zaobišao, iako je jasno da nije imao prostora da to učini. U predmetnom udesu njegova supruga je zadobila povrede, a vozač Fiata se uopšte nije interesovao za njeno zdravlje. Zajedno sa suprugom je pokušao da se sa okrivljenim i članovima njegove porodice dogovore u vezi nastale štete, ali je ovaj rekao da nema novca da plati štetu. </span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode br. 60/2016 od 02.07.2016. godine i skice lice mjesta sačinjene povodom predmetne saobraćajne nezgode dana 02.07.2016. godine, proizilazi da je lice mjesta saobraćajne nezgode raskrsnica magistrala puta Cetinje – Podgorica, Rijeka Crnojevića; da je kolovozni zastor asfaltni, glatke površine bez konstruktivnih oštećenja, namijenjen za odvijanje saobraćaja u oba smjera sa uključno – isključnim smjerom za mjesto Rijeka Crnojevića. Ograničenje brzine na toj dionici puta, gledano iz pravca Cetinja, iznosi 60 km/h. Na licu mjesta je zatečeno putničkom motorno vozilo (dalje: pmv) reg. oznaka ...., koje je zakošeno prednjom stranom ulijevo prema kretanju za Cetinje, a zadnjim lijevim točkom je udaljeno od razdvojnog ostrva 5,30 m i prednjim lijevim točkom od stajne tačke 12,30 m, kao i od prednjeg lijevog točka vozila reg. oznaka ...., 8,10 m, kao i pmv reg. oznaka .... koje je okrenuto u pravcu svog kretanja, tj. u pravcu Podgorice, zakošeno prednjom stranom udesno prema desnoj ivici kolovoza udaljeno 2,30 m od razdvojnog ostrva desnim prednjim pneumatikom. Zatečeni su tragovi kočenja pmv reg. oznaka  ...., u dužini od 19,80 m desnih i 14,40 m lijevih, kao i tragove stakla, farbe, djelova vozila (plastike) koji su skoncentrisani između oštećenih vozila na cijeloj saobraćajnoj traci. Na skici lica mjesta je osim jasno prikazanog položaja vozila u kome se nalazila oštećena i vozila kojim je upravljao okrivljeni, detaljno prikazan i smjer kretanja vozila, položaj znaka „Stop“ koji je upozoravao okrivljenog da se prije uključivanja na magistralni put mora zaustaviti i znak da se radi o putu sa pravom prvenstva prolaza, a nakon njega i na samom putu je prikazana linija koja nalaže zaustavljanje vozila prilikom priključenja na glavni put. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr R. S. datog na zapisniku kod ODT Cetinje Kt.br. 146/16 od 11.10.2016. godine i prateće medicinske dokumentacije koja glasi na ime oštećene, proizilazi da je oštećena u predmetnoj saobraćajnoj nesreći zadobila kontuziju – nagnječenje zgloba između ključnjače i lopatice. Do povrede je došlo kada je vozilo u kojem se oštećena nalazila kao suvozač imalo sudar, uslijed čega je oštećena udarila desnim ramenom o unutrašnjost putničke kabine. Po mišljenju vještaka navedena povreda predstavlja laku tjelesnu povredu. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke ing. saob. Đ. M. od 14.10.2016. godine, u bitnom proizilazi da je okrivljeni morao da zaustavi vozilo, ispred linije zaustavljanja, na šta ga je obavezivao znak „Stop“ (obavezno zasutavljanje), da osmotri raskrsnicu, da propusti sva vozila koja se kreću glavnim putem, kako ona koja mu dolaze sa lijeve, tako i ona koja mu nailaze sa desne strane, pritom, vozila koja se kreću glavnim putem, imaju prvenstvo prolaza, cijelom širinom tog puta. Nadalje navodi da je okrivljeni postupio po pravilima saobraćaja, odnosno da je bio obazriviji, prilikom ulaska na glavni put i zaustavio svoje vozilo prije izlaska na kolovoznu površinu, osmotrio i propustio sva vozila koja se kreću putem sa pravom prvenstva, uvjerio se da svoje uključivanje može izvesti bez ometanja i ugrožavanja drugih učesnika, do saobraćajne nezgode, prema njegovom mišljenju, ne bi došlo, a na ovu radnju ga je obavezivao znak „obavezno zaustavljanje“ i oznake na kolovozu, zaključujući da je u ovom propustu, po njegovom mišljenju, uzrok saobraćajne nezgode. </span>
</p>
<p>&nbsp;</p>
<p>
<span class="span1">Iz uvjerenja Ministarstva pravde CG Ke. 135/2016 od 24.11.2016. godine, iz kaznene evidencije za okrivljenog proizilazi da okrivljeni nije osuđivan. </span>
</p>
<p>&nbsp;</p>
<p>
<span class="span1">Analizirajući rezultate sprovedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je našao da je dokazno potkrijepljen stav optužbe prema kojem je okrivljeni učinio krivično djelo </span><span class="span1">ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore, i to na način što je: </span><span class="span1">dana 02. jula 2016. godine, oko 08,45 časova, na raskrsnici magistralnog puta Cetinje-Podgorica, i lokalnog puta koji vodi za Rijeku Crnojevića, u mjestu zv. »Ulići«, opština Cetinje, upravljajući u saobraćaju vlastitim putničkim motornim vozilom marke »Fiat Uno«, reg. oznaka ...., ne pridržavajući se saobraćajnih propisa iz člana 40 stav 4 i člana 133 stav 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako je znao da je kao vozač koji ulazi vozilom na put koji je saobraćajnim znakom označen kao put sa prvenstvom prolaza dužan da propusti sva vozila koja se kreću tim putem i svjestan da je kao učesnik u saobraćaju dužan da se pridržava ograničenja, zabrana i obaveza izraženih saobraćajnom signalizacijom i da postupa u skladu sa njihovim značenjem, jer u protivnom može izazvati saobraćajnu nezgodu, i dovesti u opasnost živote i tijela ljudi, ali je olako držao da do toga neće doći, ili da će to moći spriječiti, krećući se navedenim vozilom iz pravca Rijeke Crnojevića, dolaskom na raskrsnicu sa magistralnim putem Cetinje – Podgorica, preduzeo je radnju uključivanja vozila kojim je upravljao na kolovoz navedenog magistralnog puta, kao puta sa pravom prvenstva prolaza, a da nije ustupio pravo prvenstva prolaza putničkom motornom vozilu marke »Škoda Fobia«, reg. oznaka ...., kojim je upravljao P. R. iz H. N., krećući se magistralnim putem iz pravca Cetinja u pravcu Podgorice, iako ga je na to obavezivao znak izričitih naredbi »Obavezno zaustavljanje – Stop«, postavljen prije raskrsnice po lijevoj strani kolovoza, gledano iz smjera njegovog kretanja, uslijed čega je u zoni raskršća ostvario fizički kontakt prednjim dijelom vozila kojim je upravljao sa prednjim dijelom vozila kojim je upravljao P. R., kojom prilikom je njegova saputnica u vozilu – oštećena G. P. M. iz H. N. zadobila laku tjelesnu povredu u vidu kontuzije – nagnječenja zgloba između ključnjače i lopatice.</span>
</p>
<p>&nbsp;</p>
<p>
<span class="span1">Činjenično ustanovljenje proizilazi iz svih izvedenih personalnih i materijalnih dokaza, a naime, iz iskaza oštećene G. - P. M. i svjedoka P. R., koji su saglasno, pouzdano i uvjerljivo prezentovali sudu odvijanje situacije kritičnog dana, odnosno da ih je dok su se kretali iz pravca Cetinja u pravcu Podgorice, na raskrsnici sa ulicom koja ide u pravcu Rijeke Crnojevića udarilo vozilo kojim je upravljao okrivljeni, uslijed čega su se vrata od suvozača zaglavila, a u kojoj nezgodi je oštećena zadobila povredu, zatim, njihovim iskazima podudarnoj uviđajnoj dokumentaciji i najzad nalazu i mišljenju sudskog vještaka saobraćajne struke, koji je prema stanju u spisima predmeta, dao nalaz, u istom se izjašnjavajući u pogledu brzine kretanja vozila u kojem se nalazila oštećena, a zatim i u pogledu činjenice da okrivljeni, iako ga je na to obavezivao znak »obavezno zaustavljanje«, nije propustio vozilo koja se kreće putem prvenstva prolaza, konkretno vozilo u kojem se nalazila oštećena, u čemu se, po njegovom mišljenju, i očitava uzrok predmetne saobraćajne nezgode. Nalaz i mišljenje vještaka saobraćajne struke sud je prihvatio, isti ocjenjujući kao pouzdan, potpun, jasan i urađen u skladu sa pravilima struke i nauke, budući da je njime u potpunosti odgovoreno na postavljeni zadatak vještačenja, a pritom je poslužio sudu kao valjana podloga prilikom rješavanja relevantnih pravnih pitanja. </span>
</p>
<p>&nbsp;</p>
<p>
<span class="span1">Izvođenjem dokaza vještačenjem po vještaku medicinske struke i uvidom u medicinsku dokumentaciju koja glasi na ime oštećene, sud je utvrdio koje je povrede oštećena kritičnom prilikom zadobila, kao i mehanizam njihovog nastanka, odnosno činjenicu da se nalaze u uzročno-posljedičnoj vezi sa nastankom predmetne nezgode. Uz to, mišljenje vještaka o vrsti povreda, bila je povoljna podloga sudu prilikom utvrđivanja o kakvoj se vrsti povrede u konkretnom radi. Sa tih razloga, sud je nalaz vještaka prihvatio i ocijenio kao jasan, sveobuhvatan i sačinjen u skladu sa pravilima struke i nauke, rukovođen kojim razlozima mu je sud i poklonio vjeru.</span>
</p>
<p>&nbsp;</p>
<p>
<span class="span1">Sud je posebnu pažnju posvetio i odbrani okrivljenog,i stavovima njegovog branioca i podvodeći navode odbrane pod utvrđeno činjenično stanje, istoj nije mogao pokloniti vjeru. Naime, navodi odbrane okrivljenog da nije učinio krivično djelo, i u vezi sa tim da mu je saobraćajni znak, zbog svoje veličine zaklonio pogled na magistralu, su neosnovani, i to dvostruko: prije svega logički, a zatim i suštinski, tj. faktički. Argument koji u potpunosti obesmišljava ovako, očigledno pripremljenu odbranu u pravcu izbjegavanja krivične odgovornosti, jeste skica lica mjesta, iz koje se jasno vidi da se znak stop nalazi ispred (prije) linije koja upozorava učesnike u saobraćaju da se zaustave (a gdje je i okrivljeni bio dužan da se zaustavi), što je okrivljeni očigledno prenebregao, te da se zaustavio na toj liniji i obratio pažnju na ostale učesnike u saobraćaju ovaj znak, niti jedan drugi, mu svakako ne bi predstavljao problem,samim tim kako je to i vještak saobraćajne struke predstavio što se znak za obavezno zaustavljanje koji je uz to osmougaonog oblika,i koji je dovoljno da se vidi i da se zaključi koji je put glavni, a koji sporedni,postavlja na raskrsnicama koje su zbog bilo kog razloga opasnije od drugih,a uporedo sa ovim znakom obilježavaju i odgovarajućim oznakama na kolovozu –puna poprečna linija ,tzv.linija zaustavljanja ispred koje treba da se zaustavi vozilo prije ulaska u raskrsnicu . </span>
</p>
<p>&nbsp;</p>
<p>
<span class="span1">Na kraju, navodi odbrane okrivljenog da se interesovao za zdravlje oštećene, kao i da je odmah po nastupanju nezgode izašao iz svog vozila i prišao vozilu koje je udario kako bi putnike u istom pitao da li im je neophodna pomoć, opovrgnuti su jasnim i decidnim iskazom oštećene i svjedoka P. R., koji su upravo surpotno posvjedočili o ovoj činjenici. Sud je, kod ovako dijametralno suprotnih iskaza vjeru poklonio iskazu oštećene i imenovanog svjedoka, sa razloga što isti nemaju razloga da govore neistinu, a uz to su njihovi iskazi uvjerljiviji, posebno kod činjenice da na iskaz istih, u ovom dijelu ni okrivljeni ni njegov branilac nisu imali prigovora. </span>
</p>
<p>&nbsp;</p>
<p>
<span class="span1">Samim tim, postupajući na navedeni način okrivljeni je prekršio odredbe Zakona o  bezbjednosti saobraćaja na putevima i to konkretno član 40 stav 4 ovog zakona, kojim je propisano da je vozač koji ulazi vozilom na put koji je saobraćajnim znakom označen kao put sa prvjenstvom prolaza dužan da propusti sva vozila koja se kreću tim putem, kao i odredbu člana 133 stav 3 istog zakona kojom je propisano opšte pravilo, a naime, da su učesnici u saobraćaju dužni da se pridržavaju ograničenja, zabrana i obaveza izraženih saobraćajnom signalizacijom i da postupe u skladu sa njihovim značenjem. Kršenjem ovih odredbi od strane okrivljenog, prouzrokovana je predmetna saobraćajna nezgoda, odnosno nastupila je laka tjelesna povreda kod oštećene G. - P. M., u čemu se iscrpljuju svi objektivni elementi bića krivičnog djela stavljenog mu na teret. </span>
</p>
<p>&nbsp;</p>
<p>
<span class="span1">U pogledu subjektivnog elementa, očigledno je da je okrivljeni postupao sa svjesnim nehatom, odnosno isti je bio svjestan da neustupanje prava prvenstva prolaza </span><span class="span1">učesnicima u saobraćaju koji su imali to pravo,kao i ne pridržavanje ograničenja ,zabrana i obaveza izraženih saobraćajnom signalizacijom,tj.ne- postupanje u skladu sa njihovim značenjem  može prouzrokovati saobraćajnu nezgodu, ali je olako držao, da do toga neće doći ili da će to  moći izbjeći (vjerovatno oslonjen na manevarske vještine kao vozač). </span>
</p>
<p>
<span class="span1">Prilikom odlučivanja o vrsti i visini krivične sankcije koju će izreći okrivljenom, sud je imao u vidu sadržaj odredbe člana 42 KZCG i u skladu sa tim, sve olakšavajuće i otežavajuće okolnosti na strani okrivljenog. S tim u vezi, kao olakšavajuće sud je cijenio sljedeće okolnosti: da se radi o porodičnom čovjeku, da je otac troje djece, starosnu dob 75 godinu i raniju neosuđivanost, kako to nesporno proizilazi iz izvoda iz Kaznene evidencije. Sa druge strane sud je kao otežavajuću okolnost cijenio ponašanje okrivljenog nakon nastale nezgode, odnosno da se neposredno nakon nezgode, nije uvjerio kako su putnici u vozilu koje je udario. Cijeneći svaku od ovih okolnosti pojedinačno i zatim sve zajedno, a imajući u vidu i nastupjele povrede kod oštećene, odnosno stepen ugrožavanja zaštićenog dobra, sud je okrivljenom prethodno utvrdio kaznu zatvora u trajanju od 3 (tri) mjeseca, a zatim uslovio izvršenje ove kazne, kao u izreci presude i upozorio okrivljenog da će se u slučaju ponovnog izvršenja krivičnog djela realizovati utvrđena kazna zatvora. Po mišljenju suda, uslovna osuda, u konkretnom je adekvatna prirodi djela, godinama okrivljenog i ponajviše njegovoj ranijoj neosuđivanosti, a osim toga, po mišljenju suda, imaće efikasno preventivno dejstvo kako na specijalnom, tako i na generalnom planu, čime će se ostvariti svrha izricanja uslovne osude, sadržana u odredbi člana 52 KZCG, u okrviru opšte svrhe izricanja krivičnih sankcija iz člana 4 stav 2 KZCG.</span>
</p>
<p>&nbsp;</p>
<p>
<span class="span1">Sud je, osnovom odredbe člana 239 ZKP uputio oštećenu da postavljeni imovinskopravni zahtjev ostvaruje u parničnom postupku,obzirom da činjenice utvrdjene u krivičnom postupku ne pružaju pouzdan osnov ni za potpuno ni za djelimično presudjenje, a ni sama oštećena do kraja postupka nije odredila sadržinu postavljenog zahtjeva, u smislu koju štetu i u kojem obimu potražuje, pa po takvom zahtjevu sud nije mogao ni da postupi. </span>
</p>
<p>
<span class="span1">Oglašenje okrivljenog krivim, uslovilo je i da se isti, shodno čl. 226-229 ZKP, obaveže na plaćanje troškova krivičnog postupka u ukupnom iznosu od 246,00 eura (od čega iznos od 93,50 eura, na ime vještačenja po vještaku saobraćajne struke; iznos od 38,50 eura na ime vještačenja po vještaku medicinske struke; iznos od 114,00 na ime troškova izvršene analize alkohola u krvi kod okrivljenog i svjedoka P. R. KCCG), i iznos od 30,00 eura na ime sudskog paušala, koji iznos je odmjeren shodno trajanju i složenosti postupka, kao i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sa izloženog, primjenom člana 374 ZKP, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 20.12.2016. godine</span>
</p>
<p>&nbsp;</p>
<p>
<span class="span1">     Zapisničar,</span><span class="span3"> </span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                    </span><span class="span1">Sudija    </span><span class="span3">                        </span>
</p>
<p>
<span class="span1">Milica Kaluđerović </span><span class="span4"></span><span class="span4"></span><span class="span4"></span><span class="span4"></span><span class="span4"></span><span class="span4">              </span><span class="span1">Marija Ćupić</span><span class="span4"> </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Višem sudu u Podgorici, a preko ovog Suda</span>
</p>
<p>
<span class="span1"> u roku od 8 dana, od dana prijema.</span>
</p>
</div>
</div>


</body>
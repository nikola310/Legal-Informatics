<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 52/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog I. L. zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa od 20.02.2017. godine, u prisustvu držvne tužiteljke A. B., okrivljenog i njegovog branioca adv. J. M. S., istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: I. L., JMB ............., od oca B. i majke M., rođene B., rođen .. ..19.. godine u Pg, sa prebivalištem u Pg – ul. M. bb, državljanin Crne Gore, razumije crnogorski jezik, koji je i njegov jezik, vozač, oženjen, otac dvoje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 05.07.2016. godine, oko 08,00 časova, u Pg, u ul. M. P., svjestan da svojom radnjom može učiniti djelo, ali je olako držao da do toga neće doći ili da će to moći spriječiti, nepridržavajući se saobraćajnog propisa iz čl. 27 st. 2 ZOBS-a na putevima ugrozio saobraćaj i doveo u opasnost život i tijelo ljudi na način što se upravljajući teretnim motornim vozilom marke "Steyr" reg. oznaka PG .. ... uključio u saobraćaj iz dijela ulice M. P. na označenu ulicu u uslovima nedovoljne preglednosti, bez pomoći lica koje bi se nalazilo na pogodnom mjestu van vozila i koje bi mu dalo odgovarajuće znakove, usljed čega je došlo do sudara njegovog vozila i vozila marke "VW Golf III" reg. oznaka PG .. ... kojim je ulicom M. P. u pravcu C. puta upravljao K. I., kojom prilikom su saputnici u vozilu "VW Golf III" zadobili tjelesne povrede i to oštećena K. L. tešku tjelesnu povredu u vidu nagnječenja u predjelu desne polovine čela praćene potresom mozga i nagnječenja u predjelu lijevog ramena, oštećeni K. S. laku tjelesnu povredu u vidu nagnječenja u tjemenom predjelu, a oštećena K. A. laku tjelesnu povredu u vidu nagnječenja desne bočne strane vrata i oguljotine desne podlaktice pri čemu je, u odnosu na težu posljedicu tešku tjelesnu povredu okrivljeni postupao takođe sa svjesnim nehatom,</span>
</p>
<p>
<span class="span1"> </span>
</p>
<p>
<span class="span1">- čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 189,50 €, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 1132/16 od 23.01.2017. godine, okrivljenom I. L. stavljeno je na teret izvršenje krivičnog djela teška djela protiv bezbjednosti javnog saobraćaja iz čl. 348 st. 3 u vezi st. 1 u vezi čl. 339 st. 3 u vezi st. 1 Krivičnog zakonuika Crne Gore. Zastupnica optužbe je na glavnom pretresu izmijenila dispozitiv optužnog predloga i pravnu kvalifikaciju na način kako je to predstavljeno u izreci presude, dok je u završnoj riječi ostala pri tako izmjenjenom optužnom predlogu, predloživši sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni I. L. je prethodnom postupku iskoristio svoje zakonsko pravo i branio se ćutanjem, dok je na glavnom pretresu naveo da je kritičnog dana upravljao svojim teretnim vozilom, odnosno malim kamionom, da je ušao u jednu slijepu ulicu, te da je kako se nije mogao okrenuti u istoj, krenuo u rikverc, predhodno istovarivši na stranu šljunak sa kojim je bio natovaren. Krećući se u rikverc bila mu je pregledna lijeva strana kamiona i prostor koji se pruža u lijevo, ali mu desna strana nije bila pregledna zbog visoke ograde. Tu su bili neki radnici A., kojima je tražio da ga navode, ali ga oni vjerovatno nisu razumjeli, a nakon ove nezgode su se svi razbježali. I pored toga kretao se unazad i izašao na glavnu ulicu i u momentu kada je primijetio vozilo u kojem su bili oštećeni već je bilo kasno, jer je to vozilo udarilo u desnu zadnju stranu njegovog kamiona. Prihvatio je završnu riječ svog branioca.</span>
</p>
<p>
<span class="span1">Branilac okrivljenog, adv. J. M. S., u završnoj riječi je navela da je okrivljeni u cjelosti priznao izvršenje krivičnog djela, pa je predložila da sud istog, a imajući u vidu sve olakšavajuće okolnosti na njegovoj strani, što blaže kazni. </span>
</p>
<p>
<span class="span1"> Sud je u dokaznom postupku saslušao svjedoka I. K. zakonskog zastupnika maloljetnih oštećenih L. i S. K.; svjedoka oštećenu Anđelu Kalezić; pročitao zapisnik o uviđaju Uprave policije CB Podgorica br. 951/2016 od 05.07.2016. godine; izvršio uvid u skicu lica mjesta koja je sastavni dio zapisnika o uviđaju; pročitao medicinsku dokumentaciju na ime L., S. i A. K.; na saglasan predlog stranaka pročitao nalaz i mišljenje vještaka sudske medicine dr N. R. od 29.10.2016. godine; na saglasan predlog stranaka pročitao nalaz i mišljenje vještaka saobraćajne struke Đ. V. od 06.12.2016. godine; te pročitao izvod iz registra kaznenih evidencija Ministarstva pravde KE 198/2017 od 27.01.2017. godine.</span>
</p>
<p>
<span class="span1">Svjedok I. K., zakonski zastupnik maloljetnih oštećenih L. i S. K., je u svom  iskazu u prethodnom postupku i na glavnom petresu saglasno naveo da se predmetna saobraćajna nezgoda dogodila 05.07.2016. godine, u jutarnjim satima, da se kritičnom prilikom, upravljajući svojim vozilom marke "Golf III" reg. oznaka PG .. ..., kretao ul. M. P. i to od pravca magistrale Pg – Nk. U vozilu sa </span><span class="span1">njim su bili njegova supruga A., na mjestu suvozača, kao i njihova djeca L. i S. koja su bila na zadnjem sjedištu. Kretao se brzinom oko 40 do 50 km/h, kada se iz sporedne ulice, sa desne strane pojavio kamion, koji je krećući se unazad izlazio na put kojim se on kretao. Nije imao vremena da reaguje, pa je prednjim desnim dijelom svog vozila udario u zadnji dio kamiona, kojom prilikom su povrijeđena njegova djeca i supruga. Nije se pridružio krivičnom gonjenju, a imovinskopravni zahtjev će ostvariti u parničnom postupku.</span>
</p>
<p>
<span class="span1">Svjedok oštećena A. K. je u svom iskazu na glavnom pretresu navela da se kritičnog dana nalazila u vozilu svog supruga sa svojom djecom i da su se kretali kroz D. G., te da se u jednom momentu ispred njih pojavio kamion koji je izašao u rikverc iz jednog dvorišta, nakon čega je došlo do sudara u kojem je izgubila svijest i probudila se tek u bolnici. U svoje i u ime njene maloljetne djece, nije se pridružila krivičnom gonjenju protiv okrivljenog, dok imovinskopravni zahtjev nije postavila, jer isti ostvaruju protiv osiguranja u posebnom parničnom postupku. </span>
</p>
<p>
<span class="span1">Iz zapisnika o uviđaju Uprave policije CB Podgorica br. 951/2016 od 05.07.2016. godine i skice lica mjesta, utvrđeno je da se predmetna saobraćajna nezgoda dogodila 05.07.2016. godine, oko 08:10 časova, u ul. M. P., tačnije na raskrsnici pomenute ulice sa dijelom iste, koji vodi do br. 183, 181. Kolovoz ul. M. P. kao i dijela iste ulice koji vodi prema brojevima 183 i 181, je asfaltni, ravan, jedinstven i namijenjen za kretanje vozila u oba smjera. Sa desne strane kolovoza ul. M. P. nalazi se zemljana površina, u širini od 1,20 m, nakon koje se nalazi metalna ograda dvorišta objekta br. 185, u visini od 1,30 m. Prije raskrsnice, takođe nakon zemljane površine na udaljenosti od ivice kolovoza dijela ul. M. P., od 8,80 m, nalazi se metalna ograda dvorišta, takođe objekta br. 185, obrasla rastinjem u visini od oko 2,00 m, gledano od pravca magistralnog puta Pg – Nk, u pravcu Bulevara C. put. Dolaskom na lice mjesta vozilo PG .. ..., zatečeno je na desnoj strani kolovoza ul. M. Pavlovića, prednjim desnim dijelom u kontaktu sa zadnjom stranicom tovrnog sanduka TMV PG .. ... i okrenuto u pravcu Bulevara C. put, dok je TMV PG .. ..., zatečeno u iskošenom položaju u dijelu ul. M. P., zadnjim desnim dijelom na kolovozu ul. M. P., prednjim dijelom okrenuto u pravcu br. 183, sve gledano od pravca magistralnog puta Pg – Nk u pravcu Bulevara C. put. Od materijalnih tragova na licu mjesta zatečen trag veće koncenracije stakla i plastike, razasuti tragovi stakla i plastike, trag zanošenja TMV stacioniran ispod zadnjeg dijela TMV, trag razasute tečnosti (vode, ulja). Zatečeno stanje koje je konstatovano u zapisniku o uviđaju, predstavljeno je na skici lica mjesta od 05.07.2016. godine, u koju je sud izvršio uvid.</span>
</p>
<p>
<span class="span1">Iz nalaza i mišljenja vještaka saobraćajne struke Đ. V. od 06.12.2016. godine, utvrđeno je da je na osnovu evidentiranih oštećenja i zatečene pozicije vozila poslije kontakta, brzina vozila „Golf III 1.9 TDI“ PG .. ..., neposredno prije kontakta imala vrijednost od oko 48,00 km/h, dok je na osnovu podataka iz uviđajne dokumentacije, vozilo TMV „Steyr“, PG .. ..., neposredno prije kontakta, voženo unazad, brzinom koja je iznosila oko 11,00 km/h. Vozilo "Golf“ se kretalo ul. M. P. iz pravca magistralnog puta Pg – Nk u pravcu C. puta, sa namjerom vozača da na predmetnoj raskrsnici zadrži smjer kretanja, dok se TMV „Steyr“ kretalo vožnjom unazad, dijelom ulice iz pravca kuća br. 181 i 183 u pravcu kolovoza ul. M. P.. Na osnovu navedenih smjerova kretanja, materijalnih tragova na kolovozu, evidentiranih oštećenja i zatečenih pozicija oba vozila poslije kontakta, vještak nalazi da je mjesto kontakta vozila bilo na oko 10,50 – 11,00 m poslije NT, gledano po uzdužnoj osi ul. M. P. i u smjeru kretanja vozila “Golf”, odnosno gledano po poprečnoj osi ul. M. P. – na desnoj strani kolovoza, na oko 0,80 – 1,00 m lijevo od desne ivice kolovoza. Do kontakta je došlo udarom (naletom) prednjeg čeonog-desnog dijela vozila “Golf” na zadnji desni bočni dio </span><span class="span1">TMV “Steyr”. Nakon kontakta, vozilo “Golf” potisnulo je zadnji dio TMV “Steyr” za oko 0,40 m, gdje se i zaustavilo, ali na oko 2,00 m poslije mjesta kontakta, za smjer kretanja ovog vozila. Zaustavni put vozila "Golf", pri posjedovanoj brzini od oko 13,32 m/s, po suvom kolovozu bi iznosio oko 26,03 m, a vrijeme zaustavljanja trajalo bi oko 2,90 s. Kako na kolovozu prije mjesta kontakta nijesu evenditirani tragovi kočenja vozila “Golf”, znači da vozač ovog vozila prije naleta na TMV, nije aktivirao radnu kočnicu. Od izlaska iz dijela ulice M. P. do mjesta kontakta, TMV je prešlo rastojanje od oko 2,10 m, za vrijeme od oko 0,70 s, dok je vozilo “Golf” za to vrijeme bilo udaljeno od mjesta kontakta oko 9,31 m. Sa navedene udaljenosti vozač vozila “Golf” nije imao tehničkih uslova da aktivira radnu kočnicu, što se dokazuje činjenicom da bi mu zaustavni put bio duži od rastojanja na kojem se nalazio u momentu pojave TMV iz dijela iste ulice sa desne strane. Na pavcu kretanja vozila “Golf”, sa desne strane ulice, nalazila se metalna ograda dvorišta obrasla rastinjem visine oko 2,00 m, tako da iz tog razloga vozač ovog vozila, nije imao tehničkih uslova da uoči kretanje TMV. Vozač TMV “Steyr”, zbog iste ograde, koja se nalazila sa njegove desne strane u odnosu na smjer kretanja, takođe nije imao tehničkih uslova da uoči vozilo “Golf”, koje se kretalo desnom stranom ulice iz pravca Nk u pravcu Ct. puta. U konkretnom slučaju vozač TMV bio je dužan da, u cilju bezbjednog uključenja u saobraćaj kretanjem unazad, a zbog nedovoljne preglednosti ulice u koju se uključuje, obezbijedi lice koje bi mu odgovarajućim znakovima pomoglo u bezbjednom uključenju. Na taj način nezgoda bi bila izbjegnuta. Vještak je mišljenja da je opasna situacija pretvorena u saobraćajnu nezgodu nastala na način što se vozač TMV nije pravovremeno uvjerio da uključivanjem vozila u saobraćaj kretanjem unazad može namjeravanu radnju izvršiti bezbjedno, već je i pored nedovoljne preglednosti ulice u koju se uključivao, nastavio kretanje i zašao u putanju kretanja vozila “Golf” koje je imalo prvenstvo prolaza. Vozač TMV “Steyr”, nezgodu bi izbjegao da je obezbijedio lice koje bi mu odgovarajućim znakovima pomoglo u bezbjednom uključenju. Ovakav način upravljanja vozilom od strane vozača TMV “Steyr” posledica je greške u upravljanju u dijelu nepoštovanja propisa, što predstavlja osnovni i jedini uzrok nastanka nezgode, dok vozač vozila “Golf”, nije imao tehničkih uslova da aktivira radnu kočnicu, što se dokazuje činjenicom da bi mu zaustavni put bio duži od rastojanja na kojem se nalazio u momentu pojave TMV sa desne strane, pa svojim postupcima nije uticao na nastanak nezgode.</span>
</p>
<p>
<span class="span1">Iz medicinske dokumentacije na ime oštećene A. K., i to: Izveštaja ljekara specijaliste hirurga UC KCCG, br. protokola 13057 od 05.07.2016. godine, CzRD nalaza KCCG ID br. 49757 od 05.07.2016. godine i CzRD nalaza KCCG ID br. 90851 od 05.07.2016. godine proizilazi da se oštećena javila u navedenu zdrastvenu utanovu radi ukazivanja ljekarske pomoći, zbog povreda zadobijenih u saobraćajnom udesu u kojem je učestvovala kao suvozač, a da su ljekari postavili dijagoze koje su date na latiskom jeziku.</span>
</p>
<p>
<span class="span1">Iz medicinske dokumentacije na ime oštećenog S. K., i to: Izveštaja ljekara specijaliste neurohirurgija JZU UC KCG Podgorica, br. protokola 13060 od 05.07.2016. godine; Izveštaja ljekara specijaliste dječijeg hirurga JZU UC KCCG Podgorica, br. protokola 6972 od 05.07.2016. godine i CzRD nalaza KCCG ID br. 90864 od 05.07.2016. godine, proizilazi da se oštećeni javio u navedene zdrastvene ustanove radi ukazivanja ljekarske pomoći, zbog povreda zadobijenih u saobraćajnom udesu u kojem je učestvovao kao putnik u automobilu, a da su ljekari postavili dijagnoze koje su date na latinskom jeziku. </span>
</p>
<p>
<span class="span1">Iz medicinske dokumentacije na ime oštećene L. K., i to: Otpusne liste JZU KCCG neurohirurgija, mat. br. istorije bolesti 15351/2016/472, proizilazi da je </span><span class="span1">oštećena primljena u Kliniku za neurohirurgiju zbog povreda zadobijenih u saobraćajnom udesu u kom je učestvovala kao putnik u automobilu, te da je liječena u navedenoj zdrastvenoj ustanovi od 05.07.2016. do 06.07.2016. godine, a da su ljekari postavili dijagnoze koje su date na latinskom jeziku.</span>
</p>
<p>
<span class="span1">Iz nalaza i mišljenja vještaka sudske medicine dr N. R. od 29.10.2016. godine, koji je vještak dao na osnovu medicinske dokumentacije koju je sud pročitao na glavnom pretresu, utvrđeno je da je oštećena A. K. zadobila povrede i to: nagnječenje desne bočne strane vrata i oguljotinu desne podlaktice, koje povrede se u vrijeme nanošenja, pojedinačno i zbirno kvalifikuju kao laka tjelesna povreda. Navedene povrede su posledica dejstva tupine mehaničke sile i iste su mogle nastati usled inercionog kretanja tijela i udara u elemente unutrašnjosti vozila, a nagnječenje vrata i od sigurnosnog pojasa, u trenutku nezgode. Oštećeni S. K. je u predmetnoj nezgodi zadobio povredu u vidu nagnječenja u tjemenom predjelu, i ista se u vrijeme nanošenja kvalifikuje kao laka tjelesna povreda, koja je posledica dejstva tupine mehaničke sile i ista je mogla nastati usled inercionog kretanja tijela i udara u elemente unutrašnjosti vozila, u trenutku nezgode. Oštećena L. K. je u predmetnoj nezgodi zadobila tjelesne povrede u vidu nagnječenja u predjelu desne polovine čela praćenog potresom mozga i nagnječenja u predjelu lijevog ramena, koje povrede se u vrijeme nanošenja zbirno kvalifikuju kao teška tjelesna povreda (pojedinačno povreda u vidu nagnječenja u predjelu desne polovine čela praćenog potresom mozga, kao teška tjelesna povreda, a povreda u vidu nagnječenjea u predjelu lijevog ramena, kao laka tjelesna povreda). Navedene povrede su posledica dejstva tupine mehaničke sile i iste su mogle nastati usled inercionog kretanja tijela i udara u elemente unutrašnjosti vozila, u trenutku nezgode.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo udvrdio da je okrivljeni dana 05.07.2016. godine, oko 08,00 časova, u Pg., u ul. M. P., nepridržavajući se saobraćajnog propisa iz čl. 27 st. 2 ZOBS-a na putevima ugrozio saobraćaj i doveo u opasansot život i tijelo ljudi na način što se upravljajući teretnim motornim vozilom marke "Steyr" reg. oznaka PG .. ... uključio u saobraćaj iz dijela ulice M. P. na označenu ulicu u uslovima nedovoljne preglednosti, bez pomoći lica koje bi se nalazilo na pogodnom mjestu van vozila i koje bi mu dalo odgovarajuće znakove, usljed čega je došlo do sudara njegovog vozila i vozila marke "VW Golf III" reg. oznaka PG .. ... kojim je ulicom M. P. u pravcu Cetinjskog puta upravljao I. K., kojom prilikom su saputnici u vozilu "VW Golf III" zadobili tjelesne povrede i to oštećena L. K. tešku tjelesnu povredu u vidu nagnječenja u predjelu desne polovine čela praćene potresom mozga i nagnječenja u predjelu lijevog ramena, oštećeni S. K. laku tjelesnu povredu u vidu nagnječenja u tjemenom predjelu, a oštećena A. K. laku tjelesnu povredu u vidu nagnječenja desne bočne strane vrata i oguljotine desne podlaktice.</span>
</p>
<p>
<span class="span1">Činjenično stanje sud je utvrdio iz saglasnih iskaza svjedoka I. K. i svjedoka oštećene A. K. iz kojih je utvrđeno da su se isti kretali vozilom marke "Golf III", reg. oznaka PG .. ..., ul. M. P. i to iz pravca magistrale Pg – Nk, da su sa njima u vozli bila i njihova djeca L. i S., te da se u jednom momentu ispred njih iz sporedne ulice, sa desne strane pojavio kamion, koji je krećući se unazad izlazio na put kojim su se oni kretali, nakon čega je došlo do sudara. Iskaze svjedoka oštećene i svjedoka I. K. sud je cijenio kao istinite, i kao takve ih prihvatio, imajući u vidu da osim što su saglasni po pitanju odlučnih činjenica, isti su i u cjelosti potvrđeni provedenim materijalnim dokazima koji nisu ničim dovedeni u sumnju. Naime, iz zapisnika o uviđaju Uprave policije CB Podgorica br. 951/2016 od 05.07.2016. godine i skice lica mjesta, utvrđeno je da je dana 05.07.2016. </span><span class="span1">godine, oko 08:10 časova, došlo do predmetne saobraćajne nezgode u ul. M. P., tačnije na raskrsnici pomenute ulice sa dijelom iste, koji vodi do br. 183 i 181, te da zatečeni položaj vozila i materijalnih tragova u svemu potvrđuje iskaze svjedoka oštećene i svjedoka Ilije K. Dinamiku nastanka i toka saobraćajne nezgode, odnosno da je sudar nastao udarom (naletom) prednjeg čeono - desnog dijela vozila "Golf" na zadnji desni bočni dio vozila okrivljenog, sud je utvrdio iz nalaza i mišljenja vještaka saobraćajne struke. Takođe, iz navedenog nalaza i mišljenja utvrđeno je da je predmetna saobraćajna nezgoda uzrokovana isključivo propustom okrivljenog koji se nije pravovremeno uvjerio da uključivanjem vozila u saobraćaj kretanjem unazad iz dijela ulice M. P., može namjeravanu radnju izvršiti bezbjedno, već je i pored nedovoljne preglednosti ulice u koju se uključivao, nastavio kretanje i zašao u putanju kretanja vozila "Golf" koje je imalo prvenstvo prolaza, dok vozač vozila “Golf”, nije imao tehničkih uslova da aktiviranjem radne kočnice zaustavi svoje vozilo prije mjesta kontakta, pa svojim postupcima nije uticao na nastanak nezgode. Navedeni nalaz i mišljenje sud je u cjelosti prihvatio, ocijenivši ga kao objektivan, jasan, logičan i dat shodno pravilima saobraćajne struke. Takođe, sud je imao u vidu da ni okrivljeni u odbrani nije sporio da je kritičnog dana upravljao svojim teretnim vozilom, te da je iz slijepe ulice u kojoj se nije mogao okrenuti, krenuo u rikverc, pri čemu mu desna strana kamiona nije bila pregledna zbog visoke ograde, nakon čega je izašao na glavnu ulicu, pa je došlo do udara vozila u kojem su bili oštećeni u desnu zadnju stranu njegovog kamiona.</span>
</p>
<p>
<span class="span1">Dakle, okrivljeni se kritičnom prilikom nije pridržavao saobraćajnog propisa iz čl. 27 st. 2 Zakona o bezbjednosti saobraćaja na putevima koji predviđa da je vozač dužan, kada se uključuje u saobraćaj iz dvorišta, garaže ili sa druge površine, u uslovima nedovoljne preglednosti ili vidljivosti, da bezbjedno uključenje izvede uz pomoć lica koje se nalazi na pogodnom mjestu van vozila i koje mu daje odgovarajuće znakove. Uključujući se u saobraćaj sa druge površine, odnosno dijela ulice koji izlazi na ulicu M. P., krećući se teretnim motornim vozilom u rikverc, u uslovima u kojima mu je preglednost bila smanjena zbog visoke ograde dvorišta, a da pritom nije zatražio i obezbjedio pomoć lica koje bi se nalazilo na pogodnom mjestu van vozila i koje bi mu dalo odgovarajuće znakove, što je bio dužan, okrivljeni je napravio propust kojim je izazvao predmetnu saobraćajnu nezgodu. </span>
</p>
<p>
<span class="span1">U predmetnoj saobraćajnoj nezgodi oštećena L. K. je zadobila tešku tjelesnu povredu u vidu nagnječenja u predjelu desne polovine čela praćenog potresom mozga i laku tjelesnu povredu u vidu nagnječenja u predjelu lijevog ramena, a oštećeni S. K. laku tjelesnu povredu u vidu nagnječenja u tjemenom predjelu, koje su posledica dejstva tupine mehaničke sile i iste su nastale usled inercionog kretanja tijela i udara u elemente unutrašnjosti vozila, u trenutku nezgode, dok je oštećena A. K. zadobila lake tjelesne povrede u vidu nagnječenja desne bočne strane vrata i oguljotine desne podlaktice i iste su nastale usled inercionog kretanja tijela i udara u elemente unutrašnjosti vozila, a nagnječenje vrata i od sigurnosnog pojasa, u trenutku nezgode, a što je sud utvrdio iz medicinske dokumentacije i iz nalaza i mišljenja vještaka sudske medicine dr N. R. od 29.10.2015. godine, koji je sud prihvatio kao potpun, jasan i stručan.</span>
</p>
<p>
<span class="span1">Cijeneći subjektivni odnos okrivljenog prema učinjenom djelu sud nalazi da je isti bio svjestan da upravljajući vozilom na naprijed opisani način može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će u odlučujućem trenutku moći spriječiti nastupanje zabranjene posljedice, pa je postupao sa nehatom, i to kako u odnosu na osnovno krivično </span><span class="span1">djelo, tako i u odnosu na težu posledicu, tešku tjelesnu povredu oštećene L. K., pa sud nalazi da su se u radnjama okrivljenog I. L. stekli svi objektivni i subjektivni elementi bića krivičnog djela teška djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je uvažio saglasan predlog stranaka i u dokaznom postupku nije saslušao svjedoke oštećene maloljetne S. i L. K., s obzirom da je sud imajući u vidu utvrđeno činjenično stanje i uzrast oštećenih našao da njihovo saslušanje ne bi vodilo boljem razjašnjenju stanja stvari, već samo nepotrebnom odugovlačenju postupka.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da je lošeg imovnog stanja, da je oženjen i otac dvoje djece, njegovo držanje poslije učinjenog krvičnog djela izraženo kroz prihvatanje odgovornosti i i izraženo kajanje, a s tim u vezi i stav oštećenih koji se nisu pridružili krivičnom gonjenju, te njegov raniji život, odnosno njegovu raniju neosuđivanost, koja je utvrđena iz izvoda iz registra kazN.h evidencija Ministarstva pravde KE 52/17 od 27.01.2017. godine, pa je u odsustvu otežavajućih okolnosti okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od šest mjeseci i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, jer je iz svih navedenih okolnosti evidentno da okrivljeni nije sklon vršenju krivičnih djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 189,50 €, od čega na ime troškova medicinskog vještačenja iznos od 77,00 eura, na ime troškova saobraćajnog vještačenja iznos od 82,50 eura i na ime sudskog paušala, kao dijela troškova krivičnog postupka, iznos od 30,00 eura, koji iznos je odmjeren shodno trajanju i složenosti postupka i imovinom stanju okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 20.02.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">  ZAPISNIČARKA</span><span class="span1"></span><span class="span1"></span><span class="span1"></span><span class="span1"></span><span class="span1">                      S U D I J A</span>
</p>
<p>
<span class="span1">   Edina Kraja,s.r.</span><span class="span1"></span><span class="span1"></span><span class="span1"></span><span class="span1"></span><span class="span1">           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">    </span><span class="span1"></span><span class="span1">        </span><span class="span1">                     žalba u roku od 8 dana od dana </span>
</p>
<p>
<span class="span1"></span><span class="span1">        </span><span class="span1">                     prijema prepisa iste, Višem sudu</span>
</p>
<p>
<span class="span1"></span><span class="span1">        </span><span class="span1">                     u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
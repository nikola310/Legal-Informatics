<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#0000FF;font-family:'Arial'}
.span3{;font-size:10pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"> </span><span class="span1">                                            </span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">  U IME CRNE GORE</span>
</p>
<p style="text-align:right">
<span class="span1">K.br. 201/16        </span>
</p>
<p>&nbsp;</p>
<p>
<span class="span1">OSNOVNI SUD U HERCEG NOVOM, po sudiji Vesni Gazdić, uz učešće namještenika suda Ane Radulović kao zapisničara, u krivičnom predmetu protiv okrivljenog </span><span class="span1">B.B.</span><span class="span1">, zbog krivičnog djela građenje objekta bez građjevinske dozvole iz čl.326a KZ CG, odlučujući po Optužnom predlogu ODT Kotor Kt.br.811/15  od 10.08.2016.  godine, nakon održanog glavnog i javnog pretresa dana 13.02.2017. godine, u prisustvu tužioca ODT H.Novi  Nade Pavlović, okrivljenog i branioca  okrivljenog advokata </span><span class="span1">D.V.</span><span class="span1"> iz </span><span class="span1">K.</span><span class="span1">, donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.B.</span><span class="span1">, JMBG </span><span class="span1">....</span><span class="span1">, od oca </span><span class="span1">M.</span><span class="span1"> i majke </span><span class="span1">R.</span><span class="span1">, rođene </span><span class="span1">H.</span><span class="span1">, rođen </span><span class="span1">...</span><span class="span1">.godine u </span><span class="span1">NP</span><span class="span1">, stalno nastanjen u </span><span class="span1">NP</span><span class="span1">, </span><span class="span1">...</span><span class="span1">, državljanin Republike </span><span class="span1">S.</span><span class="span1">, diplomirani ekonomista, oženjen, otac dvoje djece, sa završenom VSS, neosuđivan, protiv kojeg se ne vodi postupak za drugo krivično djelo </span>
</p>
<p>&nbsp;</p>
<p>
<span class="span1">                                              </span>
</p>
<p>
<span class="span1">                                                    K R I V    JE</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1"></span>
</p>
<p>
<span class="span1">U periodu od 31.10.2015. godine do 09.11.2015. godine, na kat.parc.23 KO </span><span class="span1">L.</span><span class="span1">, Opština Tivat, kao investitor, suprotno čl.69 Zakona o uređenju prostora i izgradnji objekta, izvodio građevinske radove na rekonstrukciji porodičnog stambenog objekta, bez prethodno pribavljene građevinske dozvole, pri čemu je bio uračunljiv i svjestan svoga i njegove zabranjenosti, a čije izvršenje je htio, na način što je uklonio krov sa drvenom tavanskom konstrukcijom i postojeće potkrovlje nadogradio do nivoa sprata i iznad izgradio AB konstrukciju, umjesto drvenske tavanske konstrukcije, a što je utvrđeno Zapisnikom o inspekcijskoj kontroli Inspektora zaštite prostora br. 0401/4-53/15 od 09.11.2015. godine zbog čega je od strane istog inspektora Rješenjem br.0401/2015/1585 od 09.11.2015. godine, naloženo prinudno zatvaranje objekta</span>
</p>
<p>&nbsp;</p>
<p>
<span class="span1">- čime je izvršio krivično djelo građenje objekta bez građevinske dozvole iz čl.326a Krivičnog zakonika Crne Gore</span>
</p>
<p>&nbsp;</p>
<p>
<span class="span1">- pa mu sud, na osnovu citiranih zakonskih propisa i primjenom čl. 4, 32, 36 ,42, 45 st.1 tač.3, 52,53,54 KZCG te čl.374, 229.stav 1 ZKP-a,  i z r i č e</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"> USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko u roku od 1 (jedne) godine, od pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni se obavezuje da plati troškove krivičnog postupka u paušalnom iznosu od po 50,00 eura, na žiro račun 832-158-14, u roku od 15 dana od pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo iz Kotora podnijelo je optužni predlog Kt.br.811/15 od 10.08.2016.godine protiv okrivljenog </span><span class="span1">B.B.</span><span class="span1"> zbog krivičnog djela građenje objekta bez građevinske dozvole iz čl. 326 a KZ CG. U završnoj riječi zastupnik optužbe je ostao pri optužnom predlogu i predložio da sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni  </span><span class="span1">B.B.</span><span class="span1"> je u svojoj odbrani naveo da je tačno da je deset dana prije inspekcijskog pregleda koji je bio dana 09.11.2015. godine, započeo rekonstrukciju porodičnog stambenog objekta, bez prethodno pribavljene građevinske dozvole, na način što je uklonio krov sa drvenom tavanskom konstrukcijom i na postojeće potkrovlje vršio dogradnju do nivoa sprata i iznad izgradio AB konstrukciju, umjesto drvene konstrukcije. Otpočeo je radove u namjeri da samo skine krov koji je prokišnjavao i prije skidanja krova se obratio Opštini Tivat, pa su ga uputili da prijavi radove Komunalnoj inspekciji. Nije pribavljao građevinsku dozvolu za izvedene radove, niti je objekat doveo u prvobitno stanje koje je bilo prije izvođenja radova za koje nije imao građevinsku dozvolu. Nakon što je primio Rješenje inspektora zaštite prostora, kojim mu se nalaže prinudno zatvaranje objekta, obratio se SO Tivat i dobio obavještenje, da je postupak donošenja DUP-a </span><span class="span1">L.</span><span class="span1"> u toku, odnosno da će po usvajanju DUP-a, njegov zahtjev za dobijanje građevinske dozvole ući u proceduru. Po nalogu inspekcije odmah je obustavio dalje izvođenje radova i očekuje dobijanje dozvole.</span>
</p>
<p>&nbsp;</p>
<p>
<span class="span1">Branilac okrivljenog je u završnoj riječi predložio da sud prilikom odmjeravanja kazne uzme u obzir okolnosti koje su dovele do izvršenja krivičnog djela, a to je činjenica da je predmetni krov trebalo promijeniti, te da je postupak DUP-a za KO </span><span class="span1">L.</span><span class="span1"> u postupku usvajanja. Predložio je da sud okrivljenog blaže kazni, imajući u vidu njegovo priznanje, držanje pred sudom, raniju neosuđivanost.</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.B.</span><span class="span1">  se u završnoj riječi  pridružio završnoj riječi svog branioca.        </span>
</p>
<p>
<span class="span1">        </span>
</p>
<p>
<span class="span1">U dokaznom postupku sud je pročitao Zapisnik o inspekcjskom pregledu Inspekcije zaštite prostora br.0401/4-53/15 od 09.11.2015. godine, Rješenje iste inspekcije br. 0401/2015/ 1585 od 09.11.2015. godine, Obavještenje iste inspekcije br.04/2016-961 od 19.02.2016. godine, LN br.9 KO Lepetani, izvod izdatih građevinskih dozvola 2015. Godine, Obavještenje Opštine Tivat br.0903-360-988/2 od 23.10.2015. godine </span><span class="span1">i br.0902-351-1051/2 od 11.11.2015. godine, izvod iz KE okrivljenog,  izvršio uvid u fotografije lica mjesta, pročitao izjavu svjedoka </span><span class="span1">P.D.</span><span class="span1">.</span>
</p>
<p>
<span class="span1">       </span>
</p>
<p>
<span class="span1">Iz Zapisnika o inspekcjskom pregledu Inspekcije zaštite prostora br.0401/4-53/15 od 09.11.2015. godine proizilazi da je inspektor zaštite prostora </span><span class="span1">Z.D.</span><span class="span1"> izvršio inspekcijski pregled dana 09.11.2015.godine i konstatovao da se na porodičnom stambenom objektu izvode radovi rekonstrukcije tako što je uklonjen krov i umjesto potkrovlja izgrađen je sprat sa AB pločom umjesto drvene konstrukcije koja je ranije postojala. Inspektor je nakon što je utvrdio da nema građevinske dozvole, donio mjeru pečaćenja objekta. Inspektor je donio rješenje o pečaćenju br.0401/2015/1585 od 09.11.2015. godine koje je uručeno </span><span class="span1">B.B.</span><span class="span1">.</span>
</p>
<p>&nbsp;</p>
<p>
<span class="span1">Iz Rješenja iste inspekcije br. 0401/2015/ 1585 od 09.11.2015. godine, proizilazi da je naloženo prinudno zatvaranja dijela objekta, da je zapečaćen sprat porodičnog stambenog objekta koji se nalazi na kat.parc br.23 KO </span><span class="span1">L.</span><span class="span1"> u Opštini Tivat, da je rekonstrukciju predmetnog objekta započeo </span><span class="span1">B.B.</span><span class="span1"> bez prethodno pribavljene građevinske dozvole</span>
</p>
<p>&nbsp;</p>
<p>
<span class="span1">Iz Obavještenja iste inspekcije br.04/2016-961 od 19.02.2016. godine upućenog ODT Kotor proizilazi da je u toku 2014. Godine </span><span class="span1">D.P.</span><span class="span1"> </span><span class="span1">putem telefona obavjestio inspekciju da Biševac izvodi radove bez dozvole na svom porodičnom stambenom objektu u Lepetanima, Opština Tivat, nakon čega je inspektor došao do predmetnog objekta i utvrdio da se izvode radovi za koje je prethodno bilo neophodno pribaviti građevinsku dozvolu, nakon čega je inspektor donio rješenje br. 0401/2015/ 1585 od 09.11.2015. godine o pečaćenju dijela objekta  tj. sprata na kojem su se izvodili građevinski radovi, te jeinspektor podnio krivičnu prijavu ODT protiv </span><span class="span1">B.B.</span><span class="span1"> zbog krivičnog djela građenja objekta bez građevinske dozvole iz čl.326 a KZ.</span>
</p>
<p>
<span class="span1">           </span>
</p>
<p>
<span class="span1">Sud je prihvatio kao vjerodostojne navedene pismene dokaze jer su sačinjeni od strane nadležnih organa u zakonitoj proceduri, a na iste stranke nisu imale primjedbi.</span>
</p>
<p>&nbsp;</p>
<p>
<span class="span1">Sud je nesumnjivo utvrdio činjenično stanje kao u izreci ove presude na osnovu pismenih dokaza, Zapisnika o inspekcjskom pregledu Inspekcije zaštite prostora br.0401/4-53/15 od 09.11.2015. godine, Rješenje iste inspekcije br. 0401/2015/ 1585 od 09.11.2015. godine, Obavještenje iste inspekcije br.04/2016-961 od 19.02.2016. godine i prepisa Lista nepokretnosti br.9 KO </span><span class="span1">L.</span><span class="span1">. </span>
</p>
<p>&nbsp;</p>
<p>
<span class="span1">Iz prepisa Lista nepokretnosti br.9 KO </span><span class="span1">L.</span><span class="span1"> proizilazi da je vlasnik nepokretnosti ukupne površine 104m2 i dvorišta površine 323 m2, na kat parc.23 KO </span><span class="span1">L.</span><span class="span1">, </span><span class="span1">B.B.</span><span class="span1"> u obimu prava 1/1.</span>
</p>
<p>&nbsp;</p>
<p>
<span class="span1">Iz izvoda izdatih građevinskih dozvola za 2015. godinu, utvrđeno je da </span><span class="span1">B.B.</span><span class="span1"> nije izdata građevinska dozvola. </span>
</p>
<p>&nbsp;</p>
<p>
<span class="span1">IZ Obavještenja Opštine Tivat br.0903-360-988/2 od 23.10.2015. godine, proizilazi da je Sekretarijat za uređenje prostora i zaštitu životne sredine proslijedilo Komunalnoj policiji Opštine Tivat dopis </span><span class="span1">B.B.</span><span class="span1"> koji je Opštinu Tivat obavjestio o izvođenju radova na kat.parc.br.23 KO </span><span class="span1">L.</span><span class="span1">.</span>
</p>
<p>&nbsp;</p>
<p>
<span class="span1">Iz Obavještenja Opštine Tivat br.0902-351-1051/2 od 11.11.2015. godine koje je upućeno </span><span class="span1">B.B.</span><span class="span1">, proizilazi da je uvidom u plansku dokumentaciju Opštine Tivat konstatovano da se predmetna kat.parc.nalazi u obuhvatu DUP-a „ </span><span class="span1">L.</span><span class="span1">“, te da je predsjednik Opštine Tivat dana 21.10.2015. godine donio Dopunu odluke o pristupanju izradi DUP-a </span><span class="span1">L.</span><span class="span1">, te da se zabranjuje gradnja u obuhvatu DUP-a </span><span class="span1">L.</span><span class="span1"> do donošenja planskog dokumenta.</span>
</p>
<p>&nbsp;</p>
<p>
<span class="span1">Svjedok </span><span class="span1">P.D.</span><span class="span1"> je na zapisniku pred ODT Kotor Kt.br.811/15 od 08.07.2016.godine u bitnom naveo da je u toku 2014. Godine telefonom obavjestio Upravu za inspekcijske poslove da se na porodičnoj stambenoj zgradi Biševac izvode građevinski radovi, te da je inspektor došao I izvršio kontrolu kojoj on lično nije prisustvovao. Priložio je fotografije lica mjesta iz kojih se vidi izgled objekta nakon izvedenih građevinskih radova. Naveo je da živi na udaljenosti od nekih 100m od ovog stambenog objekta,te da ima punomoćje da se stara o susjednom objektu kome je ovom nedozvoljenom gradnjom smanjena vidljivost.</span>
</p>
<p>
<span class="span1"> </span>
</p>
<p>
<span class="span1">Izvoda Registra Kaznene Evidencije Ministarstva pravde CG proizilazi da okrivljeni nije ranije osuđivan.</span>
</p>
<p>&nbsp;</p>
<p>
<span class="span1">Odredbom čl.326 a Krivičnog zakonika je propisano, ko protivno propisima o izgradnji objekata, planiranju i uređenju prostora započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja, kazniće se zatvorom od 6 mjeseci do 5 godina. </span>
</p>
<p>&nbsp;</p>
<p>
<span class="span1">Imajući u vidu citirano zakonsko određenje i iste dovodeći u vezu sa dokazima provedenim tokom postupka,</span><span class="span1"> </span><span class="span1">kojima je sud poklonio vjeru i utvrdio činjenično stanje,</span><span class="span1"> kao i priznanjem okrivljenog, nesumnjivo je utvrđeno da je okrivljeni </span><span class="span1">B.B.</span><span class="span1"> preduzimajući navedene radnje ostvario sve bitne elemente bića krivičnog djela građenje objekta bez građevinske dozvole iz čl. 326a KZ CG, jer je kao </span><span class="span1">investitor izvodio građevinske radove na rekonstrukciji predmetnog objekta bez izdate građevinske dozvole </span><span class="span1"> na način, vrijeme i mjestu bliže opisanim u izreci presude, dakle protivno odredbi čl. 69 Zakona o uređenju prostora i izgradnji objekata. </span>
</p>
<p>&nbsp;</p>
<p>
<span class="span1">Okolnost da se okrivljeni </span><span class="span1">B.B.</span><span class="span1"> , a nakon što je primio Rješenje inspektora zaštite prostora kojim mu je naloženo prinudno zatvaranje objekta, obratio SO Tivat i potom dobio Obavještenje da je postupak DUP-a </span><span class="span1">L.</span><span class="span1"> u toku, odnosno da će njegov zahtjev za dobijanje građevinske dozvole ući u poceduru, nije od uticaja na drugačiju odluku u ovoj krivičnopravnoj stvari, a ovo kod činjenice da u vrijeme izvođenja predmetnih radova okrivljeni bio svjestan da nema građevinsku dozvolu i da je uprkos tome vršio rekonstrukciju, što je i priznao.</span>
</p>
<p>&nbsp;</p>
<p>
<span class="span1">U odnosu na oblik vinosti sud je utvrdio da je okrivljeni postupao sa direktnim umišljajem jer je bio svjestan svog djela i htio je njegovo izvršenje, svjestan zabranjenosti djela, znao je da predmetnu rekonstrukciju izvodi bez građevinske dozvole, tako da su se u radnjama okrivljenog pored objektivnih ostvarili i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije, sud je cijenio sve okolnosti iz čl.42 KZ CG, pa je od olakšavajućih okolnosti na strani okrivlejnog cijenio lične prilike, njegovu starosnu dob, da je porodičan čovjek, ranije neosuđivan, dok otežavajućih okolnosti nije bilo.</span>
</p>
<p>&nbsp;</p>
<p>
<span class="span1">Dakle, kada se ima u vidu ukupnost olakšavajućih okolnosti, sud je mišljenja da je navedeno djelo po svojoj prirodi lakše, kao i prema okolnostima pod kojima je isto izvršeno, te da nije nužno,  obzirom na ličnost okrivljenog, prema istom primjeniti kaznu, jer se osnovano može očekivati da će izricanjem mjera upozorenja uz prijetnju kaznom dovoljno uticati na njega da ubuduće ne vrši krivična djela. Zbog toga je sud primjenom članova 52, 53. i 54. KZ CG odredio da se utvrđena kazna zatvora u trajanju od 3 (tri) mjeseca neće izvršiti ako okrivljeni za vrijeme od 1 (jedne) godine od pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Na osnovu čl.226. st.3 ZKP-a, okrivljeni je obavezan da plati troškove krivičnog postupka u paušalnom iznosu od 50,00€, koji su odmjereni shodno  složenosti i dužini  trajanja krivičnog postupka i imovnim  stanjem okrivljenog.</span>
</p>
<p>&nbsp;</p>
<p>
<span class="span1">Sa prednje  izloženog, a u skladu sa čl. 374 ZKP-a odlučeno je kao u izreci.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U HERCEG NOVOM</span>
</p>
<p style="text-align:center;">
<span class="span1">  Dana, 13.02.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                               SUDIJA</span>
</p>
<p>
<span class="span1">Ana Radulović, s.r.                                                                               Vesna Gazdić, s.r.    </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je</span>
</p>
<p>
<span class="span1">žalba u roku od 8 dana od dana prijema,</span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">DNA: ODT H.Novi,okrivljenom,braniocu,u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
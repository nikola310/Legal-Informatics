<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>									K.br.227/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog K. P. iz P. koga brani advokat J.  R.  iz P.  zbog krivičnog djela laka tjelesna povreda iz čl. 152. st.2. u vezi st. 1. KZ CG po optužnom prelogu ODT Pljevlja Kt.br. 215/10 od 27.09.2010. godine, nakon održanog glavnog i javnog pretresa u prisustvu zamjenika ODT-a, okrivljenog njegovog branioca i oštećenog, dana 23.11.2010. godine donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">K. P.</span><span> JMBG .... od oca M. i majke M. rodjena S., rodjen u P. dana .... godine, živi u selu C. B. opština P., državljanin CG, ne zaposlen, ne oženjen, bez djece, pismen završio srednju školu, vojsku služio 1990. godine u N., vodi se u  VE, lošeg imovnog stanja, ranije osudjivan presudom ovog suda K.br. 152/98 od 31.12.21998. godine zbog krivičnog djela iz čl. 207. st.3. KZ RCG osudjen na kaznu zatvora u trajanju 30 dana, izdržao kaznu, presudom ovog Suda K.br.144/06 od 18.07.2006. godine zbog krivičnog djela iz čl. 324. st.1. KZ RCG izrečena mu uslovna osuda i presudom ovog Suda K.br.150/06 od 18.07.2006. godine zbog krivičnog djela iz čl. 324. st.1. KZ CG izrečena mu uslovna osuda.</span>
</p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 16.06.2010. godine oko 22,50 časova u ul. S. K. u P. lako tjelesno povrijedio oštećenog M. M., na način što je kamenom sredstvom podobnim da tijelo teško povrijedi i zdravlje teško naruši udario oštećenog u predjelu koljena lijeve noge, nanijevši oštećenom laku tjelesnu povredu otok i modricu u prdjelu lijevog koljena,</span>
</p>
<p class="p1">
<span>	čime je izvršio krivično djelo laka tjelesna povreda iz čl. 152. st. 2. u vezi st. 1. KZ CG.</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. KZ CG te članova 199. i 202. ZKP CG </span>
</p>
<p class="p1"></p>
<p class="p2"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu u iznosu od 1.200,00 eura (hiljadudvesta eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora, tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 99,00 eura, a na ime paušala iznos od 27,50 eura.</span>
</p>
<p class="p1"></p>
<p class="p2">
<span> </span>
</p>
<p class="p1"></p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Osnovno državno tužilaštvo iz Pljevalja optužnim predlogom Kt.br.215/10 od 27.09.2010. godine optužilo je okrivljenog K. P. iz P. zbog krivičnog djela laka tjelesna povreda iz čl. 152. st.2. u vezi st. 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p class="p1">
<span>	U završnoj riječi zamjenik ODT-a je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Svjedok - oštećeni M. M. u završnoj riječi je istakao da se pridružuje krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog suda.</span>
</p>
<p class="p1">
<span>	Okrivljeni K. P. u svoju odbranu na glavnom pretresu je istakao da  kritične prilike niti je bio u ul. Save Kovačevića niti je bilo čime udario oštećenog M. niti bilo koga drugoga. Toga dana od 15,00 časvoa pa sve do 03,00 časa bio je na stanu u ul. D. gdje privatno stanuje sa svojom prijateljicom K. M. Negdje oko 03,00 časova kada je povezao M. kući zaustavila ga je policija i rekla mu da ga je M. prijavio da ga je te noći udario kamenom. Dalje, ističe da je prije 2-3 godine bio u ljubavnoj vezi sa K. A., a čuo je da je sada sa njom u vezi oštećeni M., pa misli da ga je on prijavio da ga je udario kamenom iz razloga ljubomore, a i ranije ga je prijavljivao i redovno ga prijavljuje u policiju, a on je inače policajac. Takodje, dodaje da A.  K. živi u naselju B. Na kraju ističe da tvrdi da nije počinio ovo krivično djelo koje mu se stavlja na teret niti je imao razloga da oštećenog gadja kamenom niti bilo čim drugim. </span>
</p>
<p class="p1">
<span>	Na glavnom pretresu je istakao da mu je poznato da je sada oštećeni u ljubavnoj vezi sa svjedokinjom A.  K. kao i to da je kod ovog suda ranije vodjen postupak protiv njega kao okrivljenog, a upravo po prijavi oštećenog te da postoje pravnosnažne presude upravo koje ukazuju na tu činjenicu. Takodje, ističe da je njega oštećeni prijavljivao prije ovih dogadjaja da mu je navodno okrivljeni zapalio auto, a nakon istražnih radnji dalji postupak je obustavljen. Objasnio je i to da je kritične noći kada je bio na stanu sa K. M. kod njega kući je dolazio i V. M. </span>
</p>
<p class="p1">
<span>	U završnoj riječi branilac okrivljenog je istakao da tokom dokaznog postupka nije utvrdjeno da je okrivljeni izvršio krivično djelo koje mu se stavlja na teret te da ne treba povjerovati oštećenom kao i svjedokinji A. K. jer je očigledno da isti na svaki način pokušavaju da okrive okrivljenog pa na kraju predlaže da sud u nedostatku dokaza okrivljenog oslobodi od krivične odgovornosti.</span>
</p>
<p class="p1">
<span>	U dokaznom postupku sud je saslušao svjedoka - oštećenog Mrdak Miodraga, saslušao svjedokinju A. K., pročitao izvještaj D. z. P. br. 8935 od 16.06.2010. godine o povredama za oštećenog, saslušao svjedoka V. M., izvršio uvid u spise ovog suda K.br.148/09, K.br.159/09 i Kri.br.201/08 i pročitao izvještaj iz kaznene evidencije za okrivljenog.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni K. P. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim činjenicama koje slede iz dokaza koji su izvedeni na glavnom pretresu.</span>
</p>
<p class="p1">
<span>	Naime, svjedok - oštećeni M. M. je u svom iskazu u prdmetu istražnih radnji istakao da njega okrivljeni stalno napada, a to radi zato što je ljubomoran, što se on druži, pije kafu i odlazi da sjedi kod A. K. za koju on kaže da se sa njom zabavljao, a ona negira. Ističe da misli da je to razlog što ga okrivljeni napada jer ne vidi da ima neki drugi razlog. Kritične noći negdje oko 22,00 časa ili 22,30 časova čuo se sa K. telefonom i ona ga je pozvala da dodje kod nje na kafu pa je pošao on pješke kroz nasele B. u kom naselu živi K. i kada je bio pored prodavnice S. koja je 500-600 m prije K.  kuće okrivljeni je prošao kolima i bio je sam u kolima, svirnuo oštećenom i otišao uz ulicu. Kada je oštećeni prilazio K. kući osjetio je kako lete kamenice prema njemu i dva kamena su ga pogodila i to jedan u spoljni dio lijeve noge u predjelu koljena, a drugi u predjelu cjevanice iste noge i vidio je kako je Kerimino dijete od 8 godina koje je sjedelo ispred vrata palo pa je pomislio da ga je pogodio kamen, medjutim, nije već se samo prepalo. Dalje ističe da je tada pogledao i na jedno 50 m bočno od K. kuće na ulici je stajao okrivljeni i gadjao ga kamenicama. Dalje ističe da je on uhvatio K. dijete u naručje i ušli su u kuću, a K. je bila izašla najvjerovatnije da baci smeće pa je vidjela da je okrivljeni gadjao kamenjem oštećenog i pozvala je policiju. Mjesto sa koga ga je okrivljeni gadjao kamenjem je bilo osvjetljeno uličnom rasvetom. Pošto mu je koljeno bilo povrijedjeno on je čim je došla policija na licu mjesta otišao u bolnicu i medicinsku dokumntaciju je predao policiji. Dalje ističe da je pred sam istražni postupak odnosno pred saslušanje okrivljenog koje je bilo zakazno za dan 14.09.2010. godine okrivljeni je zasretao K. oko njene kuće i prijetio joj da će joj pobiti djecu, ako ne bude svjedočila u njegovu korist, a prijetio je da će joj zapaliti kuću, pa je Kerima to prijavila u policiju i inspektori su joj rekli da će upozoriti okrivljenog na takvo ponašanje. </span>
</p>
<p class="p1">
<span>	Na pretresu je istakao da mu je K. ispričala da ju je okrivljeni zasretao i da joj je prijetio. </span>
</p>
<p class="p1">
<span>	Sud je u cjelosti prihvatio iskaz svjedoka - oštećenog smatrajući da je ovaj svjedok veoma objektivno svjedočio, jer njegovo svjedočenje potvrdjuje i materijalni dokaz ljekarsko uvjerenje kao i vještačenje hirurga dr. P. M., dok je sud u cjelosti odbacio odbranu okrivljenog smatrajući da je ista data sračunato u cilju izbjegavanja krivično-prvne odgovornosti, a ista je obezvrijedjena svjedočenjem oštećenog, zatim svjedokinje A. K. kao i ljekarskim uvjerenjem i vještačenjem od strane vještaka.</span>
</p>
<p class="p1">
<span>	Svjedokinja A. K. je u svom iskazu u predmetu istražnih radnji istakla da sa svoje dvoje djece živi  u P., okrivljenog poznaje izvidjenja i to iz kafane u kojoj je radila, a sa oštećenim je bila do unazad mjesec dana u ljubavnoj vezi. Dalje ističe da nezna po datumu kada je to bilo, ali zna da je dogadjaj prijavila policiji i policija je odmah došla na licu mjesta, a to se desilo negdje oko 22,00 časa, a ona je bila izašla iz kuće da baci smeće i vraćala se kući, a njena ćerka je sjedela ispred kuće, a oštećeni je prilazio njenoj kući pa je tada vidjela kako okrivljeni sa udaljenosti manje od 10 m mada nije sigurna u udaljenost iznad njene kuće gadja kamenjem oštećenog. To je dobro vidjela jer mjesto gdje je okrivljeni stajao je bilo osvijetljeno. Jedan kamen je oštećenog pogodio u koljeno pa je uvela ćerku u kuću, a u njenu kuću je ušao i oštećeni i tada se njena ćerka od straha prevrnula u sobi. Pozvala je odmah policiju koja je došla. Oštećeni je imao povredu u predjelu koljena u vidu ogrebotina i tekla mu kerv i išao je doktoru zbog te povrede. Dalje ističe da joj okrivljeni prijeti govoreći joj da ako svjedoči protiv njega da će je ubiti nju i njenu djecu pa je te prijetnje prijavila policiji. Takodje, ističe da je nakon toga okrivljeni dolazio iznad kuće zasretao je prijetio joj pa je opet slučaj prijavila policiji. Posebno je istakla da nju okrivljeni stalno poziva i govori joj da bude sa njim u vezi i ona ga uporno odbija, a takodje ističe da prije nekog vremena je takodje okrivljeni nju zasreo na ulici oborio je na ulici uhvatio je za vrat udario u predjelu slabine i zaprijetio joj da će je ubiti i nju i djecu ako bude svjedočila na sudu protiv njega. Takodje, istakla na pretresu da nezna tačno sa koje daljine je okrivljeni gadjao kamenjem oštećenu.</span>
</p>
<p class="p1">
<span>	Sud je u cjelosti prihvatio iskaz ove svjedokinje smatrajući da je svjedokinja veoma objektivno svjedočila, a njen iskaz je u skladu sa iskazom oštećenog i isti nije obezvrijedjen nijednim drugim dokazom.</span>
</p>
<p class="p1"></p>
<p class="p1">
<span>	Svjedok V. M. je na glavnom pretresu istakao da je komšija sa okrivljenim često se druži sa okrivljenim pa je jednog datuma u junu mjesecu, ali se ne sjeća tačno kog datuma bio kod okrivljenog kući gdje stanuje gdje su sjedeli i pili vino. Tog dana je kod njega sjedio od 21,00 čas pa do 01,00 čas kada je otišao kući. Više nezna šta se dešavalo nakon što je otišao. Ističe da je tada kod okrivljenog bila još jedna crna djevojka  pa kada je on otišao ona je još ostala sa okrivljenim u stanu. Takodje, objašnjava da je u tom periodu neko lupao na vrata stana okrivljenog te da je govorio da je policija, ali okrivljeni nije otvarao vrata jer nije sigurno znao da je policija.</span>
</p>
<p class="p1">
<span>	Sud je u cjelosti odbacio iskaz ovog svjedoka jer je očigledno da je ovaj svjedok namješteni svjedok koji je pozvan i predložen da bi potvrdio odbranu okrivljenog i nagovoren da tako svjedoči kako bi obezbedio alibi okrivljenom, medjutim, očigledno je da je ovaj iskaz ovog svjedoka obezvrijedjen ostalim izvedenim dokazima. </span>
</p>
<p class="p1">
<span>	Uvidom u spis ovog suda K.br.148/09 se utvrdjuje da su oštećeni M. M. i A. K. podnijeli privatnu tužbu protiv okrivljenog zbog krivičnog djela uvreda te da je okrivljeni osolobodjen od optužbe jer nije dokazno da je okrivljeni izvršio krivično djelo za koje je optužen.</span>
</p>
<p class="p1">
<span>	Uvidom u spis ovog suda K.br.159/09 se zaključuje da je u tom postupku takodje kao okrivljeni bio K. P. te da ga je sud oslobodio od optužbe u nedostatku dokaza i taj predmet je pravnosnažan dana 04.11.2009. godine.</span>
</p>
<p class="p1">
<span>	Takodje, u predmetu Kri.br.201/08 se zaključuje da je u tom predmetu izdata naredba za pretresanje stana okrivljenog K. P. </span>
</p>
<p class="p1">
<span>	Iz svatri ova sudska spisa sud nije mogao ništa zaključiti što bi ukazivalo na činjenicu na koju ukazuje branilac okrivljenog da je navodno okrivljeni neopravdano prijavljivan. To što je sud u dva navrata okrivljenog u nedostatku dokaza oslobodio od optužbe neznači da ta krivična djela okrivljeni nije ni učinio jer je sud ne oslobadja okrivljenog zato što on to krivično djelo nije učinio ne zato što nema dokaza da ga je učinio.</span>
</p>
<p class="p1">
<span>	Iz izvještaja D. z. P. br. 8935 od 16.06.2010. godine se zaključuje da je oštećeni bio na pregledu kod ljekara te da su mu konstatovane povrede.</span>
</p>
<p class="p1">
<span>	Vještak hirurg dr. P.  M. u svom stručnom nalazu i mišljenju u predmetu istražnih radnji je istakao da uvidom u medicinsku dokumentaciju na ime M.  M., a to je izvještaj dežurnog ljekara iz H. medicinske pomoći P. br. 8935 od 16.06.2010. godine nadjeno je da stoji;</span>
</p>
<p class="p1">
<span>	u službu H. pomoći javio se M. M. rodjen 1968. godine, žali se na povredu od strane drugog lica, bol u lijevom koljenu, otok i modrica, otežanog pokreta. Vještak daje mišljenje da se radi o lakoj tjelesnoj povredi, a koja je nastala od jednog udarca od tupotvrdog predmeta u koji spada i kamen.</span>
</p>
<p class="p1">
<span>	Sud je u cjelosti prihvatio stručni nalaz i mišljenje ovog vještaka smatrajući da je vještak veoma objektivno i stručno vještačio u skladu sa strukom i naukom, a njegovo vještačenje se u cjelosti uklapa sa svjedočenjem oštećenog kao i svjedoka A. K. </span>
</p>
<p class="p1">
<span>	Iz izvještaja iz kaznene evidencije za okrivljenog sud je zaključio da je okrivljeni ranije osudjivan 3 puta i to presudom ovog Suda K.br. 152/98 zbog krivičnog djela iz čl. 207. st.3. KZ RCG gdje mu je izrečena kazna zatvora od 30 dana koju kaznu je izdržao, zatim dva puta osudjen zbog krivičnog djela iz čl. 324. st.1. KZ CG gdje mu je u oba slučaja izrečena uslovna osuda.</span>
</p>
<p class="p1">
<span>	Kod ovakvog činujeničnog stanja na osnovu izvedenih dokaza i to iskazom oštećenog zatim svjedokinje A. K., nalazom i mišljenjem vještaka hirurga dr. P. M. i uvidom u izvještaj D. zdravlja P. br. 8935 sud je nedvosmisleno utvrdio da je okrivljeni K. P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci presude. Dakle, upotpunsoti je utvrdjenod a je okrivljeni kritičnog dana kamenom udario oštećenog u predjelu koljena lijeve noege nanijevši mu laku tjelesnu povredu, otok i modricu u predjelu lijevog koljena, a kamen predstavlja sredstvo podobno da tijelo teško povrijedi izdravlje teško naruši. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je mišljenja da nije neophodno radi krivično pravne zaštite protiv okrivljenog izricati drugu vrstu kazne jer se opravdano može očekivati da će i novačana kazna dovoljno uticati na okrivljenog da u buduće ne vrši krivična djela, pa je pri tome sud okrivljenom ublažio kaznu po vrsti pa mu je umjesto kazne zatvora izrekao novčanu kaznu smatrajući da ipak postoje razlozi za takvu vrstu ublažavanja kazne. </span>
</p>
<p class="p1">
<span>	Sud je mišljenja da izrečena kazna prema okrivljenom predstavlja onu mjeru koja je neophodna da bi se prema istom ostvarila svrha kažnjavanja predvidjena u članu 32. KZ CG te da izrečena krivična sankcija optuženom je adekvatna i primjerena stepnu društvene opasnosti konkretno učinjenog djela, samog učinioca kao i nastalim posledicama.</span>
</p>
<p class="p1">
<span>	U smislu člana 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 99,00 eura, a isti iznos predstavlja naknadu i nagradu vještaku za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 23.11.2010. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka									Branko Pejović</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>		          Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1"> </span>
</p>
<p class="p1"></p>
<p class="p1"></p>


</body>
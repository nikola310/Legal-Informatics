<div style="text-align: center">
	U IME NARODA!<br>
	&nbsp;&nbsp;&nbsp;&nbsp;&nbsp;&nbsp;&nbsp; Posl.br. K.231/10</div>
<br>
OSNOVNI SUD U HERCEG NOVOM, po sudiji Leković Branislavu, kao sudiji pojedincu, uz učešće zapisničara Šušić Lidije, u krivičnom predmetu protiv&nbsp; okrivljenog R.M., zbog krivičnog djela samovlašće iz čl.384. stav 1 KZ CG, povodom privatne krivične tužbe tužilaca K.D. i K.D. od 13.12.2010. godine, nakon održanog javnog glavnog pretresa od 12.05.2011 godine, u prisustvu okrivljenog R.M. i njegovog branioca advokata S.I., privatnih tužilaca K.D. i K.D., te njihovog punomoćnika advokata I.S., dana 12.05.2011 godine donio je i javno objavio sljedeću<br>
<div style="text-align: center">
	P R E S U D U<br>
	&nbsp;</div>
&nbsp; Okrivljeni:<br>
<br>
R.M.,<br>
<div style="text-align: center">
	K r i v&nbsp; j e<br>
	Što je:</div>
<br>
u periodu od 12.09. do 19.09.2010. godine u Bijeloj-Dubravica, Herceg Novi samovlasno pribavio pravo za koje smatra da mu pripada – da onemogući privatne tužioce K.D. i K.D. da koriste seoski put, na način što je na dijelovima kat.parc. 1133/1 i 1139 KO Bijela porušio betonsku podlogu dvorišta – puta u površini od 2 m2 i postavio 4 metalna kolca sa lancem dužine 20 metara, čime je onemogućio privatne tužioce u prolazu pješke i vozilom sa njihovog dvorišta kat.parc. 1133/1 na obližnji javni put oznake kat.parcela 1107 sve KO Bijela, smatrajući da je to njegova granica i svojina i da tuda više ne mogu prolaziti,<br>
-čime je izvršio krivično djelo samovlašće iz čl. 384 stav 1 Krivičnog zakonika.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pa mu sud na osnovu čl.384 stav 1 KZ CG, i primjenom čl.4, 32, 36, 42, 52, 53 i 54 KZ CG, izriče
<div style="text-align: center">
	USLOVNU OSUDU</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako za vrijeme od 1 (jedne) godine ne izvrši novo krivično djelo.<br>
<br>
Na osnovu čl.202 stav 1 ZKP-a okrivljeni je dužan ovom sudu nadoknaditi trošak postupka u paušalnom iznosu od 50,oo eura i troškove privatnim tužiocima o čijoj će visini sud donijeti posebno rješenje kada se ti troškovi pribave.&nbsp;<br>
O b r a z l o ž e n j e<br>
<br>
Privatni tužioci K.D. i K.D. iz Herceg Novog - Bijela, su preko punomoćnika podnijeli ovom sudu privatnu tužbu dana 13.12.2010. godine protiv okrivljenog R.M., zbog krivičnog djela samovlašće iz čl.384 stav 2 u vezi sa stavom 1 KZ CG. Na glavnom pretresu održanom dana 18.04.2011. godine, punomoćnik tužilaca precizirao je činjenični opis i pravnu kvalifikaciju djela stavljajući optuženom na teret izvršenje krivičnog djela samovlašće iz čl.384.stav 1.KZ,te je konačno u završnoj riječi ostao kod precizirane tužbe i predložio sudu da okrivljenog oglasi krivim i osudi po zakonu.<br>
<br>
Okrivljeni R.M. je negirao izvršenje krivičnog djela koje mu je stavljeno na teret i svoju krivicu zbog istog, te je u svojoj odbrani u bitnom naveo da je svoju parcelu kupio 1992. godine, te da su, dok je on živio u inostranstvu, a njegova prodica u Podgorici, tužioci izbetonirali i koristili put preko te parcele i to nakon 1996 godine pa sve do 2009 godine,kada je počeo da svoju parcelu ograđuje,a u čemu su ga privatni tužioci sprječavali, pa im je zbog toga zabranio da prolaze istom.Zbog toga su ga tužioci više puta prijavljivali policiji, opštini i sudu, te fizički napali njegovu suprugu,ali da je opet on trpio da oni prolaze predmetnom parcelom. Istakao je da je negdje u mjesecu martu ili aprilu 2010. godine porušio dio predmetne parcele koji je bio izbetoniran u površini od 1,5m2, ističući da je riječ o dvorištu, a ne o putu,te da je to uradio iz razloga što su se otpadne vode slivale na njegovu parcelu, dvorište i garažu. Naveo je da nije tražio odobrenje nadležnog organa za vršenje radova na parceli, jer je smatrao da je to njegova parcela i da nije potrebno da traži odobrenje. Međutim, naveo je i da ima odobrenje nadležnog organa za uređenje, tj za izgradnju potpornog zida. Konačno, preložio je da ga sud oslobodi od optužbe zbog nedostatka dokaza da je izvršio krivično djelo koje mu se stavlja na teret.<br>
<br>
Sud je u postupku proveo dokaze saslušanjem privatnih tužilaca u svojstvu svjedoka K.D. i K.D., zatim saslušanjem svjedoka S.D., B.S., K.E. i M.S., te uvidom u spise predmeta ovog suda K.br.3/11 i u spise predmeta ovog suda P.br.821/10, te pročitao pismenu saglasnost Sekretarijata za stambeno komunalne poslove Opštine Herceg Novi br.02-4-UP/1-45/06 od 05.03.2006. godine, dopisa Sekretarijata za urbanizam Opštine Herceg Novi br.436/09 od 01.12.2009. godine upućen R.M., rješenje Opštinskog suda u Herceg Novom od 13.10.1989. godine, izvršio uvid u skicu plana od 24.07.2009. godine, te uvid u prepis LN br.458 od 15.09.2010. godine, te uvid u list nepokretnosti br. 1134 od 15.09.2010. godine, u fotografije lica mjesta – predmetnog puta u Dubravici, Bijela,te uvid u spise predmeta ovog suda R.137/09, a posebno pročitao zapisnik u tom predmetu o uviđaju sa lica mjesta od 04.07.2009. godine,te izvršio uvid u spise predmeta ovog suda posl.br. P.632/10, te u spise predmeta ovog suda pod posl.br. I.253/10,te izvršio uvid u spise Osnovnog državnog tužilaštva Herceg Novi Kt.br.216/10, pročitao službenu zabilješku UP PJ Herceg Novi br.224/10-5219/2 od 13.09.2010. godine i izvještaj o kaznenoj evidenciji za okrivljenog od 12.05.2011. godine.<br>
<br>
Analizirajući provedene dokaze, te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude, pa je našao da je okrivljeni R.M. izvršio krivično djelo koje mu je stavljeno na teret, te ga oglasio krivim i izrekao mu navedenu uslovnu osudu.<br>
<br>
Privatni tužilac u svojstvu svjedoka, K. D., naveo je u bitnom da njegova porodica živi na Dubravici od 1960. godine, pa na dalje, te da su predmetni put još 1973. godine izbetonirali njegov otac i djed, a tada je taj dio parcele po starom katastarskom premjeru bio u sastavu katastarske parcele koja je bila u njihovom vlasništvu. Objasnio je da je novim katastarskim premjerom taj betonski put ušao u dio kat.parcele koja pripada ovdje okrivljenom. Takođe je naveo da je premetni put koristio sa svojom porodicom sve do 11.09.2010. godine, kada je okrivljeni R. brusilicom i bušilicom (kobrom) porušio put i postavio ogradu, a od tada prolaze tim putem samo pješke, s obzirom da se vozilom ne može proći. Istakao je da mu okrivljeni nikada prije toga nije govorio da ne mogu prolaziti tim putem.<br>
Privatna tužilja u svojstvu svjedoka, K.D., u svojoj izjavi, u bitnom je navela da sa svojom porodicom od rođenja živi na Dubravici, a da zna da je sporni put od mnogo godina ranije postojao na istom mjestu,stim što je u početku bio zemljani put, sve do 1983 godine kada su ga izbetonirali njen otac i djed, a tada je taj put u cjelosti prolazio kroz parcelu u vlasništvu njene porodice, ali da je novim premjerom dio tog puta ubilježen na parcelu u vlasništvu okrivljenog. Dalje je navela da je to jedini put kojim njena porodica može doći vozilom do garaže i pomoćnih objekata, te da su ga nesmetano koristili sve do septembra 2010. godine, kada je okrivljeni polomio dio puta i kobrom izbušio isti i postavio kolčeve, a u tom momentu rušenja, njeno vozilo je bilo parkirano na tom dijelu puta, zbog čega isto nije mogla pomjeriti naredna tri mjeseca. Takođe je navela da je okrivljeni i tokom 2009 godine bio izbušio predmetni put, pa je dalje njegove radove obustavila komunalna policija, te da je tada prvi put čula da je okrivljeni rekao da je to njegovo vlasništvo, ali da nikad nije rekao da tim putem njena porodica ne smije prolazi. Navela je da od septembra 2010. godine,od dana rušenja puta njena porodica i ona prolaze tim putem samo pješke, jer je prolaz autom nemoguć.<br>
Svjedok K.E., u bitnom je navela da živi sa okrivljenim u komšiluku, te da je dana 12.09.2010. godine okrivljeni u jutarnjim časovima brusilicom rezao betonski put koji se nalazi u njenom dvorištu, a da mu je pomagao njegov sin koji je macom razbijao komade betona. Tada je iz garaže izvela svoje vozilo i parkirala ga na mjestu gdje je okrivljeni razbijao put, a oni su nastavili radove – razbijanje betona oko vozila, a idućeg dana je okrivljeni na istom mjestu postavio kolčeve sa postoljem u betonu i ogradio taj dio puta, što je ona prijavila policiji, ali je okrivljeni 18.09.2010. godine sa drugim sinom nastavio da ruši predmetni put bušilicom i kobrom. Od tada, ona i njena porodica su spriječeni da prolaze tim putem. Takođe je navela da u kući na Dubravici živi od svoje udaje od 1981. godine, te da je od tada pa sve do kritičnog dana njena porodica nesmetano koristila predmetni put. Dalje je navela da je porušena betonska podloga puta u dužini od oko 1-2 m2, a na njemu je okrivljeni postavio četiri metalna kolca povezana lancem. Navela je da ga je zamolila da to ne čini, ali joj je&nbsp; on odgovorio da ona nema pravo da prođe tim dijelom parcele.<br>
Svjedok S.D., je naveo u bitnom da su on i njegova braća bili prethodni vlasnici zemljišta kroz koju prolazi predmetni put, a oni su prije 20 godina to zemljište poklonili K.P., koji je đed privatnih tužilaca. Istakao je da je i ranije na istom mjestu postojao i korišćen za prolaz sporni put, a koji je izbetoniran koliko se sjeća još 1990.godine. Takođe je naveo da su predmetni put koristili tužioci, te da je to jedini put kojim oni mogu doći do garaže i pomoćnih objekata. Naveo je da je okrivljeni na tom putu postavio barikade – kolčeve, da je nasložio cigle i postavio prikolicu, te da je u dužini od oko 1 metra porušio dio tog puta, što sve predstavlja prepreku za prolaz tim putem, ali da ne zna tačan datum kada je to uradio, stim što smatra da je to bilo u jesen 2010 godine. Dodao je da mu je poznato da je okrivljeni i prije godinu dana ili tokom 2010 godine bio potkopao i javni put. Objasnio je da nije vidio ko je postavio kolčeve i opeku na predmetnom putu, ali da je po logici zaključio da je to uradio okrivljeni, jer je potpuno nelogično da tužilja K.D. ispred svog vozila stavlja kolčeve i opeku, te da je o tome saznao i od tužilaca.<br>
Svjedok M.S., u bitnom je naveo da je često dolazio u kuću kod K., te da je tužilji K. D., koja je vjerena sa njegovim sinom, s obzirom da je radila kod njega u Crvenom krstu dao na korišćenje svoje vozilo „Renault Megan“. Naveo je i da je okrivljeni R. u septembru 2010. godine dolazio kod njega kući, te tražio od njega da pomjeri svoje navedeno vozilo sa njegove parcele, pa je tada došlo do verbalnog sukoba između njih, jer je znao da je to parcela K., a ne okrivljenoga. Objasnio je da je sedam dana nakon toga prilikom posjete porodici K., vidio da je dio puta izlomljen oko parkiranog vozila, te da je postavljena ograda od metalnih kolaca i naslagane opeke. Tada je zamolio D.K. da pomjeri njegovo vozilo, da ga, kao vlasnika ne bi pozvali u policiju da daje izjave, što je ona i učinila, a nakon toga je na istom mjestu vidio postavljenu prikolicu. Naglasio je da mu je od ranije poznato, jer je čuo od K., da sporni put prolazi kroz parcelu u njihovom vlasništvu, a vidio je i da su ga K. i ranije koristili da dođu do svoje garaže, te je i on uvijek, kada bi im dolazio u posjetu, istim putem dolazio i parkirao svoje vozilo na predmetnom dijelu puta.<br>
<br>
Sud je prihvatio kao uvjerljive iskaze svjedoka K. D., K.D., K. E.,D.S. i M.S.,jer su nedvosmisleni, logični i u odnosu na odlučne okolnosti međusobno saglasni, te u skladu sa izvedenim pismenim dokazima-službenom zabilješkom Uprave policije pJ H.Novi od 13.09.2010 godine, te fotografijama spornog puta. Osim toga, sud nije našao okolnosti koje bi iskaze ovih svjedoka doveli u pitanje, niti su uopštene primjedbe odbrane umanjile značaj ovih iskaza.<br>
Naime, navedeni svjedoci saglasno izjavljuju u odnosu na okolnost da je predmetni put postojao i prije 1992. godine, kada je okrivljeni stekao vlasništvo nad pracelom čijim jednom dijelom prolazi put, te da su privatni tužioci prije kritičnog događaja,duži niz godina koristili za prolaz taj put preko predmetne parcele,te da je u periodu od 12.09. do 19.09.2010 godine okrivljeni porušio dio betonske podloge-puta na navedenoj parceli,te postavio ogradu od metalnih kolčeva sa lancima.<br>
Iskazi navedenih svjedoka su u potkrijepljeni pismenim dokazima-fotografijama lica mjesta, te službenom zabilješkm UP PJ H.Novi od 13.09.2010 godine.<br>
Osim toga, ni okrivljeni ne negira da je izveo radove na rušenju dijela predmetne parcele, te da je postavio ogradu od kolaca sa lancima, već samo ističe da je to uradio u mjesecu martu ili aprilu 2010 godine.<br>
<br>
Sud je cijenio iskaz svjedoka B.S.,pa je našao da isti nije od značaja u konkretnom slučaju, obzirom da isti nema saznanja o bitnim okolnostima izvršenja krivičnog djela.<br>
Naime, svjedok B.S., u bitnom je naveo da nema neposrednih saznanja u vezi predmetnog puta, te da ne zna od kad isti postoji, niti ko ga je koristio, niti bilo šta drugo u vezi sa predmetnom situacijom. Takođe je naveo da na predmetnom putu nije vidio nikakva oštećenja, kočeve, ogradu i sl. Na pitanje tužilje K.D., svjedok odgovara da se ne sjeća kada je njena majka tim putem došla do njegove kuće svojim vozilom da bi povela njegovo dijete u bolnicu.<br>
<br>
Iz pismene saglasnost Sekretarijata za stambeno komunalne poslove Opštine Herceg Novi br.02-4-UP/1-45/06 od 05.03.2006. godine, proizilazi da je R. M. data saglasnost da, nakon pribavljanja odobrenja od Sekretarijata za urbanizam i građevinarstvo, može izvesti radove na rekonstrukciji potpornog zida koji obezbjeđuje od obrušavanja zemljišta označenog kao kat.parc. 1139, 1140, 1141, sve KO Bijela, a koje se graniči sa saobraćajnicom - javna površina označena kao kat.parc.1117 KO Bijela. Takođe, drugim stavom istog rješenja određeno je da ova saglasnost ne daje investitoru nikakva prava osim onih navedenih prethodnim stavom.<br>
Iz dopisa Sekretarijata za urbanizam Opštine Herceg Novi br.436/09 od 01.12.2009. godine upućenog R.M., utvrđeno je da&nbsp; navedni organ nije izdao urbanističko tehničke uslove (koji su prvi korak za izdavanje odobrenja) za izradu potpornog zida lokalnog puta okrivljenom R.M., iz razloga što se predmetna parcela nalazi u zoni Zelenih površina, gdje nije predviđena izgradnja objekata.<br>
<br>
Sud je ocijenio vjerodostojnim navedene pismene dokaze, pa je našao da su od značaja za provjeru odbrane okrivljenog, te se ovim dokazima obezvrjeđuje odbrana okrivljenog da je imao saglasnost nadležnog organa za izvođenje opisanih radova na predmetnom putu, jer se navedena saglasnost ne odnosi na dio predmetne kat.parcele, odnosno na predmetni put, a osim toga iz dopisa Sekretarijata za urbanizam proizilazi da da okrivljenom nisu izdati UT uslovi, pa je i navedena Saglasnost samim tim bez važnosti.<br>
<br>
Iz prepisa lista nepokretnosti br.458 od 15.09.2010. godine, proizilazi da su K.D. i K.D. suvlasnici kat.parcela br 1133, 1134, 1135 i 1136, kao i stambenih prostora na parceli kat.br,1133, sve KO Bijela.<br>
Uvidom u list nepokretnosti br. 1134 od 15.09.2010. godine, proizilazi da je kat. parcela označena brojem 1139 KO Bijela u svojini R.M..<br>
<br>
Uvidom spise parničnih predmeta ovog suda P.821/10 i P.632/10 utvrđeno je da se povodom spornog puta,između R.M. i K. D. i D.,vode parnice pred ovim sudom, po tužbama za smetanje posjeda i utvrđenje nepostojanja prava službenosti prolaza. Inače, ovaj dokaz je od značaja za provjeru odbrane okrivljenog u dijelu gdje tvrdi da mu nije trebalo odobrenje nadležnog organa da ruši put i postavlja ogradu, pa se obezvrjeđuje takva tvrdnja okrivljenog, kada se ima u vidu da je podnio tužbu protiv K. zbog utvrđenja nepostojanja službenosti prolaza .<br>
<br>
Uvidom u fotografije lica mjesta – predmetnog puta u Dubravici, Bijela, proizilazi da je na predmetnoj parceli vlasništvo okrivljenog porušen dio betonske podloge - prolaza i da su postavljeni kolčevi povezani lancima.<br>
Okrivljeni je primijetio da je sadržina fotografija istinita, ali da su datumi na navedenim fotografijama netačni, odnosno da navedene radove nije izvodio u vrijeme kako to tvrde privatni tužioci.<br>
<br>
Sud je cijenio ovaj pismeni dokaz kao vjerodostojan , jer stranke nisu sporile sadržinu fotografija. Ovaj dokaz je od značaja obzirom da se istim&nbsp; potvrđuju izjave svjedoka K.E.,D. i D.,te svjedoka D. i M., u odnosu na okolnosti da je okrivljeni izveo opisane radove na dijelu predmetnog puta,te da je na tom dijelu postavio ogradu od metalnih kolčeva. Sud nije uzeo u obzir datum i vrijeme naznačeno na navedenim fotografijama, s obzirom na prigovor okrivljenog u tom pravcu, već je vrijeme izvršenja djela utvrdio drugim dokazima - iskazima navedenih svjedoka i uvidom u službenu zabilješku policije od 13.09.2010 godine.<br>
<br>
Iz službene zabilješke UP PJ Herceg Novi br.224/10-5219/2 od 13.09.2010. godine proizilazi da su službenici policije izašli na lice mjesta dana 12.09.2010. godine po prijavi građanina R.G., te da su tom prilikom zatekli R.M. i K. E., od kojih su saznali da je sporna granica između katastarskih parcela navedenih lica i da R.M. namjerava da postavi ogradu što mu K. E. ne odobrava. Iz službene&nbsp; zabilješke takođe je utvrđeno da su R.M. i K.E. upozoreni da rješavaju svoje sporove pred nadležnim institucijama.<br>
Sud je prihvatio kao vjerodostojan ovaj pismeni dokaz, jer je sačinjen od strane nadležnog organa, a na isti stranke nisu imale konkretnih primjedbi. Ovaj dokaz je od značaja jer se istim potvrđuje da je okrivljeni upravo od dana 12.09.2010 godine izvodio radove na postavljanju ograde na predmetnom putu,čime se potvrđuju navodi optužbe o vremenu izvršenja djela.<br>
<br>
Sud nije uspio pribaviti izvještaj iz kaznene evidencije za okrivljenog R.M. od nadležnog organa iz Kule, R.Srbija, a iz izvještaja ovog suda o kaznenoj evideneciji od 12.05.2011. godine za okrivljenog, proizilazi da isti do sada nije osuđivan pred ovim sudom, niti se pred ovim sudom protiv njega vodi neki drugi krivični postupak.<br>
<br>
Sud nije prihvatio odbranu okrivljenog R.M. u kojoj navodi da je imao pravo da poruši predmetni dio puta i da postavi ogradu, a da mu za vršenje radova nije trebala dozvola nadležnog organa, jer je to njegova parcela.<br>
Ovo iz razloga jer je ovakva odbrana okrivljenog u navedenom dijelu neuvjerljiva, kontradiktorna nelogična i sračunata u cilju izbjegavanja krivične odgovornosti, a pored toga ista je u suprotnosti sa izvedenim dokazima –iskazima svjedoka K.E., K.D., K.D., D.S. i M.S., te pismenim dokazima-navedenim fotografijama, pismenoj saglasnosti Sekretarijata za stambeno komunalne poslove i obavještenja-dopisa Sekretarijata za urbanizam i grđevinarstvo H.Novi.<br>
Naime, nelogična je i kontradiktorna odbrana okrivljenog u navedenom dijelu, te njegovo objašnjenje da je radovima koje je izveo (rušenjem izbetoniranog dijela, te postavljanjem kočeva i lanca, pa zatim i opeka) želio da zaštiti imovinu od otpadnih voda, jer je očigledno da se rušenjem betonske podloge dijela puta i postavljanjem ograde od kolaca i lanaca, ta svrha ne može postići. Osim toga, navedena pismena saglasnost Sekretarijata za stambeno komunalne poslove odnosi se na drugi dio kat.parcele, a ne na dio parcele kroz koji prolazi sporni put, a pored toga Saglasnost je izdata pod uslovom da investitor prvo pribavi odobrenje Sekretarijata za urbanizam i građevinarstvo, što investitor nije pribavio, pa je i ta saglasnost bez značaja.<br>
Pored toga, odrana okrivljenog je kontradiktorna jer prvo navodi da nije tražio odobrenje nadležnog organa za izvođenje navedenih radova, jer smatra da obzirom da je vlasnik parcele to nije potrebno da traži odobrenje, a zatim je naveo da je imao odobrenje nadležnog organa za uređenje, tj za izgradnju potpornog zida.<br>
Sud takođe nije prihvatio stav branioca okrivljenog da je ova tužba neblagovremena jer su tužioci u svojim iskazima datum saznanja za djelo i izvršioca naveli 11.09.2010 godine,pa da je zbog toga rok za podnošenje tužbe istekao 11.12.2010 godine.<br>
Naime, iz spisa predmeta utvrđuje da su privatni tužioci predmetnu krivičnu tužbu podnijeli dana 10.12.2010 godine,a što proizilazi iz prijemnog pečata suda na tužbi,gdje je naznačeno da je tužba predata pošti preporučeno dana 10.12.2010 godine,pa se taj datum uzima kao dan predaje pismena sudu i zbog toga je tužba blagovremena.<br>
Kod takvog stanja stvari sud nije prihvatio odbranu okrivljenog u navedenom dijelu obzirom da tvrdi da je imao pravo da preduzme navedene radnje jer je ono vlasnik predmetne parcele.<br>
Ovo obzirom da se krivično djelo samovlašće sastoji u samovlasnom pribavljanju prava, odnosno kad pravo postoji ili učinilac pretpostavlja da mu pripada neko pravo, ali ne može da ga vrši i ostvaruje i on u tom cilju, mimoilazeći državne organe i propisani postupa, samoinicijativno preduzima neke djelatnosti&nbsp; da bi pribavio to svoje postojeće ili pretpostavljeno pravo.<br>
<br>
Na drugoj strani, sud je prihvatio odbranu okrivljenog u dijelu gdje je izjavio da je porušio predmetni dio betoniranog zemljišta i postavio kolčeve sa lancima, jer je u tom dijelu potvrđena svim izvedenim dokazima.<br>
Sve navedeno jasno ukazuje da je okrivljeni bio svjestan da ne može samovlasno ružiti predmetni put i postavljati ogradu,a to potvrđuje i činjenica da je i okrivljeni izjavio da su privatni tužioci koristili od ranije duži niz godina, te da je pokreno parnicu radi utvrđivanja nepostojanja službenosti prolaza K.D.i dr. , što ukazuje na to da mu je bila poznata procedura i zakonom propisan postupak za ostvarivanje prava za koje smatra da mu pripadaju.<br>
<br>
Polazeći od naprijed provedenih i analiziranih dokaza, te pismenih dokaza u spisu, te djelimično i odbrane okrivljenog, sud je utvrdio da je okrivljeni R. M.&nbsp; u vrijeme i na mjestu kako je to bliže opisano u izreci ove presude, samovlasno pribavio pravo za koje smatra da mu pripada – da privatnim tužiocima zabrani prolaz putem preko navedenog dijela parcele, na način što je porušio betonsku podlogu dvorišta – puta u površini od 2 m2 i postavio metalne kolčeve povezane lancem, pa je na taj način tužioce onemogućio da prolaze putem i da ga koriste.<br>
U naprijed opisanim radnjama okrivljenog R.M., sud je našao sva bitna obilježja krivičnog djela samovlašće iz čl.384.st.1 KZ CG. Ovo s toga jer je okrivljeni samovlasno pribavio pravo za koje smatra da mu pripada - da onemogući privatne tužioce da prolaze putem kroz dio navedene kat.parcele, tako što je preduzimajući radnje koje su bliže opisane u izreci ove presude i mimoilazeći nadležne državne organe, te onemogućio prolaz i korišćenje istog.<br>
U odnosu na oblik vinosti, sud je utvrdio da je okrivljeni R.M. navedeno krivično djelo počinio sa umišljajem, jer je bio svjestan da svoje pravo pribavlja samovlasno. Dakle, bio je svjestan svog djela i htio je njegovo izvršenje. Njegov umišljaj je nesumnjivo utvrđen na naprijed opisan način, a u vezi činjenice da je znao da su tužioci od ranije (od 1996 godine) koristili sporni put za prolaz i da bez odobrenja nadležnog organa,put nije mogao porušiti i postaviti ogradu,te onemogućiti tužioce u prolazu. Ovo posebno ako se ima u vidu da se povodom spora oko prolaza, između istih stranaka vodi parnični postupak pred sudom.<br>
&nbsp;&nbsp;<br>
Odlučujući o vrsti i visini krivične sankcije koju okrivljenom treba izreći za počinjeno krivično djelo, sud je cijenio sve okolnosti iz čl.42 KZ CG, pa mu je kao olakšavajuće okolnosti cijenio raniju neosuđivanost, te porodične i materijalne prilike - da se radi o porodičnom čovjeku, ocu troje djece, te da je starije životne dobi. Sud nije našao otežavajućih okolnosti na strani okrivljenog.<br>
Kada se ima u vidu ranija neosuđivanost okrivljenog, odnosno ukupnost svih olakšavajućih okolnosti i odsustvo otežavajućih okolnosti, sud je mišljenja da se navedeno djelo može smatrati lakšim (lakše je i formalno obzirom na zakonom propisanu kaznu)&nbsp; te da nije nužno, s obzirom na ličnost&nbsp; okrivljenog, prema istom&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela.<br>
Zbog toga je sud primjenom članova&nbsp; 52., 53 .st 1.i 54.st.1 i 4.KZ CG istovremeno odredio da se utvrđena kazna zatvora u trajanju od 30 (trideset) dana neće izvršiti ako okrivljeni za vrijeme od 1 godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog.<br>
Oštećen nisu postavili imovinsko pravni zahtjev.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.202. stav 1 ZKP-a sud je okrivljenog obavezao da sudu plati trošak postupka u paušalnom iznosu od 50,oo eura, koji je odmjeren u skladu sa složenosti i dužinom trajanja postupka, te da privatnim tužiocima nadoknadi troškove postupka koje su imali angažovanjem punomoćnika, a o čijoj će visini sud odlučiti posebnim rješenjem kada se probave podaci o tim troškovima.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i ostale izvedene pismene dokaze, ali je našao da nisu od uticaja na drugačije odluku u ovoj krivično pravnoj stvari.<br>
<div style="text-align: center">
	OSNOVNI SUD U HERCEG NOVOM<br>
	Dana 12.05.2011. godine</div>
<div style="text-align: right">
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija<br>
	Lidija Šušić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branislav Leković</div>
<br>
Pravna pouka:<br>
Protiv ove presude dozvoljena je žalba<br>
u roku od 8 dana od dana prijema,<br>
Višem sudu u Podgorici, a preko ovog<br>
suda.<br>
<br>
DNA:<br>
-punomoć.privatnih tuž.adv.I.S.<br>
-okrivljenom<br>
-braniocu okrivljenih&nbsp; adv.S. I.<br>
-u spise<br>

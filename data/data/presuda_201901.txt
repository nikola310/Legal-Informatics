<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Verdana'}
.span2{;font-family:'Verdana'}
.span3{;font-size:12pt;font-family:'Verdana';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<li>
<span></span><span class="span1"> </span>
</li>
<p>&nbsp;</p>
<p style="text-align:right">
<span class="span2">K.br.9/16</span>
</p>
<p>&nbsp;</p>
<p>&nbsp;</p>
<li>
<span class="span1">U  IME  CRNE GORE</span>
</li>
<p>&nbsp;</p>
<p>&nbsp;</p>
<li>
<span class="span1">    Viši sud u Bijelom Polju, kao prvostepeni krivični, u vijeću sastavljenom od sudije Vidomira Boškovića kao predsjednika vijeća i sudija Jokana Varagića i Vukomira Boškovića, kao članova vijeća, sa zapisničarem Mirjanom Gačević, u krivičnom predmetu protiv optuženog V. R. iz B. P., zbog krivičnog djela silovanje iz čl. 204 st. 4 u vezi st. 1 Krivičnog zakonika Crne Gore (KZ CG), po optužnici Višeg državnog tužilaštva u Bijelom Polju Kt.br.62/15 od 09.02.2016.godine, nakon održanog usmenog, glavnog i javnog pretresa dana 21.06.2016.godine, u prisustvu zamjenika Višeg državnog tužilaštva u Bijelom Polju V. M., optuženog V.R. i njegovog branioca advokata M.J. advokata iz B. P., donio je, a javno objavio dana 24.06.2016.godine, </span>
</li>
<li>
<span class="span1"> </span>
</li>
<p>&nbsp;</p>
<li>
<span class="span1">P  R  E  S  U  D  U</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">          </span><span class="span1">Optuženi </span><span class="span1">V. R., JMBG ..............</span><span class="span3"> </span><span class="span1">od oca M. i majke N., rodjene D., rodjen ..........godine u B. P., sa prebivalištem u mjestu rodjenja selo K., oženjen, otac dvoje djece, lošeg imovnog stanja, stolar, državljanin Crne Gore, neosudjivan, nalazio se u pritvoru od 21.10.2015.godine do 24.06.2016.godine,</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span2">K R I V   J E</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Dana 14.10.2015.godine, oko 14 časova na putu izmedju osnovne škole ''Š.M.'' u G. i sela B., opština B. P., sposoban da shvati značaj svog djela i da upravlja svojim postupcima, svjestan svog djela uz htjenje njegovog izvršenja, izvršio obljubu nad djetetom – oštećenom .... rodjenom ............godine, na način što je upravljajući sa svojim vozilom u kojem se oštećena nalazila na mjestu suvozača skrenuo sa glavnog puta oko tridesetak metara i nakon što je spustio sjedište u vodoravan položaj i skinuo farmerice i veš oštećene, a zatim i sa sebe farmerice i veš do ispod koljena, legao preko nje, raširio joj noge i sa njom imao polni odnos,</span>
</p>
<p>&nbsp;</p>
<li>
<span class="span2">čime je izvršio krivično djelo obljuba sa djetetom iz čl. 206 st. 1 KZ CG,</span>
</li>
<p>&nbsp;</p>
<li>
<span class="span2">pa ga sud primjenom tog zakonskog propisa i čl. 15,32,36,42 st. 1,51 KZ CG, te 226, 229 i 374 ZKP,</span>
</li>
<p>&nbsp;</p>
<p style="text-align:center;">
<span class="span2">O S U DJ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 4 /četiri/ godine i 6 /šest/ mjeseci u koju kaznu mu se ima uračunati vrijeme provedeno u pritvoru. </span>
</p>
<p>&nbsp;</p>
<p>
<span class="span2">Optuženi se obavezuje da plati na ime paušala iznos od 100,00 € /pedeset eura/ i na ime troškova krivičnog postupka u iznosu od 3.695,20 € /tri hiljade šest stotina i devedeset pet eura i dvA.et centi/ </span><span class="span2">na žiro račun br. 832-7114-98</span><span class="span2"> u korist budžeta Crne Gore, u roku od 15 /petnaeset/ dana od dana pravnosnažnosti presude. </span>
</p>
<p>&nbsp;</p>
<p>
<span class="span2">Oštećena je preko zakonske zastupnice, radi ostvarivanja imovinsko pravnog zahtjeva upućena na parnični postupak. </span>
</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Optužnicom Višeg državnog tužilaštva iz Bijelog Polja Kt.br.</span><span class="span1">62/15</span><span class="span1"> od </span><span class="span1">09.02.2016.</span><span class="span1">godine, optuženom </span><span class="span1">V. R.</span><span class="span1">, stavljeno je na teret izvršenje krivičnog djela</span><span class="span1"> silovanje iz čl. 204 st. 4 u vezi st. 1 KZ CG. </span>
</li>
<p>&nbsp;</p>
<li>
<span class="span1">U završnoj riječi državni tužilac iz VDT u Bijelom Polju V. M. dajući ocjenu dokaza, predložila je da se optuženi oglasi krivim i osudi na kaznu po zakonu, jer je iz izvedenih dokaza utvrdjeno da je optuženi izvršio krivično djelo za koje se tereti. </span>
</li>
<p>&nbsp;</p>
<li>
<span class="span1">Optuženi V.R. u svojoj odbrani tokom postupka negirao je izvršenje krivičnog djela i krivicu za djelo za koje se optužuje.</span>
</li>
<p>&nbsp;</p>
<li>
<span class="span1">Prilikom saslušanja u istražnom postupku tvrdio je od 1990.godine živi u selu K. i da je sa ocem djeteta ..... N. koji nije medju živima bio u dobrim prijateljskim odnosima, u kakvim odnosima je ostao nakon N. smrti sa članovima njegove porodice. Obzirom da ... pohadja osnovnu školu u G. koja je udaljena od njene kuće oko 6 kilometara, a kako on često ide autom u tom pravcu otkupljujući sir djecu koja idu u školu pa i ... preveze do škole. Svraćajući u kafanu u G. pored koje se nalazi prodavnica on je djecu medju kojima ... i njenu braću i sestru čašćavao, s tim što je ... častio dva zeca. Zbog tih zečeva ... je pozivao nekoliko puta sa broja telefona .......... u junu i julu mjesecu 2015.godine, koja nije dolazila za zečeve, pa je nakon toga jednog dana njega pozvao ... brat A. pitajući ga zbog čega poziva ..., pa mu je on objasnio da je to zbog zečeva kojom prilikom mu je ... skrenuo pažnju da ne zove ..., zbog čega je on i nije pozivao. Njihova sledeća komunikacija bila je po ...om pozivu sa nekog drugog broja, pri čemu su pričali uopštenim porodičnim stvarima da bi ga ... i 16.10.2015.godine oko 12 časova pozvala i zamolila ga da joj pozajmi 5,00 € da bi platila neke slike, a kojom prilikom se on nalazio u </span><span class="span1">B. P. i otišao je svojim vozilom do škole u G. gdje je ... dao 5,00 € od kojih mu je ona vratila 1,00 €. Istoga dana dok se nalazio u servisu M. u B. P. primijetio je propušten poziv, pa je on pozvao na taj broj sa kojeg mu se javila ... nakon čega je veza prekinuta, a potom ga je pozvao ... brat A. pitajući ga zbog čega poziva da bi on to objasnio greškom. Prema dogovoru sa A.da razgovaraju toga 16.10.2015.godine, našli su se na raskrsnici izmedju sela K. i B., gdje je sem A. došao njegov stric E., A. i ..., a potom su došli i ...a majka Z. i ujak. Nakon što su se pozdravili A. ga je udario u predjelu lijeve sleoočnice nastavljajući da ga i dalje udara, pri čemu je pokušao da ga spriječi E., da bi u jednom trenutku A. izvadio pištolj i pucao u vis. ... ujak je pitao da li je to taj čovjek koji pravi probleme, našta je on odgovorio da ne pravi nikakve probleme, pri čemu je ... na pitanje da li je on uznemirava odgovorila da joj nije ništa loše uradio, sem da je uznemiravao telefonom, kojom prilikom je A. ... uhvatio za kosu i počeo da joj prijeti. Sledećeg dana na poziv policijskih službenika došao je u CB B. P. gdje je dao izjavu gdje je lišen slobode. Tvrdio je da ... nije silovao čak ni poljubio, niti joj upućivao riječi prijetnje kao ni riječi emotivnog sadržaja. U vozilu koje posjeduje marke ''A.'' ima dva peškira koji se nalaze na prednjim sicevima, a treći koristi za brisanje ruku, s tim što ne posjeduje u istom bilo kakve kaiševe sem kaiševa za vezivanje vozača i suvozača.</span>
</li>
<p>&nbsp;</p>
<li>
<span class="span1">Na glavnom pretresu u bitnom je ponovio svoju odbranu iz istražnog postupka objašnjavajući pojedinosti. Naime, tvrdio je da je često materijalno pomagao porodicu mldb. ..., a kada je pošao da se sastane sa ...om braćom i stricem tražio je da se sretnu kod njega kući da bi se dogovorili o mjestu na kojem su se kasnije sreli. Kada je ... rekla da je optuženi uznemiravao telefonom, a da joj ništa loše nije uradio A. joj je uz prijetnje govorio ''znaš li šta smo se kući dogovorili''. Na konstataciju da se dogadjaj prijavi policiji ... stric E. je rekao da je trebao biti prijavljen neki drugi dogadjaja zbog nekog pištolja u koji dogadjaj je umiješana ... i da je nju trebalo smjestiti u popravni dom, a to lice prijaviti policiji. Tvrdio je da je u nekoliko navrata kupovao dopunu za telefon kao i cigarete za ...u majku, s tim što je ona to plaćala preko sira koji je kupovao kod nje, ali se on sa ...om majkom nije dogovarao oko kupovine cigarete i dopune za telefon, već je to radio na ...o traženje, dok ... nikada nije dopunjavao račun, niti joj kupovao cigarete. Komunikacija sa ... bila je u toku ljeta, pa i porukama vezano za preuzimanje zečeva, ali istoj u septembru i oktobru mjesecu 2015.godine nije slao bilo kakve poruke. Objasnio je da se sa ... vidio 16.10.2015.godine, kada joj je dao 5,00 € dolazeći do kafane na nekih 20-30 metara, a tom prilikom ... ga je pozivala sa broja ........ Znao je da je ... učenica .... razreda i prisustvovao je u kući K.Z. kada su slavili ... rodjendan, a što je bilo nekih mjesec dana u odnosu na 16.10.2015.godine, dok ... nije davao da upravlja vozilom koju je od C. do B. prevezao nekih 20-tak dana prije u odnosu na 16.10.2015.godine kada je sa njom u društvu bio S. L.. U odnosu na 14.10.2015.godine, tvrdio je da se u intervalu od 13,30 do 14,30 sati nalazio u selu Š. kod S. S. i njegove sestre F.K., nakon čega je otišao u selo N. kod H. G. kod kojeg je došao oko 15 sati, te da se toga dana izmedju 14,30 i 15 sati u mjestu Lj. sreo sa B. M..</span>
</li>
<p>&nbsp;</p>
<li>
<span class="span1">Iskaz optuženog iz istražnog postupka dopunjen je pojedinim tvrdnjama optuženog koje ne predstavljaju razliku u odnosu na bitno, tim prije što se te dopune odnose na susret optuženog sa porodicom oštećene na jednoj raskrsnici i postupanje ...og brata. </span>
</li>
<p>&nbsp;</p>
<p>
<span class="span2">Branilac optuženog dajući ocjenu izvedenih dokaza predložio je da sud optuženog oslobodi od optužbe, jer nije utvrdjeno da je izvršio krivično djelo za koje se tereti, a pod uslovom da sud nadje da se u radnjama optuženog sadrže elementi nekog drugog krivičnog djela protiv polne slobode i da je kriv zbog toga da mu se zbog zdravstvenih razloga ukine pritvor i omogući liječenje zbog bolesti koja je nastupila nakon pokretanja krivičnog postupka. Završnu riječ svoga branioca u cjelosti je prihvatio optuženi sa istim predlogom.</span>
</p>
<p>&nbsp;</p>
<p>
<span class="span2">Sud je u dokaznom postupku izveo dokaze: saslušao oštećenu mldb. . ..., zakonsku zastupnicu K.Z., svjedoke K.E., K.A., S.S., K. F., G. H., S. S., B.R., mldb..... sa zakonskom zastupnicom S. I.i mldb..... sa zakonskom zastupnicom K.Z., saslušao vještaka S. K., </span><span class="span2">pročitao izvještaj ljekara specijaliste JZU Opšte bolnice u B. P. na ime ... sa br.protokola ...... od 21.10.2015.godine, pročitao potvrdu CB B. P. - Stanica krim.policije o privremeno oduzetim predmetima od optuženog V. R. br. ............... od 21.10.2015.godine, pročitao izvještaj komisije ginekologa Opšte bolnice B. br. ...... od 22.10.2015.godine, na ime ..., pročitao listing ostvarenih komunikacija operatera ''T.'' za br. ........, pročitao listing ostvarenih komunikacija operatera ''T.'' za sim br. ....... i ......., pročitao listing ostvarenih komunikacija ''M.'' za br. ......., pročitao nalaz JZU Dom zdravlja u B. P. - Dispanzera za mentalno zdravelje psihologa N. V. na ima ... sa br.protokola ..... od 08.12.2015.godine, pročitao izvještaj Doma zdravlja B. P. - Centra za mentalno zdravlje dr psihijatra V. M. na ime ... sa br.protokola ..... od 01.12.2015.godine, pročitao izvještaj Doma zdravlja B. P. - Centra za mentalno zdravlje dr psihijatra V. M. na ime ... sa brojem protokola ......od 15.12.2015.godine, pročitao izvod iz matičnog registra rodjenih Opštine B.P. na ime ... pod tekućim br........ za......godinu od 26.10.2015.godine, pročitao potvrdu UP CB B. P.o privremeno oduzetim predmetima br. ............. od 22.10.2015.godine na ime ..., izvršio uvid u rezlutate mikrobiološkog pregleda JZU Dom zdravlja u B. P. - Službe za mikrobiologiju br. ...... od 22.10.2015.godine, na ime ..., pročitao dva rezltata mikrobiološkog pregleda JZU Dom zdravlja B. P.- Službe za mikrobiologiju br. .... od 21.10.2015.godine, pročitao izvod iz kaznene evidencije za optuženog, pročitao iskaz svjedoka Đ. R. sa zapisnika iz istražnog postupka Kti.br....... od 04.02.2016.godine, pročitao iskaz svjedoka P. M. sa zapisnika iz istražnog postupka Kti.br...... od 04.02.2016.godine, pročitao nalaz i mišljenje vještaka N. R. sepc.sudske medicine na ime ... od 08.12.2015.godine, sa iskazom tog vještaka sa zapisnika iz istražnog postupka Kti.br..... od 08.02.2016.godine, pročitao nalaz vještaka za telekomunikacije S. Š. od 26.11.2015.godine sa iskazom tog vještaka neposredno saslušanog u istražnom postupku Kti.br..... od 03.02.2016.godine, pročitao nalaz i mišljenje vještaka Forenzičkog centra S. K. br....... od 12.01.2016.godine, </span><span class="span2">pročitao medicinsku dokumentaciju koja se sastoji iz više izvještaja ljekara specijalista i zdravstvenog kartona za V.R., pročitao nalaz vještaka za sudsku medicinu N.R. od 15.06.2016.godine, </span><span class="span2">pa je </span><span class="span2">cijeneći iste pojedinačno i u kontekstu dovodeći ih u vezu, kao i u vezu sa odbranom optuženog utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span2">Svjedok ošetećena ... predstavila je da je ... razreda škole u G. da je poznavala optuženog koji se družio sa njenim ocem i stricem i koji  je kupovao sir kod njih, kao i da je sa S. L. išla u školu, a da ih je optuženi prevozio od škole kupujući joj kartice, cigarete i govoreći joj da će je voditi za B. kad napuni 18.godina. Kod optuženog je prije godinu sa bratom uzimala zečeve koji je pozivao preko telefona na br..... a sa broja ............ Te pozive opisala je kao mnogobrojne. Kada je S.L.otišao na eskurziju ona je 14.10.2015.godine do škole pošla sama da bi je optuženi uzeo u svoje vozilo od C. kada je išla pješice govoreći joj da ide u njeno selo da će da kupi sir. Krećući se tim putem optuženi je skrenuo sa istog, pa kada je zaustavio vozilo počeo je vezati konopcem koji se nalazio na zadnjem sjedištu, pri čemu je spustio sjedište na kojem se nalazila, s tim što je prvo zavezao, pa potom spustio sic u situaciji dok joj se ranac nalazio na ledjima. Optuženi je nakon toga počeo da joj otkopčava dugmad na farmericama skidajući joj iste kao i veš, a nakon toga joj raširio noge, pri čemu je skinuo i svoje farmerice i veš, legao na nju, raširio joj noge i uzeo joj nevinost. Za to vrijeme nogama koje su joj bile slobodne udarala je braneći se da joj skine veš, plačući pri tom. Nakon odnosa koji je trajao pet minuta u šta nije najsigurnija rekao joj je da se obuče, kao i zaprijetio da za to što se desilo ne smije niko da zna i da kaže da je nevinost izgubila sa vršnjakom. Po njenom zapažanju to se desilo oko tri sata, a u četiri je došla kući pješice ne kazujući zbog straha bilo kome šta se desilo. Nakon toga, jednog dana zvonio je telefon, pa se javio njen brat, s tim što optuženi nije htio da razgovara, pa joj je brat dao telefon kada je optuženi rekao R. je ''vidim nisi slobodna zvaću te kasnije''. Povodom tog pozivanja njen brat se zainteresovao i otpuženi je odgovorio da je zvao greškom, zbog čega su i dogovorili sastanak na kojem je optuženi i dalje tvrdio da je u pitanju greška nakon čega je ona sve priznala, sem da je silovao što je kazala kasnije kada je trebala da ide na pregled u B. P., a kasnije i u B.. Tvrdila je da je optuženi davao da upravlja vozilom, kao i njenom drugu L., te da je optuženi uznemiravao pozivajući je više puta, čak svaki dan po tri puta sem subotom i nedeljom. Upućivao joj je i poruke sadržine ''hoćeš da izadješ da se vidimo'', pitajući je da li ima momka, pri čemu je i ranije dodirivao u predjelu butina. Tvrdila je da je karticu sa brojem ............ dobila od optuženog i koristila je dva dana. Vezano za dogadjaj za koji je tvrdila da je silovana izjasnila se da se isti desio nekih mjesec dana prije nego što su članovi njene porodice imali sastanak sa optuženim na putu a toga dana i od trenutka kada se dogadjaj desio pa do sastanka sa optuženim ona nije pozivala optuženog, već je on pozivao nju, ali mu se ona nije javljala. U odnosu na svoj rodjendan koji je slavila 06.09.2015.godine, tvrdila je da se dogadjaj desio nekih 10 do 15 dana poslije toga, objašnjavajući u odnosu na odlazak L. S. na eskurziju da je to bilo sledećeg dana nakon što je organizovana eskurzija kada se sama vraćala iz škole. Novac u iznosu od 5,00 € koji je tražila od R. nije dobila, a isti joj je bio neophodan za fotografije i to se desilo prije nego što je njen drug otišao na eskurziju. Nije se mogla izjasniti šta je na sebi imala od garderobe, da li trenerku, farmerice ili neke druge pantalone koje joj je optuženi skinuo nakon </span><span class="span2">što je prethodno vezao konopom u obliku trake. Tim konopom vezao je za sjedište u predjelu ramena i u predjelu nogu do čukljeva, ali joj noge nijesu bile sastavljene već razmačene nikih metar ili pola metra. Ruke su joj bile vezane u predjelu zglobova i u predjelu ramena. Nakon što je odvezao na vešu je primijetila krv, ali nije imala bilo kakvih povreda. Tvrdila je da je po njenom sjećanju godinu prije imala susret sa M.B. na seoskom putu kada je naišla njena tetka S.sa kojom je pošla kući, kao i da je jednom prilikom B. dao njenom drugu pištolj plašljivac, a on njoj pa je njena tetka prijavila policiji misleći da se radilo o pravom pištolju. </span>
</p>
<p>&nbsp;</p>
<p>
<span class="span2">Svjedok K.Z. u svom iskazu predstavila je da je njena kćerka ... rodjena ........godine, i da pohadja ... razred osnovne škole u G., te da nije znala da je optuženi sa kojim su živjeli u dobrim prijateljskim odnosima svojim vozilom dovozio od škole do kuće sve do 16.10.2015.godine. Toga dana nakon što je na poziv njenog sina A. optuženi rekao da je u pitanju greška organizovali su susret sa optuženim koji je i dalje tvrdio da je u pitanju greška ...o pozivanje, da bi sledećeg dana ona sa ... pošla u CB B. P. i prijavili optuženog za uznemiravanje. Prije nego što je ... dala drugu izjavu u policiji ispričala joj je da je optuženi 14.10.2015.godine oko 15 časova prevezao od škole do nekog mjesta udaljenog pola sata hoda od njihove kuće u šumi gdje je silovao. Kazala joj je da joj je optuženi vezao kaišom i to ruke kada joj je ranac bio na ledjima. Skinuo joj farmerice i veš, a nakon toga i odjeću sa sebe u donjem dijelu i silovao je. Ona se branila udarala nogama u haubu od auta plačući, a kada je došla kući nikome nije ništa kazala jer joj je optuženi zaprijetio da ne smije nikome ništa da priča čak je zaprijetio i njenom drugu S.L.. Ispričala joj je da joj je optuženi kupovao kartice za mobilni telefon i cigarete. Takodje je predstavila da je dana 14.10.2015.godine oprala ... veš na kojem je kao i na farmericama primijetila tragove krvi za koje joj je ... rekla da potiču od menstruacije. Na glavnom pretresu objasnila je da je optuženi ... i njenom drugu S. L. prijetio da ne bi kazali o dogadjaju i kupovao im kartice i sokove. Nakon dogadjaja ... nije išla u školu dva mjeseca a kasnije je nastavila sa pohadjanjem škole. Vezano za razgovor prilikom njihovog porodičnog susreta sa optuženim tvrdila je da je ... tada kazala da joj je optuženi predosadio pozivanjem telefonom i čekanjem kod škole u G.. U odnosu na ...o stanje poslije dogadjaja tvrdila je da je primijetila da ... nešto krije od nje zbog čega je uporno tražila da joj kaže o čemu se radi, dodajući da je ... koristila duvan i da je kod nje nakon dogadjaja primijetila povrede u vidu modrica koje nijesu primijetili doktori prilikom pregleda. Nije se sjećala da je prilikom sastanka sa optuženim njen djever E. govorio optuženom da je kriv, i o nekom drugom dogadjaju koji se tiče njihove porodice, ali je potvrdila da je u toku prošle godine (2015.godine) sa ... dolazila u policiju i davala izjavu povodom dogadjaja u kojem je M. B. ... dao neispravan pištolj, a koji dogadjaj je prijavila njena zaova Sabina koja je jednom prilikom našla skupa ... sa tim B. u mjestu C. gdje su sjedjeli. </span>
</p>
<p>&nbsp;</p>
<p>
<span class="span2">Svjedok K.A. u svom iskazu predstavio je da se optuženi V. R. družio sa njegovim pok.ocem N.i da su se posjećivali, te da je optuženi kupovao sir, pa i od njegove majke Z., s tim što je komunikaciju ostvarivao sa njegovim </span><span class="span2">sestrama A. i ... koje su mu iznosile sir. Vezano za pozivanje njegove sestre ... od strane optuženog upoznat je od brata A. koji je optuženog upozorio da ne poziva .... Dana 16.10.2015.godine, bio je u prilici da čuje razgovor izmedju ... i optuženog koji joj je rekao da će se čuti kasnije zbog čega je on pokušao da stupi u kontakt sa optuženim koji mu se nije javljao, već po proteku izvjesnog vremena kada su se dogovorili da se nadju na raskrsnici u selu Kaševare i razgovaraju iako je optuženi predlagao da se sretnu kod njih ili kod njega kući, što on nije prihvatio. Kada su došli na to mjesto (on, A., ... i Z.) on je pitao optuženog vezano za pozivanje kada je optuženi osporio komunikaciju, zbog čega je on optuženog odgurnuo, a E. nije dozvolio da dodje do fizičkog obračuna. Sledećeg dana nakon što ... nije htjela da priča vezano za njen odnos sa R. pošli su u CB B. P. gdje je ... dala izjavu, a nakon toga i njima je saopštila da je optuženi uznemirava, dolazi ispred škole i da je nju i L. dovozio do kuće. Nakon toga, ... je odlazila na ginekološki pregled u B.P.i B. kazujući mu da je optuženi često zvao telefonom, da zbog toga neće da ide u školu, da je vozio do škole i da je skrenuo u neku šumu gdje joj je vezao ruke i silovao prijeteći joj da nikome ne kazuje o tome. Svoj iskaz iz istražnog postupka dopunio je kazivanjem da je radio u B. i da u oktobru mjesecu 2015.godine nije bio prisutan stalno kući, već je došao nekoliko dana prije dogadjaja i nije mu poznato kada je ... nabavila telefon koja je prethodno tvrdila da je karticu dobila od druga, a kasnije od optuženog. Prilikom susreta sa optuženim za koji nije siguran kad se desio da li 18. ili 16.10.2015.godine, nije maltetirao ... već je ona rekla da više neće da ide u školu, jer tamo dolazi optuženi. </span>
</p>
<p>&nbsp;</p>
<p>
<span class="span2">Svjedok K.A. u svojem iskazu predstavio je da živi sa majkom, bratom i tri sestre i da poznaje optuženog koji je dolazio u njihovu kuću do smrti njihovog oca, a i kasnije. Optuženi je kod njih kupovao sir, kao i od drugih komšija i njemu i sestri ... poklonio je zečeve u proljeće 2015.godine, a njegovu sestru ... često je dovodio iz škole svojim vozilom do u blizini kuće, pa je njemu to bilo sumnjivo, zbog čega je o tome upoznao majku, a ... mu je kazala da optuženi to čini jer mu je to ''uzgred''. U avgustu mjesecu 2015.godine, nakon što je optuženi zvao ... on je pozvao njega i pitao ga zbog čega to radi, našta mu je on odgovorio da je u pitanju greška, što mu je ponovio i nakon poziva u oktobru mjesecu. Vezano za pozivanje ... od strane optuženog on je obavijestio brata A. koji se sa optuženim dogovorio da se nadju u mjestu Breždje gdje su pošli on, A., ..., stric E. i majka Z. i gdje se nalazio optuženi kojeg je A. pitao zašto zove ..., pa kada je optuženi rekao da je u pitanju greška A. mu je zaprijetio da to više ne čini ne udarajući ga, s tim što on nije vidio da li je neko udarao ..., niti da joj je prijetio. Sledećeg dana ... je sa majkom pošla u policiju i prijavila da je uznemirava optuženi, a po proteku dva dana na poziv inspektora CB u B. P. ponovo je dala izjavu, a po povratku kući ispričala im da jeR. vezao kaišom za sjedište i silovao dana 14.10.2015.godine u njegovom vozilu. Tvrdio je da je sestri ... dao telefon u oktobru mjesecu 2015.godine, ali joj nije dao karticu, s tim što je ona imala 2-3 kartice i koristila je duvan ne znajući otkud joj novac za kupovinu istog. Kao vrijeme pozivanja ... od strane optuženog označio je septembar i oktobar mjesec, a ne avguste kako je mislio prilikom saslušanja u istražnom postupku. Potvrdio je da je njegova sestra ... saslušavana ranije u policiji zbog nekog </span><span class="span2">svadbarskog pištolji koji joj je dao B. M. koji je on slučajno našao ispod vozila svoga strica. </span>
</p>
<p>&nbsp;</p>
<p>
<span class="span2">Svjedok K.E. u svom iskazu predstavio je da je njegova porodica bila u dobrim odnosima sa optuženim, da su se posjećivali i da je on jedno vrijeme radio u stolarskoj radionici optuženog. Dana 16.10.2015.godine, sinovac A. mu je ispričao da optuženi zove ... i da treba da se srete sa optuženim i razgovaraju u vezi sa tim. Nakon što su se sreli u mjestu Kaševare on je pitao optuženog vezano za telefonske pozive, našta mu je optuženi odgovorio da je u pitanju greška i da je ... zvao vezano za neke zečeve koje je poklonio A.. Po dolasku kući ... je priznala da joj je karticu za mobilni telefon kupio optuženi, da je često dolazio ispred škole i vozio je do svoje kuće (što je i on znao, ali nije sumnjao zbog prijateljskih odnosa), da je pisala izjavu direktoru škole vezano za dolazak optuženog ispred škole, pa su se dogovorili da se dogadjaj prijavi policiji kako je i učinjeno uz izvršeni ginekološki pregled u Beranama. Tvrdio je da prilikom susreta članova njegove porodice sa optuženim nije bilo fizičkog obračuna izmedju njegovog sinovca A. i optuženog, već da se radilo o malo žustrijem verbalnom dijalogu, gdje je ... po povratku kući kazala da je karticu za mobilni dobila od optuženog prije dva dana, iako je prethodno tvrdila da je istu dobila od drugarice. </span>
</p>
<p>&nbsp;</p>
<p>
<span class="span2">Svjedok S.L. u svom iskazu predstavio je da pohadja osnovnu školu u G. i da je učenik ... razreda, te da u školu do C. ide pješice pet kilometara, a odatle kombijem do škole u G.. Poznaje optuženog koji i u njegovom selu otkupljuje sir, koji je njega i ... par puta prevezao od škole svojim vozilom ''A.'' u koje je ... nekada sjedjela na mjestu suvozača, a nekada na zadnjem sjedištu, a dešavalo se da su njih dvoje vozili auto optuženog. U kafani koja se nalazi u blizini škole u G. često je vidjao optuženog, a iz škole nije stalo odlazio sa ..., jer im se časovi ne završavaju u isto vrijeme. Dana 14.10.2015.godine, pošao je na eskurziju koja je trajala tri dana i nije mu poznato kako je ... toga dana otišla u školu i vratila se kući, niti mu je ... pričala za dogadjaj od 14.10.2015.godine o kojem je on saznao od njenog brata A.. Tvrdio je da mu ... nije pričala da joj je optuženi kupovao poklone, kao i da mu optuženi nikada povodom bilo čega nije upućivao prijetnje. </span>
</p>
<p>&nbsp;</p>
<p>
<span class="span2">Svjedok S.S. u svojem iskazu predstavio je da obavlja funkciju direktora osnovne škole u G., te da je dana 16.10.2015.godine, čuo komentare nastavnika da ... često odvozi V.R. iako ima djački kombi kojim putuje .... Tim povodom pozvao je ... koja mu je kazala da joj je R. rodjak i da je ponekad odveze od škole do kuće i da je ona nekada vozilaR.ovo vozilo o čemu je ... sačinila i pisanu izjavu. Nakon toga, od 16.10.2015.godine, ... nije pohadjala školu sve do negdje 15 dana prije zaključivanja tromesječja poslije polugodišta. Vezano za odalazak na eskurziju potvrdio je da je S.L. učenik njihove škole i da se u oktobru mjesecu organizuje odlazak tih učenika na C. u formi časa istorije koji traje dva dana.</span>
</p>
<p>&nbsp;</p>
<p>
<span class="span2">Svjedok R. B. u svom iskazu predstavila je da je dana 22.10.2015.godine, sa dr R. Đ. i dr M. P. izvršila konzilijarni pregled mldb. ..., </span><span class="span2">konstatujući da na tijelu oštećene nema znakova nasilja, a da je pregledom ustanovljeno da na himenu postoje stari epitelizovani rascjepi, stariji od pet dana što po njenom zapažanju ukazuje da su rascjepi mogli nastati i 14.10.2015.godine, a i ranije, što podrazumijeva da se moglo raditi i o rascjepima starijim i od više nedelja. </span>
</p>
<p>&nbsp;</p>
<p>
<span class="span2">Svjedok P. M. čiji je iskaz pročitan na glavnom pretresu predstavila je da je bila član komisije koja je dana 22.10.2015.godine, izvršila spoljašnji pregled ... ne nalazeći vidljive tragove nasilja, sem starog epitelizovanog rascjepa himena starijem od pet dana koji su mogli nastati 14.10.2015.godine, a i ranije.</span>
</p>
<p>&nbsp;</p>
<p>
<span class="span2">Svjedok Đ. R. čiji je iskaz pročitan na glavnom pretresu predstavila je da je bila član komisije formirane od strane direktora Opšte bolnice u B. i da je dana 22.10.2015.godine, izvršen spoljašnji pregled ... kojom prilikom je utvrdjeno da na tijelu nema znakova nasilja uz konstataciju da na himenu postoje stari epitelizovani rascjepi stariji od pet dana, što znači da su mogli nastati 14.10.2015.godine, ali i ranije prije više nedelja. </span>
</p>
<p>&nbsp;</p>
<p>
<span class="span2">Svjedok K.F. u svom iskazu predstavila je da optuženog poznaje unazad godinu, da mu je prodavala sir sve do 14.10.2015.godine, kada je došao izmedju 13 i 14 časova i kada mu je prodala pet kanti sira po 12,00 €. Nakon toga, po proteku nedelju dana saznala je da se optuženi nalazi u pritvoru, a poslednji put sir je optuženom prodala u situaciji kada je bio sam i optuženi je iz mjesta K. do otišao u mjesto Š.. Da se radilo o 14.10.2015.godine, zapamtila je iz razloga jer je otuženi petnaesto dnevno dolazio da kupuje sir, a vrijeme dolaska optuženog zapamtila je na osnovu svojih obaveza u domaćinstvu. </span>
</p>
<p>&nbsp;</p>
<p>
<span class="span2">Svjedok S. S. u svom iskazu predstavio je da je optuženom unazad dvije godine počeo da prodaje sir i da mu je isti zadnji put prodao 14.10.2015.godine u 14,20 sati, gdje se kod njega optuženi zadržao najviše deset minuta, kada je otišao u pravcu N., a zna da je to bilo u tom vremenu jer stoku prigoni u 12 sati a pušta u 15 sati. Tvrdio je da je optuženi dolazio sa vozilom A. sive boje stari tip kao i da je kupovao sir kod njegove sestre F. K. ne znajući koliko je vremenski ili prostorno udaljena Š. od K. te da izmedju Š. i G. je prostorna razlika 4-5 kilometara </span>
</p>
<p>&nbsp;</p>
<p>
<span class="span2">Svjedok H. G. u svom iskazu predstavio je da optuženog poznaje unazad dvije godine i da mu petnaestodnevno prodaje sir, te da mu je zadnji put sir prodao u N. po sjećanju 30. septembra 2015.godine. Na glavnom pretresu tvrdio je da je optuženi zadnji put kod njega dolazio da kupuje sir 14.10.2015.godine, nakon čega je optuženi uhapšen, a to je čuo kroz selo, a njegova snaha je pozivala optuženog dan nakon što je kod njega kupio sir i optuženi se nije javljao. Razliku u iskazima u odnosu na vrijeme kada je optuženi zadnji put kupovao kod njega sir, objasnio je okolnostima da je 30.09.2015.godine, označio okvirno, ali je kasnije gledao kalendar i vidio da je </span><span class="span2">optuženi dolazio u srijedu, a srijeda je bila 14.10.2015.godine, s tim što je optuženi kupovao sir petnaestodnevno.</span>
</p>
<p>&nbsp;</p>
<p>
<span class="span2">Iz izvod iz matičnog registra rodjenih Opštine B. P. na ime ... pod tekućim br....... za 2002.godinu od 26.10.2015.godine, proizilazi da je ... rodjena .......godine. </span>
</p>
<p>&nbsp;</p>
<p>
<span class="span2">Iz potvrde UP CB B. P. o privremeno oduzetim predmetima br........ od 22.10.2015.godine na ime ..., proizilazi da je ista izdata od strane ovlašćenih policijskih službenika CB B. P., povodom privremenog oduzianjanja predmeta – mobilnog telefona marke ''nokia'' sa brojem kartice ......... koja je potpisana od strane ... i njene zakonske zastupnice K.Z..  </span>
</p>
<p>&nbsp;</p>
<p>
<span class="span2">Iz izvještaja komisije ginekologa Opšte bolnice B. br. ...... od 22.10.2015.godine, na ime ..., proizilazi da je isti sačinjen povodom spoljašnjeg pregleda oštećene ... kojim je utvrdjeno da na tijelu iste nema znakova nasilja, te da na himenu postoji stari epitelizovani rascjep što ukazuje da se prvi odnos nije dogodio u poslednjih osam dana. </span>
</p>
<p>&nbsp;</p>
<p>
<span class="span2">Iz rezlutata mikrobiološkog pregleda JZU Dom zdravlja u B. P. - Službe za mikrobiologiju br. .... od 22.10.2015.godine i br. ... od 21.10.2015.godine, na ime ..., proizilazi da mikrobiološkim pregledom i analizom vaginalnog brisa ... nijesu izolovane patogene bakterije i gljivice, niti su nadjeni spermatozoidi.</span>
</p>
<p>&nbsp;</p>
<p>
<span class="span2">Iz izvještaja ljekara specijaliste JZU Opšte bolnice u B.P. na ime ... sa br.protokola ...... od 21.10.2015.godine, proizlazi da je ginekološki pregled oštećene ... izvršen 21.10.2015.godine, zbog sumnje na silovanje pri čemu je klinički konstatovano da nema tragova povredjivanja, niti tragova svježih rascjepa, kao ni krvi. </span>
</p>
<p>&nbsp;</p>
<p>
<span class="span2">Iz potvrda CB B. P. - Stanica krim.policije o privremeno oduzetim predmetima od optuženog V.R. br. ......... od 21.10.2015.godine, prolizlazi da je od optuženog dana 21.10.2015.godine izvršeno oduzimanje tri peškira, vozilo marke A. reg.oznake ......, saobraćajne dozvole za to vozilo i dva ključa od tog vozila. </span>
</p>
<p>&nbsp;</p>
<p>
<span class="span2">Iz nalaza JZU Dom zdravlja u B. P. - Dispanzera za mentalno zdravlje psihologa N. V. na ima ... sa br.protokola .... od 08.12.2015.godine, proizilazi da je pregled oštećene ... izvršen 08.12.2015.godine, uz zaključivanje da je oštećena ... dijete čije mentalne sposobnosti su na nivou lake mentalne zaostalosti. </span>
</p>
<p>&nbsp;</p>
<p>
<span class="span2">Iz izvještaja Doma zdravlja B. P. - Centra za mentalno zdravlje dr psihijatra V.M. na ime ... sa br.protokola .... od 01.12.2015.godine i brojem protokola .... od 15.12.2015.godine, proizilazi da je pregled ... od strane specijaliste psihijatra izvršen 01.12.2015.godine i 15.12.2015.godine, pri čemu je istoj propisana psihoterapija. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka Forenzičkog centra S. K. br...... od 12.01.2016.godine, proizilazi da je to vještaku na vještačenje izvršeno dostavljanje izuzetih tragova (tri peškira, sasušenog traga crvenkasto kafenkaste boje, sasušenog traga crnokafenkaste boje, sasušenog traga kafnekaste boje, trag nalik kraćoj crnoj dlaci, sasušeni tragovi bjelkaste boje), kao i nespornih uzoraka ... i optuženog, pri čemu je odgovrajućom DNK analizom utvrdjeno da na peškirima označenim kao tragovi 1,2 i 3 nije pronadjeno prisustvo tragova koji bi eventualno poticali od krvi, sjemene tečnosti ili vaginalnog sekreta; na tragovima označenim br. 6 i 8 (sasušeni tragovi kafnekaste boje) utvrdjena je izrazito mala količina biološkog materijala čiji rezultirajući DNK profili nijesu pogodni za interpretaciju; na tragovima br. 5 i 10 (sasušeni trag crvenkasto kafenkaste boje, sasušeni tragovi bjelkaste boje) utvrdjeno je prisustvo manje količine biološkog materijala pri čemu rezultat DNK analize daje ekstremno jaku podršku hipotezi da biološki materijal na tragu br. 5, odnosno jaku podršku hipotezi da biološki materijal na tragu br. 10 potiče odR.a Veskovića, pri čemu se može eliminisati da se radi o sjemenoj tečnosti. Na tragu br. 7 (sasušeni trag crnokafenkaste boje) utvrdjeno je prisustvo male količine biološkog materijala koji potiče najvjerovatnije od tri osobe, pri čemu rezultat DNK analize daje ograničenu podršku hipotezi da jeR. V. jedan od donora, a umjerenu podršku hipotezi da je .... jedan od donora biološkog materijala, pri čemu se može eliminisati da biološki materijal sadrži sjemenu tečnost ili krv; i trag br. 9 (trag nalik kraćoj crnoj dlaci) nije sadržavao folukularnog tkiva na korijenu u količini potrebnoj za DNK analizu. Prilikom saslušanja ovog vještaka na glavnom pretresu ista je ostala pri datom nalazu i mišljenju, objašnjavajući da je dokazni materijal dostavljen na vještačenje označen brojačano, te da su dostavljeni peškiri bili zaprljani uz nemogućnost izjašnjavanja da li su bili oprani ili ne u trenutku dostavljanja na vještačenje </span>
</p>
<p>&nbsp;</p>
<p>
<span class="span2">Iz nalaza vještaka za telekomunikacije S. Š. od 26.11.2015.godine sa iskazom tog vještaka neposredno saslušanog u istražnom postupku Kti.br.... od 03.02.2016.godine, proizilazi da je tom vještaku na vještačenje dostavljen listing komunikacija za brojeve .... koji je koristila ... i za brojeve ...., ....... i ...... koje je koristio optuženi na osnovu kojeg se vještak za telekomunikacije izjasnila da su postojale komunikacije izmedju tih brojeva u spornom periodu od 13.10.2015.godine do 16.10.2015.godine, pri čemu je izmedju brojeva ......koji je koristila .... i ..... bilo 34 komunikacije od čega je pozivano sa broja .... (koji je koristio optuženi) tri puta, dok je u ostalim situacijama pozivano sa broja koji je koristila oštećena. Dana 14.10.2015.godine, ostvarene su devet komunikacije u intervalu od 7:07':40'' do 15:30 i to sa broja koji je koristila oštećena, s tim što je komunikacija sa broja .... koji je koristio optuženi i broja ...... koji je koristila oštećena ostvarena u jednom navratu dana 16.10.2015.godine, 9:26':31'' kada je pozivano sa lokaliteta G.. U spornom periodu nije utvrdjeno postojanje sačuvanih sms poruka izmedju naprijed označenih brojeva. Na osnovu listinga komunikacija nije moguće bilo precizno utvrditi gdje se nalazila osoba u trenutku ostvarivanja poziva, već samo bazna stanica. Za dan 14.10.2015.godine, izmedju spornih brojeva ostvarivane su komunikacije sa baznih stanica B. P., G., F. K., K. sjever i Ž.. Na osnovu </span><span class="span2">komunikacija vještak se nije mogla izjasniti gdje se optuženi nalazio dana 14.10.2015.godine oko 14,30 sati, ali se nalazio na teritoriji Bijelog Polja. Oštećena je primala signal sa bazne stanice G. za sve pozive 14.10.2015.godine, a u 15:30 primila je signal sa bazne stanice K. sjever, dok je optuženi od 7:07 do 8:30 primao signal sa bazne stanice F. K., u 11:30 sa bazne stanice Ž., u 11:17 sa bazne stanice K. sjever i u 15:27 i 15:30 sa bazne stanice G.. </span>
</p>
<p>&nbsp;</p>
<p>
<span class="span2">Iz listinga ostvarenih komunikacija operatera ''T.'' za br. ....., listing ostvarenih komunikacija operatera ''T.'' za sim br. ...... i ......, listing ostvarenih komunikacija ''M.'' za br. ........, proizilazi da je izmedju brojeva .......... koji je koristio optuženi i broja ........... koji je koristila oštećena ostvarena komunikacija u jednom navratu dana 16.10.2015.godine, dok je izmedju brojeva .............. (koji je koristio optuženi) i ......... koji je koristila oštećena od 13.10.2015.godine do 16.10.2015.godine, ostvareno 34 komunikacije od čega tri po pozivu optuženog, a ostale komunikacije ostvarene su po pozivu oštećene. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka N. R. sepc.sudske medicine na ime .... od 08.12.2015.godine, sa iskazom tog vještaka sa zapisnika iz istražnog postupka Kti.br....... od 08.02.2016.godine, proizilazi da se taj vještak na osnovu medicinske dokumentacije koja se sastoji iz izvještaja ljekara specijaliste i izjavještaja komisije ljekara ginekologa za ... i subjektivnog kazivanja optuženog i oštećene izjasnio da su kod ... utvrdjena dva epitelizovana rascjepa na himenu koji su posledica razdjevičenja koje je moglo nastati dana 14.10.2015.godine, kao i mnogo ranije, što se medicinski ne može utvrditi kada se to desilo sem da razdjevičenje nije nastalo unutar tri dana, odnosno ne radi se o svježem razdjevičenju. Na tijelu oštećene nijesu opisane bilo kakve tjelesne povrede. </span>
</p>
<p>&nbsp;</p>
<p>
<span class="span2">Iz </span><span class="span2">medicinske dokumentaciju koja se sastoji iz više izvještaja ljekara specijalista i zdravstvenog kartona za V.R., proizilazi da je optuženi tokom aprila i maja mjeseca 2016.godine, liječen i kojom prilikom je kod njega dijagnostifikovan tumor kože – melanom.</span>
</p>
<p>&nbsp;</p>
<p>
<span class="span2">Iz nalaz vještaka za sudsku medicinu N. R. od 15.06.2016.godine, proizilazi da se ovaj vještak na osnovu medicinske dokumentacije za optuženog koja se sastoji zdravstvenog kartona i više izvještaja ljekara specijaliste koji potiču iz vremena u kojem se optuženi nalazi u pritvoru izjasnio da je kod optuženog pregledima ustanovljeno oboljenje – tumor kože. Po stavu vještaka taj tumor je najzloćudniji i nalazi se u uznapredovanoj fazi bolesti sa veoma neizvjesnom prognozom i mogućnosti izlečenja. U fazi bolesti u kojoj se nalazi optuženi neophodna je primjena hemoterapije, kao i zračne i druge terapije u bolničkim uslovima. </span>
</p>
<p>&nbsp;</p>
<p>
<span class="span2">Cjelovitom ocjenom izvedenih dokaza uz njihovu prethodno pojedinačnu ocjenu i uz dovodjenje u uzajamnu vezu, kao i u vezu sa odbranom optuženog, imajući pri tom u vidu nesporne činjenice, utvrdjen je širi spektar činjenica od </span><span class="span2">kojih su pojedine periferne, a odlučne su sublimirane u činjeničnom sadržaju izreke presude na osnovu kojih je postupanje optuženog kvalifikovano kao krivično djelo obljuba sa djetetom iz čl. 206 st. 1 KZ CG.</span>
</p>
<p>&nbsp;</p>
<p>
<span class="span2">U ovoj krivično pravnoj stvari kao nesporne činjenice javljaju se vrijeme rodjenja oštećene ..., prijateljski odnosi optuženog i porodice oštećene i razdevičenje oštećene utvrdjeno ginekološkim pregledom 21. i 22.10.2015.godine. Naime, nije sporno da je oštećena .... rodjena ..........godine, a što proizilazi iz izvoda iz matičnog registra rodjenih na ime .... pod tekućim brojem ..... od 26.10.2015.godine, čime se potvrdjuje da je oštećena u vrijeme izvršenja krivičnog djela za koje je optuženi oglašen krivim bila učenica osnovne škole u G. sa navršenih 13.godina i svojstvom djeteta. Takodje, nije sporno da je optuženi živio u prijateljskim odnosima sa porodicom ..., do smrti ...og oca, a i nakon toga, poznavajući sve porodične prilike u kući oštećene i pri tom znajući životnu dob oštećene .... Ove činjenice iako nesporne proizilaze iz odbrane optuženog, a potvrdjene su i iskazima svjedoka mldb. ..., K.Z., K.E., K.A. i K.A.. Nije sporno da je kod oštećene ginekološkim pregledom 21.10.2015.godine, utvrdjeno razdjevičenje bez tragova svježeg rascjepa i povredjivanja, a nakon toga ta činjenica je potvrdjena komisijskim pregledom ljekara ginekologa od 22.10.2015.godine, uz dodatno objašnjenje da postoji stari epitelizovani rascjep, što ukazuje da se prvi odnos nije dogodio u poslednjih osam dana i da nema tragova nasilja. Istovremeno ove činjenice potvrdile su i svjedokinje R. B., M. P. i R. Đ., koje su izvršile konzilijarni pregled oštećene ... utvrdjujući da na tijelu oštećene nema znakova nasilja, te da postoje stari epitelizovani rascjepi stariji od pet dana i da su isti mogli nastati 14.10.2015.godine. U odnosu na vrijeme razdjevičenja izjasnio se vještak sudske medicine N. R. u svom nalazu od 08.12.2015.godine, i iskazu prilikom saslušanja od 08.02.2016.godine, koji je na osnovu medicinske dokumentacije dao mišljenje da su dva rascjepa na himenu oštećene posledica razdjevičenja koje je moglo nastati dana 14.10.2015.godine, ali i mnogo ranije. </span>
</p>
<p>&nbsp;</p>
<p>
<span class="span2">Kada se dovedu u vezu ovi dokazi sa iskazom oštećene ..... i iskazima svjedoka K.Z., A., A. i E. zaključuje se da je razdjevičenje kod oštećene nastalo 14.10.2015.godine, u seksualnom odnosu oštećene sa optuženim. O vremenu razdjevičenja zaključeno je na osnovu utvrdjenog pregledom od strane ljekara ginekologa i na osnovu medicinske dokumentacije, te iskaza oštećene koja je o dogadjaju obavijestila članove porodice i koji su se o dogadjaju prilikom saslušanja izjašnjavali na osnovu posrednog saznanja i neposrednog zapažanja, dok je u odnosu na izvršioca krivičnog djela utvrdjeno iz iskaza oštećene koji iskaz je upotpunjen iskazima svjedoka, članova porodične zajednica kojoj oštećena pripada. U pojedinim segmentima iskazi ovih svjedoka se nadovezuju i upotpunjuju predstavljajući ‘’jedinstvo’’ u smislu sadržaja iskaza bez većih protivurječnosti i suprotnosti koje bi dovele u sumnju njihovu vjerodostojnost vezano za činjenice i okolnosti na osnovu kojih je utvrdjeno da je optuženi izvršio krivično djelo iz čl. 206 st. 1 KZ CG. Pojedine različitosti u iskazima tih svjedoka bile su od uticaja da sud ne prihvati pravnu kvalifikaciju i tezu optužbe da je optuženi izvršio krivično djelo iz čl. 204 st. 4 u </span><span class="span2">vezi st. 1 KZ CG, o čemu će biti sadržano u dijelu obrazloženja u odnosu na pravnu kvalifikaciju koju je opredijelila optužba, a koju nije prihvatio sud. </span>
</p>
<p>&nbsp;</p>
<p>
<span class="span2">Iskaz oštećene ..... sud je prihvatio kao vjerodostojan, sem u dijelu tvrdnje da je optuženi prilikom seksualnog odnosa sa njom upotrebljavao silu vezujući je za sjedište na kojem je sjedjela i da joj je upućivao prijetnje da ono što joj se desilo ne kazuje nikom. Naime, ona je potvrdila da se optuženi družio sa njenim pokojnim ocem i stricem, da je često dolazio kod njih i da je nju i S.L. povremeno svojim vozilom vozio od škole do kuće što nije osporavao ni optuženi. Potvrdila je da joj je optuženi kupovao kartice za telefon i cigarete, kao i da su ona i njen drug L. nekada upravljali sa vozilom optuženog i da je njoj i bratu optuženi ranije u odnosu na dogadjaj davao neke zečeve. Potvrdila je da je 14.10.2015.godine, imala seksualni odnos sa optuženim u njegovom vozilu, o čemu je svoje ukućane obavijestila nakon što su se oni sreli sa optuženim i razgovorali zbog uznemiravanja i kada je trebala da ide na pregled, izjašnjavajući se različito u odnosu na datum dogadjaja, s tim što je sud našao za utvrdjenim da se taj dogadjaj desio 14.10.2015.godine, prije svega zbog činjenice da je oštećena to vrijeme opredijelila prema odlasku njenog druga S.L. na eskurziju. Kada se ima u vidu odredjenost kazivanja svjedoka S.L. da je na eskurziju pošao 14.10.2015.godine i koja je trajala tri dana, a što je u bitnom potvrdio i svjedok S.S. direktor škole koju su L. i ... pohadjali, kao nepobitno pokazuje se da se dogadjaj u kojem je optuženi izvršio krivično djelo za koje je oglašen krivim desio 14.10.2015.godine. Ovaj datum oštećena je označila prilikom prvog saslušanja vezujući ga za L. odlazak na eskurziju, s tim što je na glavnom pretresu taj datum odredjivala kao 10-15 dana poslije rodjendana koji je bio 06.09.2015.godine, kao i mjesec dana ranije u odnosu na sastanak članova njene porodice sa optuženim (koji je bio 16.10.2015.godine), ali u konačnom taj datum 14.10.2015.godine, je odredila po osnovu sjećanja na L. odlazak na eskurziju i njen prethodni odlazak u školu bez društva. Izvjesno odstupanje u iskazu i različito kazivanje u odnosu na pojedine činjenice je sasvim razumljivo i prihvatljivo obzirom na životnu dob oštećene, najveću moguću neprijatnost koja joj se dogodila sa osobom zrele životne dobi i ozbirom na njen mentalni sklop koji je na niovu lake mentalne zaostalosti, a što je utvrdjeno iz nalaza psihologa N. V. od 08.12.2015.godine. To različito opredeljivanje vremena nije imalo uticaja na drugačije zaključivanje da optuženi nije izvršilac krivičnog djela za koje je oglašen krivim, jer sveobuhvatnim sagledavanjem dogadjaja i ocjene izvredenih dokaza i odbrane optuženog proizilazi da je optuženi u vremenu i mjestu kako je označeno u izreci presude imao seksualni odnos sa oštećenom za koju je znao da nema navršenih 14.godina, ali bez upotrebe sile i prijetnje. </span>
</p>
<p>&nbsp;</p>
<p>
<span class="span2">Iskaz oštećene u jednom dijelu potvrdjen je iskazima svjedoka K.Z., A., A. i E. koji su se izjašnjavali o činjenicama koje im je saopštila oštećena i onome što su oni zapazili. Potvrdili su prijateljske odnose optuženog sa njihovom porodicom, kao i u odnosu na susret sa optuženim 16.10.2015.godine, koji je dogovoren zbog telefonske komunikacije optuženog sa oštećenom i razjašnjenja pojedinosti kojom prilikom je optuženi tvrdio da je greškom pozvao oštećenu ... koju činjenicu je zapazio ... brat A. i o tome </span><span class="span2">obavijestio K.A.. Potvrdili su da je nakon ovog susreta dogadjaj prijavljen policiji i da je oštećena ispričala šta joj se desilo predočavajući da je ona seksualni odnos sa optuženim imala uz primjenu sile i prijetnje. Iskazi ovih svjedoka ocijenjeni su kao vjerodostojni i posredno potvrdjuju iskaz oštećene u odnosu na dogadjaj od 14.10.2015.godine, s tim što nije sporno vezano za susret optuženog i porodice oštećene 16.10.2015.godine, prijavljivanje dogadaja policiji i pregledi oštećene izvršeni 21. i 22.10.2015.godine kada je utvrdjeno postojanje rascjepa himena koji se mogao dogoditi 14.10.2015.godine po zaključivanju od strane stručnjaka (vještaka N. R. i svjedoka ginekologa B., P. i Đ.), a što je i potvrdila oštećena. </span>
</p>
<p>&nbsp;</p>
<p>
<span class="span2">Iskaz oštećene ..... potvrdjen je iskazom svjedoka S.L. u dijelu njene tvrdnje da je optuženi njih dvoje nekada prevozio od škole svojim vozilom ''A.'' i da im je davao da upravljaju vozilom. Naime, ovaj svjedok je potvrdio da ih je optuženi nekada prevozio do škole i da je nekada ... sjedjela na mjestu suvozača, a nekada na zadnjem sjedištu, kao i da su njih dvoje upravljali vozilom optuženog, a da je on pošao na eskurziju 14.10.2015.godine, koja je trajala tri dana. Iskaz svjedoka S.L. bez obzira na njegovu životnu dob ocijenjen je kao objektivan i istinit, jer u sebi nije sadržao bilo kakve neodredjenosti kao ni tedenciju da neke činjenice predstavi drugačijim nego što jesu. Ovo se odnosi prije svega na njegovo svjedočenje da mu optuženi bilo kojom prilikom i povodom bilo čega nije upućivao prijetnje, a što je tvrdila K.Z. izjašnjavajući se da je .... kao i S.L. optuženi zaprijetio da ne smiju nikome ništa kazivati. Proizilazi objektivnost svjedočenja svjedoka S., a pokušaj predočavanja dogadjaja koji se desio .... drugačijim i uz upotrebu sile i prijetnje i otežavanje pozicije optuženog u postupku, s tim što ovaj sud nije našao za utvrdjenim da se dogadjaj desio na način kako je predstavljeno optužnicom, a na osnovu iskaza oštećene i svjedoka K.Z., već onako kako je sadražno u izreci presude. </span>
</p>
<p>&nbsp;</p>
<p>
<span class="span2">Svjedok S.S. potvrdio je da je bio u saznanju da ..... često od škole odvozi V.R. što mu je ona i potvrdila u pisanoj izjavi, kao i činjenicu da se u oktobru mjesecu organzuje odlazak učenika njihove škole koji pohadja i S.L. na C. u formi časa istorije koji traje dva dana. Svojim iskazom potvrdio je iskaz svjedoka oštećene ... i S.L. u odnosu na činjenice odlaska na eskurziju i prevoženja oštećene od škole prema kući od strane optuženog. </span>
</p>
<p>&nbsp;</p>
<p>
<span class="span2">Nalazom vještaka za telekomunikacije S. Š. od 26.11.2015.godine i njenim iskazom potvrdjeno da je oštećena ..... u spornom periodu posjedovala karticu sa brojem .......... a optuženi kartice sa brojevima ............; ............. i .......... i u periodu od 13.10. do 16.10.2015.godine, izmedju oštećene i optuženog ostvareno je 34 komunikacije od čega po pozivu optuženog u tri navrata, dok je u ostalim situacijama oštećena pozivala optuženog. Kritičnog dana 14.10.2015.godine, izmedju oštećene i optuženog ostvareno je ukupno devet komunikacija sa početkom od 7:07:40 i sa zadnjom komunikacijom ostvarenom u 15,30 sati. Komunikacije ostvarene izmedju njih kritičnog dana su bile sa baznih stanica F. K., K. sjever i G., što upućuje na zaključak da se optuženi kritičnog dana pa i u 14,30 sati nalazio na teritoriji Opštine B. P.. </span><span class="span2">Nalaz ovog vještaka u osnovnom obliku kao i njen iskaz predstavljaju objektivno i stručno prezentovanje podataka dobijenih na osnovu listinga ostvarenih komunikacija izmedju brojeva telefona koje su u spornom periodu koristili oštećena i optuženi i opredeljivanje baznih stanica u trenutku ostvarivanja poziva. Na osnovu ovog dokaza nije se moglo utvrditi da li se optuženi u vremenu izvršenja krivičnog djela nalazio u mjsetu G., niti se pak utvrdilo suprotno, ali imajući u vidu dinamiku ostvarenih poziva i vrijeme trajanja kritičnom prilikom, te iskaz oštećene zaključuje se da se optuženi kritičnom prilikom nalazio u mjestu izvršenja krivičnog djela i da je izvršilac istog.</span>
</p>
<p>&nbsp;</p>
<p>
<span class="span2">Iz nalaza i mišljenja vještaka S. K. br........ od 12.01.2016.godine, nijesu utvrdjene bitne činjenice od kojih bi zavisilo donošenje odgovarajućeg zaključka, jer na osnovu nespornih i spornih uzoraka dostavljenih na vještačenje nije se moglo utvrditi u odnosu na radnje izvršenja krivičnog djela, sem da je na odgovarajućim predmetima – tragovima utvrdjen DNK profil optuženog što je potpuno prihvatljivo, obzirom da su tragovi izuzeti iz njegovog vozila. Umjerena podrška hipotezi da je oštećena .... jedan od donora biološkog materijala na tragu br. 7 koji predstavlja sasušeni trag crnokafenkaste boje pouzdano ne potvrdjuje niti negira činjenicu prisustva oštećene u vozilu optuženog, ali u kontekstu sa iskazom oštećene može se ocijeniti da se i ovim dokazom potvrdjuje iskaz oštećene, a negira odbrana optuženog. </span>
</p>
<p>&nbsp;</p>
<p>
<span class="span2">Iskazi svjedoka K. F., G. H. i S. S. cijeni pojedinačno i u kontekstu sa drugim izvedenim dokazima nijesu imali uticaja na drugačiju odluku suda, tim prije što oni nijesu imali saznanja o dogadjaju koji se desio dana 14.10.2015.godine, oko 14 časova. Ovi svjedoci su se izjašnjavali o boravku optuženog kod njihovih kuća 14.10.2015.godine, opredjeljujući različito vrijeme (svjedok K.F. izmedju 13 i 14 časova, S.S. 14,20 sati, G.H. ne opredjeljujući vrijeme), ali ne i prostornu udaljenost od njihovog mjesta do mjesta gdje se dogadjaj desio, što ne čini iskaze neistinitim u odnosu na boravak optuženog ali se istima pouzdano ne može utvrditi da se optuženi nalazio negdje drugdje kritičnog dana, s tim što vrijeme izvršenja krivičnog djela nije tačno odredjeno u minutima, već je dozvoljeno i prihvatljivo da se dogadjaj opredijeli okularno u bližoj vremenskoj distanci kao što je konkretna. </span>
</p>
<p>&nbsp;</p>
<p>
<span class="span2">Potvrda o privremenom oduzimanju predmeta na ime optuženog od 21.10.2015.godine i rezultati mikrobiološkog pregleda br.... od 22.10.2015.godine i br. ....od 21.10.2015.godine, cijenjeni u kontekstu sa ostalim izvedenim dokazima, obzirom na njihov sadržaj u kvalitativnom smislu nijesu imali uticaja na drugačije zaključivanje u odnosu na ono koje je proizvod ocjene ostalih izvedenih dokaza. </span>
</p>
<p>&nbsp;</p>
<p>
<span class="span2">Odbrana optuženog cijenjena u kontekstu sa ostalim izvedenim dokazima po mišljenju ovog suda predstavlja pokušaj prikazivanja cjelokupno dogadjaja drugačije od stvarnog i utvrdjenog i time pokušaj izbjegavanja utvrdjivanja krivice, pri čemu odbrana optuženog u sebi sadrži odredjene nelogičnosti koje </span><span class="span2">kao takve indirektno upućuju na zaključak da je optuženi izvršio krivično djelo za koje je oglašen krivim. Naime, optuženi nije osporavao prijateljske odnose sa pokojnim ocem oštećene i cjelokupnom porodicom, koji prijateljski odnosi su trajali i nakon smrti ...og oca. Nije osporavao da je povremeno prevozio djecu koja idu u pravcu škole, pa i ..., kao i da je čašćavao ali da joj nije kupovao karticu za telefon, već joj je poklanjao zečeve zbog kojih je i pozivao, te se sastao sa članovima ...e porodice 16.10.2015.godine na raskrsnici sela K. – B. kako bi razgovarali zbog navodnog uznemiravanja telefonom. Negirao je bilo kakav seksualni odnos sa oštećenom, pa i na način kako je predstavljeno optužnicom. Činjenice koje idu u prilog prilikom donošenja zaključka da je optuženi izvršio krivično djelo iz čl. 206 st. 1 KZ CG, sem onih koje su utvrdjene iz iskaza oštećene jesu, da je optuženi ostvarivao komunikaciju sa oštećenom u više navrata ukupno 34 u spornom periodu, od čega po njegovom pozivu u tri navrata koje komunikacije su trajale u kraćem ili dužem vremenskom intervalu do komunikacije koja je trajala 874 sekunde dana 14.10.2015.godine u 15,30 sati, da je oštećenoj davao da upravlja svojim vozilom i da je tvrdio da je oštećenu pozivao zbog zečeva koje joj je poklonio. Nije primjereno, niti razumljivo da osoba životne dobi kao optuženi ostvaruje komunikaciju sa djetetom ženskog pola u obimu kao konkretno, pa i po pozivima oštećene, niti je prihvatljivo da se djeci, a posebno ne ''tudjoj'' daje vozilo na upravljanje. Ponašanje optuženog ukazuje na njegovu namjeru da ima seksualni odnos sa oštećenom koju je i realizovao dana 14.10.2015.godine i komunikacijom sa oštećenom i njenim odvodjenjem od škole pridobijao je njenu naklonost, pri čemu oštećena nije u dovoljnoj mjeri razvila sposobnost svjesnosti posledica sopstvenog ponašanja. Da optuženi sa oštećenom nije razgovarao o zečevima proizilazi iz iskaza oštećene i svjedoka K.A. koji je potvrdio da im je optuženi zečeve poklonio u proljeće 2015.godine, kao što iz ponašanja optuženog koji je kupovao kartice oštećenoj i cigarete tvrdeći da je to radio za ...u majku iako ona to nije tražila, proizilazi da se on tako ponašao prema oštećenoj kako bi zadbio njeno povjerenje i ostvario svoju namjeru da sa oštećenom ima seksualni odnos. Nelogičnost odbrane optuženog o kojoj je obrazlagano i suprotnost iste sa utvrdjenim iz iskaza oštećene opredijelila je sud da istu kroz ocjenu u kontekstu sa ostalim izvedenim dokazima okarakteriše kao nevjerodstojnu i bez utemeljenja u realnosti. </span>
</p>
<p>&nbsp;</p>
<p>
<span class="span2">Pravno kvalifikujući postupanje optuženog koji je dana 14.10.2015.godine oko 14 časova upravljajući svojim vozilom u kojem se nalazila oštećena .... skrenuo sa glavnog puta sa istim, spustio sjedište u vodoravnom položaju i nakon toga imao seksualni odnos sa oštećenom zaključuje se da se radi o krivičnom djelu obljuba sa djetetom iz čl. 206 st. 1 KZ CG. Optuženi je bio svjestan svih elemenata bića krivičnog djela za koje je oglašen krivim. Znao je obzirom na višegodišnje prijateljstvo sa porodicom oštećene da ista pripada kategoriji djece i da je životni dobi ispod 14.godina. Optuženi je bio svjestan da zbog uzrasta oštećene ista nije bila u mogućnosti da razvije svijest o posledicama sopstvenog ponašanja iako je seksualni odnos sa optuženim imala bez upotrebe sile i prijetnje. Svijest o djelu i htjenjem njegove posledice podvodi se pod direktan umišljaj optuženog kao oblika vinosti. Optuženi je u vrijeme izvršenja krivičnog djela mogao da shvati značaj </span><span class="span2">svog djela i upravlja svojim postupcima, jer na suprotno nije ukazao ni jedan izvedeni dokaz, niti se to moglo zaključiti iz ponašanja optuženog, zbog čega nije ni sprovodjeno vještačenje, jer nije bilo sumnje u uračunljivost optuženog, kod čijeg postojanja se odredjuje izvodjenje dokaza vještačenjem od strane vještaka neuropsihijatra. </span>
</p>
<p>&nbsp;</p>
<p>
<span class="span2">Sud nije prihvatio tezu optužbe da je optuženi prilikom izvršenja krivičnog djela za koje je oglašen krivim upotrebljavao silu i prijetnju, a što bi produkovalo pravnu kvalifikaciju postupanja optuženog kao krivično djelo iz čl. 204 st. 4 u vezi st. 1 KZ CG. Naime, u optužnici je predstavljeno da je optuženi oštećenu sa svojstvom djeteta vezao konopcem za sjedište na kojem je sjedjela preko spuštenih ruku, da je ista za cijelo vrijeme seksualnog odnosa pružala aktivni otpor, plakala, udarala nogama i molila ga da je ne dira, te da ju je nakon polnog odnosa optuženi zaprijetio da nikom ne smije pričati o dogadjaju. Iz sadržine dokaza kojima je sud poklonio punu vjeru ne proizilazi da je optuženi prilikom obljube djeteta upotrebljavao silu i da joj je prijetio. Naime, prilikom izvršenog ljekarskog pregleda 21.10.2015.godine konstatovano je da nema tragova povredjivanja što je i kasnije utvrdjeno komisijskim ginekološkim pregledom 22.10.2015.godine uz konstataciju da na tijelu oštećene nema znakova nasilja, te da na himenu postoji stari epitelizovani rascjep što ukazuje na vrijeme seksualnog odnosa, pa i na 14.10.2015.godine, ali i na raniji period. Nepostojanje vidljivih povreda i tragova nasilja nijesu bili odlučujući faktori, i činjenice kojima se sud rukovodio prilikom kvalifikacije postupanja optuženog. Sud je cijenio i iskaz oštećene i iskaze svjedoka K.Z., A., E. i A. pri čemu se svjedokinja K.Z. izjasnila da je kod oštećene primijetila povredu u vidu modrica, dok se drugi svjedoci o tim povreda nijesu izjašnjavali, a prirodno bi bilo da su takve povrede postojale da se na iste ukaže prilikom ljekarskog pregleda i sasvim izvjesno da su iste postojale da bi bile konstatovane u ljekarskih izvještajima, tim prije što se radi o krivičnom djelu protiv polne slobode. Sila i prijetnja mogle su biti ostvarene i bez povredjivanja na drugi način, ali na to ne ukazuju stvarni i realni pokazatelji. Naime, da je optuženi prilikom seksualnog čina sa oštećenom upotrijebio silu prirodno bi bilo da oštećena nakon što je došla kući to saopšti svojima i da ne ostvaruje komunikaciju sa optuženim koju je ona imala i nakon seksualnog odnosa po njenom pozivu kritičnog dana u dva navrata poslije 15 časova, od čega je jedna komunikacija trajala 874 sekunde, s tim što je i dana 16.10.2015.godine, oštećena ostvarivala komunikaciju sa optuženim. Način na koji je oštećena opisala seksualni odnos i njeno vezivanje u predjelu ruku i nogu, ne daju osnova za zaključivanje da je to tako moglo biti izvedeno, tim prije što je u istražnom postupku tvrdila da je udarala nogama koje su joj bile slobodne braneći se da je optuženi skine, a na glavnom pretresu je tvrdila da su joj noge bile vezane, ali razmačene nekih metar ili pola metra. Tako različito kazivanje ne bi bilo od presudnog značaja na zaključivanje u odnosu na postupanje optuženog da nijesu utvrdjene i druge nelogičnosti u odnosu na ostvarenu komunikaciju o čemu je prethodno obrazlagano. Svjedokinja Z. K.je takodje pokušala prikazati dogadjaj i obljubu upotrebnom sile i prijetnje svjedočenjem da je optuženi oštećenoj i njenom drugu S.L. zaprijetio da ne smiju ništa nikome pričati koju činjenicu je taj svjedok negirao, i iz kojeg </span><span class="span2">iskaza bez obzira što se radi o djetetu nijesu utvrdjene nelogičnosti, niti protivurječnosti, već je sud stekao utisak da je taj svjedok bez obzira na svoju životnu dob svjedočio bez želje da se nešto drugačije prikazuje od stvarnog i sa velikim stepenom odgovornosti i objektivnosti. Zbog postojanja sumnje da je optuženi prilikom obljube djeteta koristio silu i prijetnju sud nije prihvatio pravnu kvalifikaciju iz optužbe, već je za utvrdjenim našao da je optuženi izvršio krivično djelo obljuba sa djetetom iz čl. 206 st. 1 KZ CG za koje ga je oglasio krivim i osudio na kaznu zatvora u trajanju od četiri godine i šest mjeseci. </span>
</p>
<p>&nbsp;</p>
<p>
<span class="span2">Prilikom odlučivanja o kazni sud je cijenio sve okolnosti iz čl. 42 KZ CG, pa je na strani optuženog od olakšavajućih okolnosti našao u odnosu na raniji život da nije osudjivan (utvrdjeno iz izvoda iz kaznene evidencije) kao i u odnosu na lične prilike da je nakon izvršenog krivičnog djela kod njega utvrdjen najzloćudniji tumor u uznapredovanoj fazi sa veoma neizvjesnom prognozom i mogućnosti izlečenja (utvrdjeno iz medicinske dokumentacije i nalaza vještaka sudske medicine N. R.). Sve druge okolnosti koje se vrednuju prilikom odlučivanja o kazni ocijenjene su kao otežavajuće. Naime, optuženi je osoba zrele životne dobi, otac dvoje djece i obljubom djeteta od kojeg je stariji više od 45.godina, sa čijom porodicom je bio u dobrim prijateljskim odnosima, predstavlja izraz nepoštovanja prema prijateljstvu kao obliku društvene vrijednosti. Istovremeno optuženi je ispoljio nemjerljivu drskost zloupotrebljavajući povjerenje koje je očigledno oštećena imala prema optuženom, a koje je on sticao svojim odnosom perma njoj (kupujući joj odredjene stvari i prevozeći je od škole), što takodje predstavlja oštežavajuću okolnost na strani optuženog. Činjenicu da je optuženi otac dvoje ženske djece sud je cijenio kao otežavajuću okolnost, jer je obljubom djeteta – oštećene ..., samim tim pokazao nepoštovanje i svoje djece i djece uopšte, kao ranjive kategorije društva kojima treba pružiti najveću njegu i pažnju kako bi postali korisni članovi društvene zajednice, a ne istima prirediti neprijatnost na početku života koja sasvim izvjesno ostavlja trag za cio život. Sveukupno sagledavajući otežavajuće i olakšavajuće okolnosti utvrdjene na strani optuženog sud ga je osudio na kaznu zatvora u trajanju od četiri godine i šest mjeseci cijeneći da je ista adekvatna težini djela i nastupilim posledicama, pri čemu je utvrdjena bolest kod optuženog ipak bila opredjeljujuća na visinu kazne. Sa kaznom kao što je konkretna postići će se svrha kažnjavanja i uticati na optuženog kao i na potencijalne počinioce da ubuduće ne vrše krivična djela. </span>
</p>
<p>&nbsp;</p>
<p>
<span class="span2">Shodno čl. 51 ZKP odlučeno je da u izrečenu kaznu zatvora optuženom se uračuna vrijeme u pritvoru provedeno u periodu od 21.10.2015.godine do 24.06.2016.godine. </span>
</p>
<p>&nbsp;</p>
<p>
<span class="span2">Optuženi je obavezan na plaćanje paušala u iznosu od 100,00 € i troškova krivičnog postupka u iznosu od 3.695,20 €, od čega je iznos troškova od 3.408,50 € nastao tokom istražnog postupka kod nadležnog tužilaštva, a iznos od 286,70 € tokom trajanja glavnog pretresa, a koji troškovi su isplaćeni </span><span class="span2">iz budžetskih sredstava i odnose se na nagrade i naknade isplaćene vještacima i braniocu postavljenom po službenoj dužnosti u fazi istražnog postupka. </span>
</p>
<p>&nbsp;</p>
<p>
<span class="span2">Oštećena je preko zakonske zastupnike, radi ostvarivanja imovinsko pravnog zahtjeva upućena na parnični postupak. </span>
</p>
<p>&nbsp;</p>
<li>
<span class="span1">Sa iznijetog odlučeno je kao u izreci presude</span><span class="span1">,</span><span class="span1"> a na osnovu čl.374 </span><span class="span1">ZKP. </span>
</li>
<p>&nbsp;</p>
<p>
<span class="span2">VIŠI SUD U BIJELOM POLJU</span>
</p>
<p>
<span class="span2"></span><span class="span2">  </span><span class="span2">  Dana, 21.06.2016.godine</span>
</p>
<p>&nbsp;</p>
<p>&nbsp;</p>
<li>
<span class="span1">Zapisničar,                                                </span><span class="span1">PREDSJEDNIK  VIJEĆA - SUDIJA</span>
</li>
<p>
<span class="span2">Mirjana Gačević,s.r.            </span><span class="span2">                                    Vidomir Bošković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA  POUKA :</span>
</p>
<p>
<span class="span2">Protiv ove presude može se izjaviti žalba</span>
</p>
<p>
<span class="span2">Apelacionom sudu CG Podgorica u roku</span>
</p>
<p>
<span class="span2">od 15 dana od dana prijema a preko ovog </span>
</p>
<p>
<span class="span2">suda. </span>
</p>
<p>&nbsp;</p>
<p>&nbsp;</p>
</div>
</div>


</body>
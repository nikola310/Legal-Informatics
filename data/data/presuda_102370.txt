<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.125in;text-align:center;hyphenate:auto;font-family:Arial;font-size:12pt;}
.p2{margin-right:-0.125in;text-align:end;hyphenate:auto;font-family:Arial;font-size:12pt;}
.p3{margin-right:-0.125in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.125in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p6{text-indent:-0.25in;margin-left:2.1875in;margin-right:-0.125in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.048611112in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p2">
<span>K. br. 648/10</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof Stanke kao zapisničara, u krivičnom predmetu protiv okrivljene Đ. R.e zbog krivičnog djela iz člana 384 st. 1 KZ, postupajući po optužnom prijedlogu ODT-a Nikšić Kt. br. 803/09 od 07. 12. 2010. godine, nakon dovršenog javnog glavnog pretresa dana 29. 03. 2012. godine u prisustvu zamjenika ODT-a Krivokapić Vesne i predstavnika oštećene Elektrodistribucije M  Ž , a u odsustvu okrivljene Đ. R.e, donio je i istog dana objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p3">
<span>Đ. R.A, od oca M  i majke V , rođen xxxxx. godine u N  s prebivalištem u N  – ul. xxxxx, državljanka Crne Gore, udovica – majka jednog djeteta, pismena, penzioner, lošeg imovnog stanja, ranije neosuđivana,  </span>
</p>
<p class="p3"></p>
<p class="p1">
<span>K r i v a   j e</span>
</p>
<p class="p1"></p>
<p class="p3">
<span>Što je :</span>
</p>
<p class="p3">
<span>Neutvrđenog dana u periodu od 16. 12. 2009. godine do 18. 12. 2009. godine u Nikšiću, u svom porodičnom stanu koji se nalazi u ul. Dragice Pravice br. 3, samovlasno pribavila pravo za koje je smatrala da joj pripada, na način što je, nakon što su dana 16. 12. 2009. godine ovlašćeni radnici Elektrodistribucije Nikšić isključili brojilo marke "Landis" br. 89694718 sa niskonaponske mreže zbog neplaćenog duga na ime utrošene električne energije, isto samovlasno priključila na niskonaposnku mrežu Elektrodistribucije Nikšić,</span>
</p>
<p class="p3"></p>
<p class="p3">
<span>- čime je učinila krivično djelo samovlašće iz čl. 384 st. 1 Krivičnog zakonika, </span>
</p>
<p class="p3"></p>
<p class="p3">
<span>- pa sud okrivljenoj za navedeno krivično djelo primjenom čl. 4  st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče:</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom joj utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ako okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p3">
<span>ODT iz Nikšića optužnim prijedlogom Kt. br. 803/09 stavio je na teret okrivljenoj Đ. R.i izvršenje krivičnog djela samovlašće iz čl. 384 st. 1 Krivičnog zakonika, pa je zamjenik ODT-a Krivokapić Vesna u završnoj riječi ostala pri podnijetoj optužbi predlažući sudu da okrivljenu oglasi krivom i osudi po zakonu. </span>
</p>
<p class="p3"></p>
<p class="p3">
<span>Predstavnik oštećene Elektrodistribucije M  Ž  u završnoj riječi pridružio se krivičnom gonjenju protiv okrivljene.</span>
</p>
<p class="p3"></p>
<p class="p3">
<span>Okrivljena Đ. R.a, iako uredno obavještena, nije pristupila na ročište za glavni pretres, pa je sud, shodno čl. 457 Zakonika o krivičnom postupku, odlučio da se glavni pretres održi bez prisustva okrivljene i pročitao iskaz okrivljene dat na zapisniku pred istražnim sudijom dana 25. 11. 2010. godine, u kome je navela da živi u stanu koji se nalazi u ul. Dragice Pravice. U prizemlju zgrade nalaze se brojila za struju a ona otprilike zna đe se nalazi njeno brojilo. Tačno je da neredovno plaća račune za struju jer joj penzija iznosi oko 100 €. Nije joj poznato da su radnici Elektrodistribucije isključivali njen stan sa elektrodistributivne mreže, a i ako su ga bili isključili nije joj poznato ko ga je ponovo priključio. Pošto nije pristupala na glavni pretres, završna riječ okrivljene je izostala.</span>
</p>
<p class="p4"></p>
<p class="p3">
<span>Sud je u dokaznom postupku pročitao zapisnike Elektrodistribucije Nikšić br. 037954 od 18. 12. 2009.  godine i br. 0117 od 16. 12. 2009. godine i pročitao izvod iz kaznene evidencije za okrivljenu izdat od Uprave policije PJ Nikšić. Sud je donio rješenje da se ne saslušavaju svjedoci K  M , Ć  M r, T  P  i V  N , budući da njihovi iskazi ne bi bili od značaja za rješavanje ove pravne stvari. </span>
</p>
<p class="p3"></p>
<p class="p3">
<span>Zapisnikom Elektrodistribucije Nikšić br. 037954 od 18. 12. 2009. godine konstatovano je da je stan Đ. R.e, koji se nalazi u ul. Dragice Pravice, isključen sa elektrodistibutivne mreže zbog neplaćanja računa za utrošenu električnu energiju, a zapisnikom br. 0117 od 16. 12. 2009. godine konstatovano je da je navedeni stan samovlasno priključen na elektrodistributivnu mrežu nakon isključenja.</span>
</p>
<p class="p3"></p>
<p class="p3">
<span>Na osnovu izvedenih dokaza sud je na nesumnjiv način utvrdio da je okrivljena Đ. R.a neutvrđenog dana u periodu od 16. 12. 2009. godine do 18. 12. 2009. godine u Nikšiću, u svom porodičnom stanu koji se nalazi u ul. Dragice Pravice br. 3, samovlasno pribavila pravo za koje je smatrala da joj pripada, na način što je, nakon što su dana 16. 12. 2009. godine ovlašćeni radnici Elektrodistribucije Nikšić isključili brojilo marke "Landis" br. 89694718 sa niskonaponske mreže zbog neplaćenog duga na ime utrošene električne energije, isto samovlasno priključila na niskonaposnku mrežu Elektrodistribucije Nikšić, čime je sa direktnim umišljajem ostvarila sva bitna obilježja bića krivičnog djela samovlašće iz čl. 384 st. 1 KZ.</span>
</p>
<p class="p3">
<span>	</span>
</p>
<p class="p3">
<span>Sud ne prihvata odbranu okrivljene Đ. R.e nalazeći da je neosnovana i neistinita, budući da ne samo da je logično da upravo ona, posjedujući pravni interes kao korisnik stana koji ne može redovno plaćati utrošenu električnu energiju, izvrši samovlasno priključenje, već su i njeni navodi da joj nije poznato da je njen stan isključen sa elektrodistributivne mreže demantovani navedenim zapisnicima Elektrodistribucije.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je, shodno čl. 42 KZ-a, kod okrivljene cijenio kao olakšavajuće okolnosti loše imovno stanje, porodičnost – ista je udovica i majka jednog đeteta, činjenicu da se radi o starijoj osobi, kao i raniju neosuđivanost, utvrđenu na osnovu izvoda iz kaznene evidencije, a otežavajućih okolnosti nije bilo, pa je sud uvjerenja da će se uslovnom osudom, kojom je okrivljenoj utvrđena kazna zatvora u trajanju od 30 dana koja se neće izvršiti ukoliko okrivljena u roku od 1 godine po pravosnažnosti presude ne učini novo krivično djelo, postići svrha uslovne osude iz čl. 52, a u okviru opšte svrhe propisivanja i izricanja krivičnih sankcija iz čl. 4 st. 2 KZ-a. </span>
</p>
<p class="p3"></p>
<p class="p3">
<span>Sud je okrivljenu, shodno čl. 229 st. 4 ZKP-a, oslobodio plaćanja troškova krivičnog postupka, budući da bi okrivljena njihovim plaćanjem dovela u pitanje svoje izdržavanje ili izdržavanje lica koja je dužna izdržavati.</span>
</p>
<p class="p3"></p>
<p class="p3">
<span>Iz iznijetih razloga, na osnovu čl. 374 ZKP-a odlučeno je kao u izreci. </span>
</p>
<p class="p3">
<span> </span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, dana 29. 03. 2012. godine. </span>
</p>
<p class="p3"></p>
<p class="p3">
<span>	Zapisničar  </span>
</p>
<p class="p3">
<span>    Krištof Stanka,s.r.                                                                SUDIJA</span>
</p>
<p class="p3">
<span>                                                                                       Babović Dragan,s.r.</span>
</p>
<p class="p3"></p>
<p class="p3">
<span>			Za tačnost otpravki tvrdi i ovjerava:</span>
</p>
<p class="p3">
<span>                                            Službenik suda.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda, Višem sudu Podgorici.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>                                           D,na 29.03.2012.god.</span>
</p>
<p class="p3">
<span>                                           Presudu dostaviti:</span>
</p>
<p class="p6">
<span class="s1">-​&nbsp;</span><span>ODT-u Nikšić,</span>
</p>
<p class="p6">
<span class="s1">-​&nbsp;</span><span>Okrivljenoj,</span>
</p>
<p class="p6">
<span class="s1">-​&nbsp;</span><span>U spise.</span>
</p>
<p class="p3"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:10pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="milica.jovovic" name="author">
</head>
<body class="b1 b2">
<p class="p1">
<span class="s1">Posl.br.P.89/11</span>
</p>
<p class="p2"></p>
<p class="p2">
<span>OSNOVNI SUD U DANILOVGRADU, po predsjedniku suda-sudiji Jovović Milici, rješavajući u pravnoj stvari tužioca  Š. S. i Š. M., koje zastupa adv. S. D. iz Podogorice, protiv tuženog Zavoda za izvršenje krivičnih sankcija – Spuž, radi naknade štete, vr. spora 1.549,00 Eura, nakon zaključene glavne rasprave 12.09.2011.godine u prisustvu punomoćnika  tužilaca, donio je dana 04.10.2011. godine</span>
</p>
<p class="p2"></p>
<p class="p2"></p>
<p class="p3">
<span>P  R  E  S  U  D  U</span>
</p>
<p class="p2"></p>
<p class="p2">
<span>USVAJA SE tužbeni zahtjev tužioca , pa se tuženi obavezuje da tužiocima isplati iznos od 1.549,00 Eura,na ime izgubljene dobiti zbog nekorišćenja poljoprivrednog zemljišta-kat. parcele br. 125 KO »Grbe« , koja je  površine 4073 m2, za period kalendarske 2010 godine, sa pripadajućom kamatom koja će se obračunavati od 22.06.2011.godine, do konačne isplate, kao i troškove spora u iznosu od  666,25 Eura , sve prednje u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2">
<span>Tužioci su  u tužbi i preko svog punomoćnika istakli da su rješenjem Republičkog zavoda za geodetske i imovinsko pravne poslove-Odeljenje Danilovgrad br.03-UP-655/92 od 28.08.1995.godine izvršili povraćaj poljoprivrednog zemljišta iz fonda društvene svojine, pa je KPD Spuž obavezan da kao korisnik zemljišta na kat. parceli br.125 površine 4073m2, iz Lista br.129 KO »Grbe«, obezbijedi tužiocima kao naknadu za navedeno zemljište, drugo odgovarajuće poljoprivredno zemljište.</span>
</p>
<p class="p2"></p>
<p class="p2">
<span>Pošto tuženi nije postupio po rješenju to tužioci trpe štetu zbog nemogućnosti korišćenja zemljišta. U svom završnom izlaganju punomoćnik tužilaca je predložio  da sud obaveže tuženog da tužiocima na ime izgubljene dobiti za 2010.godinu isplati iznos od  1.549,00  Eura sa kamatom od 22.06.2011.godine, kao dana izvršenog vještačenja naknade štete, kao i troškove postupka. </span>
</p>
<p class="p2"></p>
<p class="p2">
<span>U odgovoru na tužbu punomoćnik tuženog je osporio kako osnov tako i visinu tužbenog zahtjeva , ističući da je tačno da je tuženi u posjedu navedenog zemljišta, koje uživa posebnu pravnu zaštitu, medjutim on iz objektivnih razloga do sada nije mogao da postupi po rješenju  , mada u saradnji sa Vladom Crne Gore i Ministarstvom poljoprivrede kontinuirano vodi postupak pronalaženja rješenja za oštećene vlasnike, pa zbog toga smatra da na strani tuženog ne stoji krivica za štetu.</span>
</p>
<p class="p2"></p>
<p class="p2">
<span>Sud je u dokaznom postupku sproveo dokaze : izvršio uvidjaj na lice mjesta sa vještakom poljoprivredne struke  L. V., i pročitao njegov nalaz od 22.06.2011.godine, te ga saslušao neposredno na ročištu, izvršio uvid u nalaz vještaka B. R. iz prethodnog vodjenog postupka P.135/10, uvid u dopunsko rješenje Odeljenja za katasar i imovinsko pravne poslove od 28.08.1995.godine i u Rješenje Uprave za nekretnine PJ Danilovgrad od 01.01.2006.godine, i u ostavinsko rješenje ovog suda O.br.28/06 od 28.01.2006.godine, te uvid u pravosnažnu presudu ovog suda P.br.135/10 od 14.04.2011.godine. </span>
</p>
<p class="p2"></p>
<p class="p2">
<span>Nakon sprovedenog dokaznog postupka i ocjene izvedenih dokaza u smislu člana 9 ZPP-a sud je odlučio kao u izreci , a sa sledećih razloga :</span>
</p>
<p class="p2"></p>
<p class="p2">
<span>Iz nespornih navoda stranaka , te rješenja Odeljenja za katastar i imovinsko pravne poslove Danilovgrad od 28.08.1995.godine, se utvrdjuje da se nepokretnost koja predstavlja kat. parcelu br. 125, površine 4073 m2,  nalazi u KO »Grbe«, i da uživa posebnu pravnu zaštitu, te da je tuženi kao korisnik navedenog zemljišta, obavezan da tužiocima odnosno Š. S. i Š. B. , čiji je zakonski naslednik Š. M., obezbijedi drugo odgovarajuće zemljište, jer je navedeno zemljište ostalo u sastav kompleksa KP Doma. </span>
</p>
<p class="p2"></p>
<p class="p2">
<span>Nesporno je da tužena nije ispunila svoju obavezu koja je bila naložena prednjim citiranim rješenjem, zbog čega je tužiocima onemogućeno da vrši svoja svojinska prava, a u okviru tog prava i pravo korišćenja koje se manifestuje u bavljenju poljoprivredom i ostvarivanju prinosa uzgajanjem kultura, čime tužilac svakako trpi materijalnu štetu. Dakle, tužioci trpe štetu što tužena nije ispunila svoju obavezu i u tome se sastoji njena protivpravna radnja, koja je očigledno u uzročnoj vezi sa nastalom posledicom, a evidentna je krivica tužene za nastalu štetu, čime je spriječeno povećanje imovine tužioca koje se ogleda u izgubljenoj koristi zbog nekorišćenja nepokretnosti. Visinu izmakle koristi sud je utvrdio na osnovu nalaza i mišljenja vještaka poljoprivredne struke  L. V., koji nalaz je sud u cjelosti prihvatio kao stručan i jasan, a koji je dat na osnovu neposrednog pregleda zemljišta i uz korišćenje ovih važećih parametara  za procjenu ovog vida štete, a uzimajući u obzir sve osobitosti zemljišta: Utvrdjujući vrijednost prinosa za jednu kalendarsku godinu tj. 2010 godinu, vještak je uzeo gajenje kupusa i krompira, da preko ovih kultura izvrši obračun vrijednosti izgubljene dobiti. Tako je vještak našao da za jednu kalendarsku godinu tj.za 2010.godinu ,  na površini od 4.073m2 , izgubljena dobit iznosi  1.549,00 Eura.</span>
</p>
<p class="p2"></p>
<p class="p2">
<span>Shodno utvrdjenoj vrijednosti izgubljene dobiti, sud je tužiocima dosudio na ime izgubljene dobiti za kalendarsku 2010 godinu iznos od  1.549,00 Eura , a na osnovu člana 148,149 i 196 Zakona o obligacionim odnosima. </span>
</p>
<p class="p2"></p>
<p class="p2">
<span>Shodno članu 152. ZPP-a, sud je obavezao tuženog da tužiocu naknadi troškove spora u ukupnom iznosu od 666,25 Eura, koji troškovi se odnose na sastav tužbe 75,00 Eura, zastupanje na tri održana ročišta 225,00 Eura i jedno odloženo ročište 37,50 Eura, koje je iznose sud uvećao za 50% shodno  važećoj Advokatskoj tarifi uz primjenu tarifnog broja 11 AT-a,  što iznosi 506,25 Eura, za vještačenje 100,00 Eura, i taksa na odluku suda 60,00 Eura .</span>
</p>
<p class="p2"></p>
<p class="p2"></p>
<p class="p2">
<span>			OSNOVNI SUD U DANILOVGRADU				                               </span>
</p>
<p class="p2">
<span>	                             Dana 04.10.2011.godine</span>
</p>
<p class="p2"></p>
<p class="p2"></p>
<p class="p1">
<span>		             	PREDSJEDNIK SUDA-SUDIJA,			           Jovović Milica s,r,  </span>
</p>
<p class="p1"></p>
<p class="p1"></p>
<p class="p2">
<span>	</span>
</p>
<p class="p2">
<span class="s2">PRAVNA POUKA</span><span>:  Protiv ovog rješenja može se izjaviti žalba u roku od 15 dana, od dana prijema pismenog prepisa presude Višem sudu u Podgorici, a preko ovog suda.</span>
</p>
<p class="p2"></p>
<p class="p5">
<span>		</span>
</p>
<p class="p1"></p>
<p class="p1">
<span>                                                                                                                                              </span>
</p>
<p class="p2">
<span>DN-a:</span>
</p>
<p class="p2">
<span>pun. tužioca</span>
</p>
<p class="p2">
<span>pun. tuženog</span>
</p>
<p class="p2">
<span>a/a</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>							</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p7"></p>


</body>
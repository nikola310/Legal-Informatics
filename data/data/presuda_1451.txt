<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>Ki.br.93/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA u Vijeću sastavljenom od Predsjednika suda Camić Zahita, kao Predsjednika Vijeća i sudija porotnika Demić Refije i Kardović Avdurahmana, kao članova Vijeće, sa zapisničarem Burdžović Adisom, odlučujući po optužnici Osnovnog Državnog Tužilaštva iz Rožaja Kt.br.90/11. od 20. maja 2011. godine, protiv optuženog H. S. iz Rožaja, zbog krivičnog djela teška djela protiv bezbijednosti javnog saobraćaja iz čl. 348. st.3. u vezi čl. 339. st.3. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja, oštećenih Š.N. i E. iz Rožaja, a u odsustvu oštećene Garović Dijane iz Rožaja, dana 16.6.2011. godine, donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Optuženi H. S., JMBG ., od oca Š. i majke M., rodj. B., rodjen ..godine, u Rožajama, sa prebivalištem u s. Honsiće, opština Rožaje, državljanin CG, učenik IV MSŠ u Rožajama, neoženjen, pismen, siromašnog imovnog stanja, neosudjivan,</span>
</p>
<p class="p1"></p>
<p class="p1">
<span>				K R I V   J E</span>
</p>
<p class="p1">
<span>	Što je:</span>
</p>
<p class="p1">
<span>	-dana 27.04.2011. godine, oko 10,30 h, na regionalnom putu broj 5 Rožaje-Kula-Peć, u mjestu zv. «Bandžovo Brdo» u Rožajama, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke «Ford» tip «Orion 1,8 D» bez registarskih oznaka, krećući se iz pravca naselja «Carine» u pravcu «Pećke petlje», brzinom od 60,48 km/h, koja je veća od brzine dozvoljene postavljenim saobraćajnim znakom od 40 km/h za cijelo naselje, protivno odredbama čl. 32. st. 1.  i čl. 27. st.1. Zakona o bezbjednosti saobraćaja na putevima, usljed čega je izgubio kontrolu upravljanja nad vozilom, pa je prešao na zemljano proširenje sa desne strane puta, da bi se zatim vozilom vratio na kolovoz, prešao preko desne na lijevu kolovoznu traku i prednjim dijelom vozila prešao na zemljano proširenje, gdje je udario u drvenu ogradu koja se nalazila duž lijeve strane puta, a potom zadnjom lijevom bočnom stranom vozila udario G. Dijanu koja je u tom trenutku stajala pored kolovoza ispred kuće D. Ć., a nakon toga nastavio kretanje i prednjom čeonom stranom vozila udario u  Š. N. i Š. E. koji su se nalazili ispred metalne kapije na ulazu u dvorište porodične kuće M.S., nanoseći im tom prilikom tjelesne povrede i to: Š. N. teške tjelesne povrede u vidu otvorenog preloma lijeve podkoljenice, krvnog podliva u čeonom dijelu glave, nagnječno razdernu ranu u čeonom dijelu glave i nagnječne povrede trupa, Š. E. lake tjelesne povrede u vidu nagnječno razderne rane u sjedalnom dijelu na lijevoj i desnoj strani i G. D. lake tjelesne povrede u vidu nagnječne povrede slabinskog dijela i u predjelu glave, oguljotinu kože u predjelu lijeve nadkoljenice i oguljotinu kože u predjelu dorzalne strane ručja lijeve šake,</span>
</p>
<p class="p1">
<span> 	-čime je izvršio krivično djelo teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika.</span>
</p>
<p class="p1">
<span>	Pa  ga sud  na osnovu pomenutog zakonskog propisa, primjenom čl. 4.13.16.32.39.42.45.46. st.1. tač. 6, čl. 51. Krivičnog Zakonika i čl. 364. Zakonika o Krivičnom Postupku</span>
</p>
<p class="p1"></p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 1.500 (hiljadupetstotina) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.					 	U izrečenu novčanu kaznu ima se uračunati vrijeme provedeno u pritvoru od 27.4.2011.  do 13.5.2011. godine, tako što će se jedan dan zatvora zamijeniti novčanom kaznom u iznosu od 25 eura.</span>
</p>
<p class="p1">
<span>	Da plati ovom sudu na ime troškova krivičnog postupka iznos od 595,50 eura,  i na ime paušala iznos od 50 eura u  roku od 15 dana po pravnosnažnosti ove presude.</span>
</p>
<p class="p1">
<span>	Oštećena G. D., radi ostvarivanja odštetnog zahtjeva upućuje se na gradjansku parnicu.</span>
</p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužnicu Kt.br.90/11. od 20. maja 2011. godine, protiv optuženog H. S. iz Rožaja, zbog krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st. 1. KZ.</span>
</p>
<p class="p1">
<span>	Na glavnom pretresu Zamjenik ODT-a iz Rožaja ostao je pri podnijetoj optužnici. Istakao je da je na osnovu priznanja optuženog i izvedenim dokazima utvrdjeno da je optuženi izvršio krivično djelo teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st. 1. KZ, te je predložio da sud istog oglasi krivim za izvršeno krivično djelo i osudi ga po Zakonu.</span>
</p>
<p class="p1">
<span>	Oštećena Š. N. u svoje ime i kao Zakonski zastupnik djeteta E. se nije pridružila krivičnom gonjenju ODT-a u odnosu na optuženog i nije postavila odštetni zahtjev.</span>
</p>
<p class="p1">
<span>	Oštećena G. D. nije prisustvovala glavnom pretresu, a bila je uredno pozvana.</span>
</p>
<p class="p1">
<span>	Optuženi H. S. na glavnom pretresu priznao je izvršenje krivičnog djela i krivicu za krivično djelo za koje je optužen. Iznio je objašnjenja u vezi nastanka saobraćajne nezgode tako da je istakao: da je početkom aprila mjeseca 2011. godine položio vozački ispit za vozača B kategorije. U aprilu mjesecu kupio je putničko vozilo marke "Ford" tip Orion koje nije bilo registrovano. Dana 27.4. ove godine odlučio je da isproba vozilo. Da je tog dana padala kiša i put je bio mokar. Učenik je četvrtog razreda Srednje stručne škole u Rožajama. Vozilom je upravljao iz pravca naselja Carine regionalnim putem Rožaje - Peć prema ŠC - Gimnazije "30.septembar". Padala je kiša i put je bio u nizbrdici. Dolazeći u blizini škole na udaljenosti od oko 200 m, primijetio je jedno lice po desnoj strani van kolovoza da se kreće prema kolovozu. Pomislio je da će to lice da predje preko kolovoza te se uplašio i trznuo je upravljač ulijevo, tako da je došlo do zanošenja vozila koje je pokušao da ispravi tako što je volan trznuo desno i došlo je do većeg zanošenja vozila. Vozilo je desnim točkovima zakačilo šoder pored desne ivice kolovoza nakon čega je pošlo prema lijevoj strani kolovoza i na lijevu ivicu trotoara. Na lijevoj ivici trotoara udario je jednu ženu sa djetetom za koju je saznao da se zove Š. N.. Vozilo je prešlo preko trotoara i udarilo u metalnu ogradu, a nakon toga je udarilo u jednu djevojku G. D., koju nije primijetio. Oštećeni su prebačeni u Dom zdravlja u Rožajama, a nakon toga u Opštu bolnicu u Beranama. Tog dana nije konzumirao alkohol. Smatra da je do nezgode došlo zbog toga što nije dovoljno poznavao karakteristike vozila i  zbog stanja kolovoza, kao i nedovoljnog iskustava za upravljanje vozilo mu takvim uslovima. Sa oštećenima je uspostavio dobre odnose. Izražava iskreno kajanje za nastanak saobraćajne nezgode. </span>
</p>
<p class="p1">
<span>	Na glavnom pretresu po ovoj krivičnopravnoj stvari sud je izveo dokaze: saslušanjem u svojstvu oštećenih - svjedoka Š. N., E., pročitao zapisnik o izvršenom uvidjaju Kri.br.62/11. od 27.4.2011. godine, pročitao zapisnik o tehničkom pregledu vozila br. 560/11. od 28.4.2011. godine, pročitao izvještaj ljekara jedinice za HMP u Rožajama za Š. N.u , Elmedina i G. D. od 27.4.2011. godine, po saglasnosti stranaka pročitao nalaze i mišljenja vještaka medicinske struke dr. Milorada Magdelinića i vještaka saobraćajne struke  Nurković Muja dipl. ing saobraćaja datim  u predmetu sprovodjenja istrage pred ovim  sudom Ki.br.36/11. od 10.5.2011. godine, iskaz oštećene - svjedoka G. D. dat na zapisniku Ki.br.36/11. od 13.5.2011. godine, pred Istražnim sudijom ovog suda i izvršio uvid u izvod iz kaznene evidencije na ime optuženog od 06.5.2011. godine.</span>
</p>
<p class="p1">
<span>	Sud je cijeneći priznanje optuženog za izvršeno krivično djelo iz izvedene dokaze pojedinačno i u vezi sa izvedenim dokazima , pa je na osnovu takve ocjene utvrdio činjenično stanje opisano u izreci ove presude. </span>
</p>
<p class="p1">
<span>	Na osnovu priznanja optuženog čije priznanje je sud u cjelosti prihvatio obzirom da je u svemu potvrdjeno izvedenim dokazima, proizilazi utvrdjeno činjenično stanje iz izreke ove presude.  Naime, nesporno je da je optuženi dana 27.4. ove godine oko 10,15 h, upravljao putničkim motornim vozilom marke "Ford" tip "Orion" bez registarskih oznaka, regionalnim putem br. 5. Rožaje - Kula i u blizini ŠC - Gimnazije  "30. septembar", nepridržavajući se saobraćajnih propisa ugrozio javni saobraćaj, jer brzinu kretanja vozila nije prilagodio okolnostima, karakteristikama, stanju puta i atmosferskim prilikama upravljajući vozilom protivno odredbama čl. 27. i 31. ZOBS-a na putevima, izgubio kontrolu upravljanja nad vozilom, prešao na zemljano proširenje sa desne strane, a zatim prešao preko desne na lijevu kolovoznu traku i prednjim dijelom vozila prešao na zemljano proširenje pored puta, gdje su se nalazili G.D., Š. N. i E., koji su u ovoj saobraćajnoj nezgodi i to D. i E.zadobili lake tjelesne povrede,  a N. teške tjelesne povrede. </span>
</p>
<p class="p1">
<span>	Oštećeni - svjedoci N., E. i G. D. istovjetno su svjedočili, potvrdjujući činjenicu da su pomenutog dana bili sa lijeve strane na zemljanom proširenju  puta Rožaje - Peć, gledano u smjeru kretanja vozila iz pravca Peći prema Rožajama. Da su  u saobraćajnoj nezgodi zadobili povrede od kojih su preveženi u Dom zdravlja u Rožajama dok je N. prevežena u Opštu bolnicu u Beranama, gdje je zadržanja na liječenju. Iskaze ovih svjedoka sud je u potpunosti prihvatio kao tačne, medjusobno saglasne i kao takvi ničim nedovedeni u sumnju.</span>
</p>
<p class="p1">
<span>	Iz zapisnika o izvršenom uvidjaju od strane Istražnog sudije ovog suda Kri.br. 62/11. od 27.4.2011. godine, utvrdjuje se vrijeme, mjesto, stanje kolovoza, kao i materijalni tragovi sa lica mjesta, koji dokaz sud je prihvatio kao vjerodostojan i saglasan ostalim izvedenim dokazima. Iz zapisnika o tehničkom pregledu br. 560/11. od 28.4.2011. godine, izdat od AD "Servistrans" u Rožajama,  se vidi stanje vozila nakon nastanka saobraćajne nezgode, a usled kojeg nije bilo moguće  provjeriti kočioni sistem, tako da je ovaj dokaz sud prihvatio kao tačan  i kao takav saglasan sa ostalim izvedenim dokazima.</span>
</p>
<p class="p1">
<span>	Iz nalaza i mišljenja vještaka saobraćajne struke Nurković Muja utvrdjene su činjenice da je na mjestu gdje je došlo do saobraćajne nezgode najveća dozvoljena brzina kretanja vozila saobraćajnim znakom ograničena na 40 km/h. Da je vozač upravljao vozilom brzinom od oko 60,40 km/h, koja brzina nije bila bezbijedna za datu saobraćajnu situaciju, usled čega se vozilo destabilizovalo u kretanju i prilikom zanošenja bočnim izmicanjem udesno napustilo kolovoz  na desnoj strani i nakon kretanja zemljanim proširenjem ponovo se vratilo na kolovoz i u kretanju od desne prama lijevoj strani puta ponovo napustilo kolovoz na lijevoj strani, prešlo preko zemljanog proširenja i udarilo u drvenu ogradu duž lijeve strane puta. Da bi potom u daljem kretanju do zaustavljanja sa zanošenjem zadnjom lijevom bočnom stranom udarilo pješake sa lijeve strane puta nakon čega je u daljem kretanju unaprijed udarilo u lijevi armirani betonski stub , kao držač lijeve strane metalne kapije,  kao i u metalnu kapiju  koju je pomjerilo unaprijed za oko 1,40 m. Prednjim čeonim lijevim dijelom udarilo u desni armirani betonski stub od metalne kapije, isti odvalio , nakon čega se i zaustavio prednjim dijelom na betonskom stepeništu pored kolovoza. Destabilizovano kretanje vozila po putu i napuštanje kolovoza, a nakon toga i nalijetanje na pješake, koji su se nalazili pored kolovoza bila je posledica greške u upravljanju vozilom i neprilagodjenom brzinom kretanja vozila osobinama i stanju puta tako da je propust uzročno vezan  za stvaranje opasne situacije i nastanak ove nezgode na strani vozača putničkog vozila, dok na strani pješaka nije bilo doprinosa za nastanak ove nezgode. </span>
</p>
<p class="p1">
<span>	Nalaz i mišljenje ovog vještaka sud je u potpunosti prihvatio kao stručan, realan  i kao takav saglasan ostalim izvedenim dokazima , kao i sa priznanjem optuženog za nastanak ove saobraćajne nezgode i izvršeno krivično djelo. Iz ovog nalaza i mišljenja se vidi da je razlog gubljenja stabilnosti u upravljanju nad putničkim vozilom neprilagodjena brzina kretanja vozila  osobinama i stanju puta usled čega je došlo do napuštanja kolovoza, a nakon toga i nalijetanja na pješake koji su se nalazili  po lijevoj strani van kolovoza gledano u smjeru kretanja vozila. </span>
</p>
<p class="p1">
<span>	Iz medicinske dokumentacije HMP Doma zdravlja u Rožajama od 27.4.2011. godine, i nalaza i mišljenja vještaka medicinske struke dr. Milorada Magdelinića, proizilazi da su Š. N., E. i G. D., zadobili povrede i to N. tešku tjelesnu povredu u vidu otvorenog preloma lijeve podkoljenice, krvni podoliv u čeonom dijelu glave, nagnječno razdernu ranu u čeonom dijelu glave  i nagnječenje povrede trupa, te da se te povrede pojedinačno i skupno kvalifikuju kao teška tjelesna povreda, a E. nagnječno razdernu ranu u sjedalnom dijelu na lijevoj i desnoj strani i D. nagnječne povrede slabinskog dijela  i u predjelu glave oguljotinu kože u predjelu lijeve nadkoljenice i oguljotinu kože u predjelu dorzalne strane ručja lijeve šake, koje povrede se kod E. i D. kvalifikuju kao lake tjelesne. Ove dokaze je sud prihvtio kao tačne, nalaz i mišljenje vještaka medicinske struke stručan, objektivan i kao takav saglasan ostalim izvedenim dokazima. </span>
</p>
<p class="p1">
<span>	Dovodeći u uzajamnu vezu izvedene dokaze, kao i potpuno nedvosmisleno i jasno priznanje optuženog za izvršeno krivično djelo i krivicu na nedvosmislen način je utvrdjeno činjenično stanje  opisano u izreci ove presude. Odredbom čl. 339. KZ propisano je da krivično djelo ugrožavanje javnog saobraćaja čini učesnik u saobraćaju koji se ne pridržavajući saobraćajnih propisa  i  time tako ugrozi saobraćaj, da dovede u opasnost život ili tijelo ljudi ili imovinu čija vrijednost prelazi iznos od 20.000 eura, pa usled toga kod drugog nastupi laka tjelesna povreda, ili drugom prouzrokuje imovinsku štetu koja prelazi iznos od 3.000 eura, kazniće se zatvorom do 3 godine, dok je u stavu 3 propisano da ako je  djelo iz stava 1. i 2. ovog člana učinjeno iz nehata učinilac će se kazniti novčanom kaznom ili zatvorom do jedne godine. Radnja ovog krivičnog djela se sastoji u postupanju učesnika u saobraćaju suprotno odredbama Zakona o bezbijednosti saobraćaja na putevima, s tim što ukoliko je usled izvršenja osnovnog krivičnog djela ugrožavanje javnog saobraćaja nastupila teža posledica u vidu  teške tjelesne povrede, ili imovinska šteta koja prelazi iznos od 40.000 eura, tako da se radi o kvalifikovanom djelu tj. krivičnom djelu teška djela protiv bezbijednosti javnog saobraćaja, što je sankcionisano odredbom čl. 348. KZ.  U konkretnom slučaju optuženi je postupao suprotno odredbama čl. 27. i 32. Zakona o bezbijednosti saobraćaja na putevima, što je dovelo do nastanka ove saobraćajne nezgode, te kako je oštećena N. zadobila tešku tjelsnu povredu, a E. i D. lake tjelesne povrede, to su u njegovoj radnji sadržani svi bitni elementi krivično djela teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st. 1. KZ CG. U konkretnom slučaju radnje optuženog se dovode u uzročnu vezu sa nastupjelim posledicama.  Optuženi je bio svjestan činjenice da se ne pridržava odredbi čl. 32. i 27. ZOBS-a na putevima i da zbog toga može ugroziti saobraćaj i dovesti u konkretnu opasnost  život i tijelo ljudi ili imovinu, ali je olako držao da do toga neće doći ili da će ih moći spriječiti. Medjutim, posledice u vidu ugrožavanja i dovodjenja u konkretnu opasnost života ti tijela ljudi, su nastupile. Usled izvršenja osnovnog krivičnog djela ugrožavanje javnog saobraćaja proizašle su teže posledice obzirom da je oštećena N. zadobila teške tjelesne povrede, a E. i D.  lake tjelesne povrede. Te posledice su teže od onih  koje se traže kod osnovnog krivičnog djela ugrožavanje javnog saobraćaja, a u odnosu na tu posledicu optuženi je takodje postupao iz nehata, jer je olako držao da do tih posledica neće doći. </span>
</p>
<p class="p1">
<span>	Iz utvrdjenog činjeničnog stanja proizilazi da su u radnjama optuženog sadržani svi bitni elementi krivičnog djela teška djela protiv bezbijednosti javnog saobraćaja iz čl.348.st.3. u vezi čl. 339. st.3. u vezi st.1. KZ za koje ga je sud oglasio krivim  pošto je našao da nema elemenata koji bi isključivali njegovu krivično pravnu odgovornost i osudio ga na novčanu kaznu u iznosu od 1.500 eura u koju mu je primjenom čl. 51. KZ uračunato vrijeme povedeno u pritvoru od 27.4. do 13.5.2011. godine, s tim što se za jedan dan zatvora ima uračunati novčana kazna u iznosu od 25 eura.</span>
</p>
<p class="p1">
<span>	Prilikom odmjeravanja kazne optuženom u granicama koje su zakonom propisane za predmetno krivično djelo, imajući u vidu svrhu kažnjavanja i uzimajući u obzir sve okolnosti iz čl. 42. KZ (olakšavajuće i otežavajuće okolnosti), sud je kao olakšavajuću okolnost optuženom uzeo u obzir njegovo iskreno priznanje i kajanje za izvršeno krivično djelo, njegovu životnu dob, dosadašnje vladanje, da je učenik srednje škole, njegov odnos prema izvršenom krivičnom djelu, da je uspostavio dobre odnose sa oštećenima, da do sada nije osudjivan, pa ga je sud u nedostatku otežavajućih okolnosti  ocjenjujući olakšavajuće okolnosti pojedinačno i u zbiru kao naročito olakšavajuće istog primjenom čl. 45. i 46.KZ  osudio na novčanu kaznu kao blažom vrstom kazne od one koja je u Zakonu propisana za ovo krivično djelo ubijedjen da će se sa istom postići svrha kažnjavanja iz čl. 4. u vezi čl. 32. KZ. </span>
</p>
<p class="p1">
<span>	U smislu čl. 202. u vezi čl. 199. st. 2. tač.1. i st. 3. ZKP, sud je obavezao optuženog da plati na ime troškova krivičnog postupka iznos od 595,50 eura, a koji se troškovi odnose na ime naknade vještačenje od strane vještaka medicinske i saobraćajne struke, naknade i nagrade advokatu Kuč Muneveru iz Rožaja koji je angažovan po službenoj dužnosti dok je optuženi bio u pritvoru za njegovo prisustvo saslušanju vještaka i svjedoka i putnih troškova za posjetu istog u Zatvoru Bijelo Polje,  kao i troškova odlaska Istražnog sudije radi saslušanja oštećene N. u njenoj kući, kao i da plati na ime paušala iznos od 50 eura, a ovo imajući u vidu trajanje i složenost krivičnog postupka,  kao i imovno stanje optuženog.</span>
</p>
<p class="p1">
<span>	U smislu čl. 212.st.3. ZKP sud je oštećenu G. D. radi ostvarivanja odštetnog zahtjeva uputio na gradjansku parnicu jer iz krivičnog postupka  nije bilo podataka  za odlučivanje o istom.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 16.6.2011. godine.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR				PREDSJEDNIK SUDA-VIJEĆA</span>
</p>
<p class="p1">
<span>Burdžović Adisa s.r.				Camić Zahit s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti </span>
</p>
<p class="p1">
<span>žalba u roku od 15 dana po pravnosnažnosti ove presude</span>
</p>
<p class="p1">
<span>Višem sudu u Bijelom Polju, a preko ovog suda.</span>
</p>
<p class="p2"></p>


</body>
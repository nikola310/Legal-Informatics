<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p style="text-align:right">
<span class="span1">K.br. 143/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Krvavac Mirjane u krivičnom predmetu protiv okrivljenog L. M. iz P. zbog krivičnog djela ugrožavanje sigurnosti iz čl. 168 st. 1 Krivičnog zakonika CG, po optužnom predlogu ODT Pljevlja Kt.br. 335/13 od 29.10.2013.godine, na glavnom pretresu održanom dana 03.12.2013.godine u prisustvu zamjenika ODT Pljevlja Tomčić Milivoja, okrivljenog i oštećenog C. B., donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span1">L. M.</span><span>, JMBG: ...., od oca G. i majke D., rodjena D., rodjena ....godine u P. gdje i živi ul. .... br. 44, razveden, otac dvoje djece, pismen, završio srednju mašinsku tehničku školu, nezaposlen, živi od povremenih poslova koje obavlja kod preduzeća T. P., govori Srpskim jezikom, razumije crnogorski jezik, ranije neosudjivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e </span>
</p>
<p>&nbsp;</p>
<p>
<span>Što je: </span>
</p>
<p>
<span>dana 02.10.2013.godine oko 12,30 časova, ispred zgrade Opštine P., ugrozio sigurnost oštećenom C. B. iz P., prijetnjom da će napasti na njegov život i tijelo, na način što mu je povišenim tonom uputio prijeteće riječi :"Dosta se ti mangupe foliraš, skratiću ti ja tvoje mangupisanje, mangupe, sve će ti to na nos izaći, dosta mi je tvog kurčenja, jebaću ti majku, zbošću te i pucaću te kada ti to najsladje bude i tebe i djecu",</span>
</p>
<p>&nbsp;</p>
<p>
<span>čime je izvršio krivično djelo ugrožavanje sigurnosti iz čl. 168 st. 1 Krivčnog zakonika CG,</span>
</p>
<p>
<span>pa mu sud na osnovu već citiranog zakonskog propisa a primjenom članova 4, 5, 13, 15, 32, 33, 36, 42, 53 i 54 Krivičnog zakonika CG, te čl. 226 i 229 ZKP CG    </span><span class="span1">i  z  r  i  č  e, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span></span>
</p>
<p style="text-align:center;">
<span>-2-</span>
</p>
<p>
<span>S tim da mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti u koliko okrivljeni u roku od 1 (jedne) godine ne izvrši novo krivično djelo. </span>
</p>
<p>&nbsp;</p>
<p>
<span>Okrivljeni se obavezuje da na ime paušala plati ovom sudu iznos od  27,50 €, a ovo u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span>Imovinsko pravnog zahtjeva nije bilo. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1"></span><span>Osnovno državno tužilaštvo u Pljevljima optužnim predlogom Kt.br. 335/13 od 29.10.2013.godine optužilo je okrivljenog L. M. iz P. zbog krivičnog djela ugrožavanje sigurnosti iz čl. 168 st. 1 Krivičnog zakonika CG navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. U završnoj riječi zamjenik ODT  je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu. </span>
</p>
<p>
<span>Svjedok oštećeni C. B. u završnoj riječi je istakao da se pridružuje krivičnom gonjenju protiv okrivljenog i nije istakao imovinsko pravni zahtjev. </span>
</p>
<p>
<span>Okrivljeni L. M. u svoju odbranu na glavnom pretresu od dana 20.11.2013.godine je istakao da živi u P. i da je dana 02.10.2013.godine oko 12,30 časova bio u Osnovnom sudu Pljevlja jer je imao brakorazvodnu parnicu sa svojom suprugom. Dalje ističe da smatra da je upravo oštećeni jedan od razloga što se razveo sa suprugom. Negdje oko 12,30 časova nalazio se ispred zgrade Opštine P. tačnije sa suprotne strane ulaza u filijalu CKB  banke gdje se izgradjuje parking prostor. Vidio je oštećenog da stoji ispred CKB banke na trotoaru a udaljenost izmedju njih dvojice je bila od 5 - 6 metara. Išao je u pravcu D. kulture a oštećeni vidjevši ga pozdravio ga je na način što mu je podigao ruku i rekao mu "Kako je M.". On je to shvatio kao provokaciju i znajući i misleći da je oštećeni kriv što se on razveo tada je bio jako potrešen i revoltiran pa je u tom revoltu se obratio oštećenom sledećim riječima: "Misliš da si mangup, smradu jedan" i ništa više mu nije rekao već je samo prošao u pravcu D. kulture. Posebno ističe da nije tačna činjenica da je u tom momentu oštećenom izrekao prijeteće riječi niti je imao vremena da mu to izrekne jer su se vidjeli dok je napravio samo pet koraka u pravcu D. kulture. </span>
</p>
<p>
<span>U završnoj riječi je istakao da sene osjeća krivim i da ne priznaje krivicu pa je na kraju predložio da ga sud oslobodi od krivične odgovornosti. </span>
</p>
<p>
<span>U dokaznom postuku sud je saslušao svjedoka oštećenog C. B. kao i svjedoka oštećenog M. M. i pročitao izvještaj iz KE za okrivljenog izdat od strane MUP CB Pljevlja. </span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, a imajući u vidu i odbranu okrivljenog, sud je utvrdio da je okrivljeni L. M. iz P. izvršio krivično djelo koje mu je optužnim predlogom ODT-a stavljeno na teret, a na način, mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na izvedenim dokazima kao i na djelimičnom priznanju okrivljenog. Naime, iz same odbrane okrivljenog sud je utvrdio da je okrivljeni kritičnog dana upravo se vraćao iz Osnovnog suda Pljevlja gdje je imao brakorazvodnu parnicu sa suprugom gdje okrivljeni tvrdi da je jedan od uzroka razvoda izmedju okrivljenog i njegove supruge uprvo oštećeni. Dalje okrivljeni ističe da je bio vraćajući se iz suda izrevoltiran a takodje revoltiran i pozdravom od strane oštećenog jer je taj pozdrav shvatio kao provokaciju pa </span><span>znajući da je oštećeni kriv što se razveo bio je jako potrešen i revoltiran pa je u tom revoltu se i obratio oštećenom riječima. Dakle, iz samog takvog kazivanja okrivljenog jasno se vidi da je okrivljeni stvarno bio izrevoltiran pa je očigledno da je u tom revoltu i izgovorio prijeteće riječi oštećenom "dosta se ti mangupe foliraš, skratiću ti ja tvoje mangupisanje, mangupe, sve će ti to na nos izaći, dosta mi je tvog kurčenja, jebaću ti majku, zbošću te i pucaću te kada ti to najsladje bude i tebe i djecu". </span>
</p>
<p>
<span>Naime, svjedok oštećeni C. B. je na zapisniku ODT Pljevlja istakao da okrivljenog poznaje i da su zajedno išli u srednju školu, a takodje da je primijetio da se okrivljeni prema njemu u poslednje dvije godine drsko ponaša što nije shvatao za  ozbiljno. Dana 02.10.2013. godine oko 12,30 časova nalazio se ispred F. CKB u P. ul. N. P. pored zgrade Opštine P. i dok je posmatrao izvodjenje radova na zgradi Opštine čuo je da neko glasnije viče "dosta se ti mangupe foliraš, skratiću ja tvoje mangupisanje, jebem ti majku", ali nije znao kome su te riječi upućene i kada se okrenuo vidio je da u od pravca Dž. prema zgradi Opštine ide okrivljeni laganim korakom i kada se okrenuo u njegovom pravcu kada mu se okrivljeni direktno obratio prijetećim riječima povišenim tonom "mangupe sve će ti to na nos izaći, dosta mi je tvog kurčenja, jebaću ti majku, zbošću te i pucaću te kada ti to najsladje bude i tebe i djecu", a zatim je otišao ulicom prema zgradi Crvnog krsta najvjerovatnije prema svojoj kući. Dok mu je okrivljeni izgovarao ove riječi na parkingu ispred banke je sjedio u vozilu M. M. koji je možda čuo prijeteće riječi koje mu je ovaj izgovarao. Kasnije je saznao da je okrivljeni kritičnog dana imao ročište sa svojom suprugom oko razvoda braka i da navodno okrivljeni sumnja da je oštćeni u nekoj vezi sa suprugom okrivljenog, što nema nikakve veze. Dalje ističe da je riječi prijetnje koje mu je okrivljeni uputio su oštćenog strašno uznemirile i on se uplašio da okrivljeni te riječi i ne realizuje jer nezna koje su njegove namjere pogotovo što prijeti i djeci oštećenog tako da je izgovorenim riječima ugrožena bezbednost ne samo oštećenog već njegove čitave porodice jer se plaši da te prijetnje i ne realizuje. Još jednom napominje da su ove riječi kod njega izazvale izvjesnu dozu straha pa nije imao prilike da se sa okrivljenim sretne od dogadjaja. U završnoj riječi je istakao da se pridružuje krivičnom gonjenju protiv okrivljenog i ne ističe imovinsko pravni zahtjev.</span>
</p>
<p>
<span>Sud je u cjelosti prihvatio iskaz svjedoka - oštećenog smatrajući da je svjedok - oštećeni istinito svjedočio, a kada se njegov iskaz uzme u obzir i uporedi sa odbranom okrivljenog, sud dolazi do jasnog saznanja da se kritičnog dana okrivljeni vraćao sa brakorazvodne parnice koju je imao kod ovog suda, da okrivljeni sumnja da njegova bivša supruga ima nekakvu vezu sa oštećenim, pa otuda kada se sve to ima u vidu nameće se logičan zaključak da je okrivljeni upravo imao motiv da uputi oštećenom prijeteće riječi koje je naveo oštećeni u svom iskazu, a sam okrivljeni u svojoj odbrani ističe da je u saznanju da oštećeni ima nekakvu vezu sa njegovom bivšom suprugom te da je najveši razlog razvoda upravo veza oštećenog sa njegovom suprugom, a sam okrivljeni ističe da kada je vidio oštećenog kritičnog dana da je bio izrevoltiran i potrešen i kako on to kaže iz tog razloga se obratio oštećenom uvredljivim riječima, ali ne i prejetećim. </span>
</p>
<p>
<span>Sud je odbacio odbranu okrivljenog, a prihvatio iskaz oštećenog upravo što je oštećeni bio ubjedljiv u svom kazivanju i što je po mišljenju suda okrivljeni imao jasan motiv da oštećenom uputi prijeteće riječi koje su navedene.</span>
</p>
<p>
<span>Svjedok M. M  je na glavnom pretresu istakao da je zaposlen u Pošti  CG PJ Pljevlja i radi kao vozač - dostavljač. Duši službeno vozilo "Lada niva". Dana 02.10.2013. godine nešto iza podne dovezao je blagajnika pošte do  CKB - F. u P , a koja senalazi u sklopu zgrade Opštine u ul. N. P. Pošto su sva parking mjesta bila popunjena za privremeno je zaustavio vozilo ispred CKB dakle uz samu ivicu kolovoza tako da je polovina vozila bila na trotoaru, a polovina na ulici. Njegovo vozilo je bilo udaljeno od ulaznih vrata  CKB nekih 4-5 m. Dok je sjedio u vozilu </span><span>prišao mu je oštećeni C. B. koga poznaje više od dvadesetak godina i družili su se preko sporta pošto su oba sportisti pa je otvorio vrata suvozača naslonio se na ista i počeli su da razgovaraju nešto neobavezno, ali su se tu smijali i bili su raspoloženi. Jednog momenta oštećeni je podigao glavu i gledao preko njegovog vozila u pravcu gdje se izgradjuje novi parking ispred Doma kulture i vidio je da je oštećeni odjedanput postao sav ozbiljan. I svjedok je pogledao u tom pravcu i vidio je samo okrivljenog kako uz ivicu kolovoza ide ulicom Nikole Pašića i sa podignutim prstom prema oštećenom i nešto mu prijeti i govori, ali je vidio da to nije bio nikakav pozdrav niti šala već ozbiljna gestakulacija koja mu je u potpunosti ličila na prijetnju. Istina nije čuo rijepči šta je okrivljeni izgovarao oštećenom, ali je vidio iz reakcije okrivljenog da se radi o uvredljivim i prijetećim riječima. To je sve trajalo par minuta i okrivljeni je dalje otišao ulicom, ali se sa podignutim prstom obraćao oštećenom sigurno dok je prešao nekih dvadeseta- tridesetak metara. Išao je malo brže, ali je i zastajao po par sekundi i obraćao se oštećenom. Posebno napominje da je okrivljeni kada je počeo da se obraća oštećenom bio od svjedoka udaljen najviše 3-4 m. </span>
</p>
<p>
<span>Sud je u cjelosti prihvatio iskaz ovog svjedoka iz čijeg kazivanja je sud potvrdio svoju raniju konstataciju da je sasvim siguran da je okrivljeni izgovorio prijeteće riječi oštećenom koje navodi oštećeni i to: "dosta se ti mangupe foliraš, skratiću ti ja tvoje mangupisanje, mangupe sve će ti to na nos izaći, dosta mi je tvog kurčenja, jebaću ti majku, zbošću te i pucaću te kada ti to najsladje bude i tebe i djecu". Istina ovaj svjedok nije čuo te riječi, ali je istakao da je vidio da se okrivljeni sa podignutim prstom uvis obraćao oštećenom, što ukazuje na činjenicu da se samo radi o prijetnji kada je nekome podignut prst u vis. </span>
</p>
<p>
<span>Iz izvještaja iz KE za okrivljenog sud je utvrdio da okrivljeni ranije nije osudjivan.</span>
</p>
<p>
<span>Kod ovakvog činjeničnog stanja na osnovu svih izvedenih dokaza, a djelimično i na osnovu odbrane okrivljenog sud je utvrdio da je okrivljeni L. M. kritičnog dana u naznačeno vrijeme i na naznačenom mjestu ugrozio sigurnost oštećenom C. B. izgovrajući mu riječi prijetnje "dosta se ti mangupe foliraš, skratiću ti ja tovoj mangupisanje, mangupe sve će ti to na nos izaći, dosta mi je tvog kurčenja, jebaću ti majku, zbošću te i pucaću te  kada ti to najsladje bude i tebe i djecu", a te prijetnje su kod oštećenog izazvale osjećaj straha i time je ugrožena njegova bezbijednost njega i porodice, a posebno kako ističe da nezna kakve su namjere okrivljenog i da isti može svoje prijetnje i ostvariti. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okriviru opšte svrhe krivičnih sankcija cijenio i svrhu uslovne osude, pa je sud radi krivično-pravne zaštite protiv okrivljenog mišljenja da u konkretnom slučaju nije bilo neophodno okrivljenom izricati drugu vrstu krivične sankcije osim uslovne osude, jer je sud ubijedjen da će i uslovna osuda na okirvljenog djelovati i da će se istom postići kako generalna tako i specijalna prevencija. Takodje, je sud mišljenja da će se istom krivičnom sankcijom prema okrivljenom u potpunosti ostvariti svrha kažnjavanja predvidjena u članu 32. Krivičnog zakonika. U prilog tome ide i činjenica da okrivljeni ranije nije osudjivan te da se radi o porodičnom čovjeku koji nije zaposlen, koji se razveo sa suprugom i sigurno ima problema, pa je sud mišljenja da je izrečena krivična sankcija prema okrivljenom adekvatna i primjerena težini učinjenog djela, društvenoj opasosti kao i nstalim posledicama.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLJEVLJIMA</span>
</p>
<p style="text-align:center;">
<span class="span1">dana 03.12.2013. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S u d i j a,</span>
</p>
<p>
<span>Krvavac Mirjana</span><span></span><span></span><span></span><span></span><span></span><span></span><span>            Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p>
<span>                               iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>4x u predmet</span>
</p>
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
</div>
</div>


</body>
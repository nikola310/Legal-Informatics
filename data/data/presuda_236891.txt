<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span><span></span><span></span><span></span><span>K.br.707/16</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog </span><span>Đ.</span><span> </span><span>N.</span><span>, zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br.546/14 od 12.06.2014. godine, koji je zastupala savjetnica ODT- a Podgorica I</span><span>.</span><span> D</span><span>.</span><span>, nakon glavnog i javnog pretresa, održanog dana 25.04.2017 godine, u prisustvu stranaka donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>&nbsp;</p>
<p>
<span>Okrivljeni: </span><span>Đ.</span><span> </span><span>N.</span><span>, JMBG: </span><span>....</span><span>, od oca D</span><span>.</span><span> i majke </span><span>M.</span><span>, rođene K</span><span>.</span><span>, rođenog </span><span>...</span><span>. godine u B</span><span>.</span><span>, sa prebivalištem u P</span><span>.</span><span>, Ul. M</span><span>.</span><span> br. </span><span>...</span><span>, državljanin Crne Gore, sa završenom gimnazijom, lošeg imovnog stanja, otac jednog djeteta, neosuđivan presudom Osnovn</span><span>og</span><span> suda u Podgorici K.br.161/16 od 29.06.2016. godine zbog krivičnog djela iz čl. 220.st.5 KZCG, na kaznu zatvora u trajanju od 3 mjeseca, presudom Osnovnog suda u Podgorici K.br.769/11 od 11.05.2015. godine, zbog krivičnog djela iz čl. 220.st.1 KZCG, na kaznu zatvora u trajanju od 30 dana i presudom Osnovnog suda u Podgorici K.br. 718/14 od 06.04.2015. godine zbog krivičnog djela iz čl. 220.st.1 KZCG, na kaznu zatvora u trajanju od 30 dana, </span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 12. maja 2014. godine, oko 20,00 časova, u porodičnoj kući, u Ulici M</span><span>.</span><span> broj </span><span>...</span><span>, svjestan svoga djela, čije izvršenje je htio i znajući da je isto zabranjeno, primjenom grubog nasilja narušio tjelesni i duševni integritet člana svoje porodice - vanbračne supruge, oštećene </span><span>A.</span><span> </span><span>M.</span><span>, na način što joj je u spavaćoj sobi, zadao više udaraca pesnicama u predjelu glave i tijela, nanoseći joj tom prilikom laku tjelesnu povredu u vidu krvnog podliva i otoka u lijevom jagodičnom predjelu, krvnog podliva u desnom jagodičnom predjelu, krvnog podliva u predjelu ispod desne obrve, polumjesečastog krvnog podliva iznad i ispod lijevog oka, manjeg krvnog podliva u predjelu nosa sa lijeve strane sa blagim otokom i blagom impresijom lijeve nosne kosti, preloma lijeve nosne kosti bez dislokacije, većeg krvnog podliva u predjelu lijevog kuka i više krvnih podliva u predjelu gornjih ekstremiteta - ruku, najveći na desnoj nadlaktici i lijevoj podlaktici,</span>
</p>
<p>&nbsp;</p>
<p>
<span>- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenog primjenom citiranih zakonskih propisa i čl. 3, 4, 5, 13, 15, 32, 41 i 42 Krivičnog zakonika Crne Gore, te čl. 226,229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span>OSUĐUJE</span>
</p>
<p>&nbsp;</p>
<p>
<span>Na kaznu rada u javnom interesu u trajanju do 80 (osamdeset) časova, koja kazna će se izvršiti za vrijeme od 4 (četiri) mjeseca, s tim da ne može biti duža od 60 (šezdeset) časova u toku 1 (jednog) mjeseca.</span>
</p>
<p>&nbsp;</p>
<p>
<span>Ukoliko okrivljeni ne bude vršio kaznu rada u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span>Za ovim sud okrivljenom, na osnovu čl.72 st.1, 2 i 4 Krivičnog zakonika Crne Gore, izriče</span>
</p>
<p>&nbsp;</p>
<p style="text-align:center;">
<span>MJERU BEZBJEDNOSTI</span>
</p>
<p>&nbsp;</p>
<p>
<span>Obavezno liječenje alkoholičara, koja se ima izvršiti u JZU Domu zdravlja Podgorica i ima trajati dok postoji potreba za liječenjem, ali ne može trajati duže od dvije godine.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime troškova krivičnog postupka uplati novčani iznos od 143,00 eura i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e n j e</span>
</p>
<p>&nbsp;</p>
<p>
<span>Optužnim predlogom ODT-a Podgorica Kt.br. 546/14 od 12.06.2014. godine okrivljenom </span><span>Đ.</span><span> </span><span>N.</span><span> je stavljeno na teret izvršenje krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore. Zastupnik optužbe je u završnoj riječi u cijelosti ostala pri podnijetom optužnom predlogu i predložila sudu da okrivljenog oglasi krivim i osudi po zakonu, posebno imajući u vidu nalaz vještaka u kojem su tačno navedene povrede koje je oštećena zadobila kritičnom prilikom i na koji način, a koji nalaz je u saglasnosti sa njenim iskazom iz prethodnog postupka i činjenicu da je ista promjenila iskaz na glavnom pretresu, što je očigledno uradila kako bi olakšala položaj okrivljenog u ovom krivičnom postupku.</span>
</p>
<p>&nbsp;</p>
<p>
<span>Okrivljeni </span><span>Đ.</span><span> </span><span>N.</span><span> je u svojoj odbrani na glavnom pretresu, kao i tokom čitavog postupka naveo da je zasnovao vanbračnu zajednicu sa </span><span>A.</span><span> M</span><span>.</span><span> 15.12.2013. godine i da su od Nove Godine do momenta dok ga nije prijavila policiji živjeli u zajedničkom domaćinstvu njegovih roditelja u Ul. M</span><span>.</span><span>. Nakon što mu je saopštila da je ostala u drugom stanju, on je od njene majke saznao da je ranije bila udavana i da ima dijete iz tog (prethodnog) braka, ali je i nakon tog saznanja ostao sa njom u normalnim odnosima sve do aprila 2014. godine, kada su počele njihove međusobne verbalne svađe i da je samo jedanput počupao za kosu, ali da to nije bilo 12.05.2014. godine, kako je ista navela u svojoj prijavi. Dalje je naveo da predmetnog dana nije fizički napao oštećenu </span><span>A.</span><span> </span><span>M.</span><span>, niti je udarao na bilo koji način. Naime, toga dana (12.05.2014. godine) oštećena je otišla </span><span>kod svojih roditelja u namjeri da od majke zatraži novac za iznajmljivanje stana, jer su namjeravali sledećeg dana, tj. 13.05.2014. godine da otputuju na more, u Perast. Nazvao je oko 17,00 časova, kada mu je rekla da će se zadržati duže kod roditelja da bi se ispričala sa majkom, i nakon što je popio 2l piva i bio u pijanom stanju, riješio je da, zajedno sa svojom majkom, pođe do M</span><span>.</span><span> roditelja u namjeri da od njenog oca zatraži malo više vremena za njih dvoje, odnosno da (on i njegova supruga) poštuju njihovu privatnost. Pojasnio je da kada su stigli do kuće Mileninih roditelja, počeo je razgovor sa njenim ocem, koji je prerastao u svađu, pa ga je zatim gurnuo i fizički napao, zbog čega je prekršajno osuđen na 40 (četrdeset) dana zatvora, kao i da </span><span>M.</span><span> u tom trenutku nije bila u kući, već je negdje otišla sa svojom majkom. Istakao je da toga dana oštećenu nije tukao niti udarao i dodao je da nedelju dana prije samo jedanput ošamario i da su krvni podlivi po licu oštećene rezultat grubljih intimnih odnosa, jer ista ima osjetljivu kožu. Prije završne riječi je, izjavio da je saglasan, da ukoliko sud nađe njegovu krivicu, da mu izrekne kaznu rada u javnom interesu. U završnoj riječi je ostao pri navodima svoje odbrane na glavnom pretresu.</span>
</p>
<p>&nbsp;</p>
<p>
<span>Sud je u dokaznom postupku proveo sledeće dokaze: na saglasan predlog stranaka pročitao je iskaz svjedoka- oštećene  </span><span>A.</span><span> </span><span>M.</span><span> sa zapisnika o glavnom pretresu od 17.06.2016,  izjašnjenje sudskog vještaka psihijatra dr G</span><span>.</span><span> Ž</span><span>.</span><span> dato u formi istražne radnje van glavnog pretresa od 09.05.2016. godine; pročitao izvještaj ljekara specijaliste KC CG broj 971 na ime </span><span>A.</span><span> </span><span>M.</span><span> od 13.05.2014. godine; nalaz i mišljenje sudskog vještaka medicinske struke dr Č</span><span>.</span><span> D</span><span>.</span><span> od 05.06.2014. godine; pročitao izvod iz KE za okrivljenog izdat od Odjeljenja PRIS-a Osnovnog suda u Podgorici pod poslovnom oznakom broj 33/17.</span>
</p>
<p>&nbsp;</p>
<p>
<span>Svjedok oštećena </span><span>A.</span><span> </span><span>M.</span><span> je u svom iskazu datom u prethodnom postupku Kt.br.546/14 od 30.05.2014. godine navela da je sa okrivljenim </span><span>Đ.</span><span> N.</span><span> živjela u vanbračnoj zajednici od decembra 2013. godine do 12.05.2014. godine, u kom periodu je ostala u drugom stanju, kada mu je rekla da iza sebe ima jedan brak i dijete, koje je povjereno njenom bivšem suprugu, koju činjenicu je okrivljeni prihvatio. Dalje je navela da su im odnosi bili dobri do aprila 2014. godine, kada je okrivljeni počeo intenzivno da pije i da pod uticajem alkohola bude nasilan i agresivan, tražeći od nje da se odrekne svog djeteta iz prethodnog braka, što ona nije htjela da prihvati. U odnosu na kritični događaj od 12.05.2014. godine, svjedok oštećena je navela da su u popodnevnim satima pravili roštilj kod kuće na Z</span><span>.</span><span>, gdje su i živjeli, da je okrivljeni negdje od 15,00 časova počeo da pije i da je do uveče popio dvije flaše od po 2l piva, da je postao agresivan, da joj je opet tražio da se odrekne svog djeteta, nakon čega je poveo u spavaću sobu i zadao joj više udaraca pesnicama objema rukama u predjelu glave i gornjeg dijela tijela, da je držao za vrat u momentu kada je njegova majka ušla u sobu, na koju je takođe nasrnuo, ali je nije udarao po stomaku iz razloga što je bila u drugom stanju, da joj je zabranio da izlazi te večeri iz kuće, dok joj je telefone ranije oduzeo, te se nije mogla nikome javiti istog dana. Pojasnila je da je sutradan tražila od okrivljenog dozvolu da izađe, pod izgovorom da treba da ode do majke da sa istom razgovara o tome da se odrekne djeteta iz prethodnog braka, i nakon što je pustio prvo je pošla do majke (kojoj je rekla za događaj od prethodnog dana), a zatim u stanicu policije da podnese prijavu i na ljekarske preglede.</span>
</p>
<p>&nbsp;</p>
<p>
<span>Na glavnom pretresu od 17.06.2016. godine svjedok oštećena je navela da ne ostaje kod svog iskaza datog u prethodnom postupku na zapisniku Kt.br.546/14 od 30.05.2014. godine i pojasnila da je taj iskaz dala u afektu, kao i da su (ona i okrivljeni) </span><span>dana 12.05.2014. godine imali saobraćajni udes, te da je povrede zadobila u istom. Dalje je navela da su se kritičnog dana spremali da odu u P</span><span>.</span><span>, a da to njeni roditelji nisu dozvoljavali, zbog čega su se verbalno posvađali i da je okrivljeni tada počeo da pije. Nakon što je popio jednu bocu piva sjeli su u automobil (ona na mjesto suvozača) pa su se vozili jednom ulicom koja nije bila skroz urađena i da se, kada su naišli na jedan brijeg, automobil iskrivio, kojom prilikom su imali udes. Istakla je da je okrivljeni kritičnom prilikom nije udarao u predjelu glave i tijela, te da je to rekla u afektu jer je bila ljuta na njega. Nije se pridružila krivičnom gonjenju i nije istakla imovinsko - pravni zahtjev.</span>
</p>
<p>&nbsp;</p>
<p>
<span>Pojasnila je da je iskaz u prethodnom postupku dala u afektu i ljutnji prema okrivljenom.</span>
</p>
<p>&nbsp;</p>
<p>
<span>Iz Nalaza i mišljenja vještaka psihijatra dr G</span><span>.</span><span> Ž</span><span>.</span><span> datog u formi istražne radnje van glavnog pretresa od 09.05.2016. godine proizilazi da je okrivljeni </span><span>Đ.</span><span> </span><span>N.</span><span> osoba prosječnih intelektualnih kapaciteta, da ne pokazuje simptome i znake trajne duševne bolesti ili druge teže duševne poremećenosti, da se primarno radi o karakterološkim manifestacijama u ličnosti koje su uzrokovane dugogodišnjim dejstvom alkohola, da se radi o osobi koja je zavisnik o alkoholu na nivou toksikomantske zavisnosti, a koja se odnosi na postojanje metaboličke i psihičke zavisnosti, te povišene tolerancije na alkohol. Dalje proizilazi da se u vrijeme kritičnog događaja (ako se prihvati istinito i činjenično utvrđeno stanje od strane okrivljenog da je toga dana popio navedenu količinu alkohola, tj. 2l piva) okrivljeni nalazio u stanju akutne intoksikacije alkoholom srednjeg stepena, da se okrivljeni ne sjeća globalno samog kritičnog događaja, već samo pojedinih detalja, te da je postojala amnezija, odnosno zaboravnost u odnosu na sam kritični događaj, a što je i uobičajeno kod intoksikacije alkoholom. Kod okrivljenog se ne registruje teži poremećaj svijeti u smislu kvanitativnih poremećaja, dok je u kvalitativnom smislu postojalo suženje svijesti, ali ne pomućenje i sumračina svijesti. Ponašanje pod uticajem alkohola je na nivou tzv. jednostrane opijenosti, odnosno okrivljeni u vrijeme kritičnog događaja nije pokazivao znake komplikovanog, odnosno patološkog pijanstva, nego se ponašao kao i svaka druga osoba koja je pod dejstvom alkohola u količini koju je okrivljeni nave. dalje proizilazi da su sposobnosti okrivljenog da shvati značaj svog djela i da upravlja svojim postupcima u vrijeme kritičnog događaja bile bitno smanjene. Predložio je sudu, da iz preventivnih i medicinskih razloga, a imajući u vidu ponašanje okrivljenog u vrijeme kritičnog događaja i okolnost da je liječen od zavisnosti o alkoholu, okrivljenom odredi mjeru obaveznog liječenja od zavisnosti o alkoholu kako bi se preveniralo u budućnosti društveno opasno ponašanje u smislu eventualne agresije prema okolini, a koja bi bila vezana za uticaj alkohola.</span>
</p>
<p>&nbsp;</p>
<p>
<span>Iz Izvještaja ljekara specijaliste KC CG broj 971 na ime </span><span>A.</span><span> </span><span>M.</span><span> od 13.05.2014. godine proizilazi da se </span><span>A.</span><span> </span><span>M.</span><span> dana 13.05.2014. godine u 21,33 časova javila u Urgentni centar i da je zavedena u protokol pod brojem 971, zbog povreda koje je zadobila prethodne večeri od strane partnera. Dežurni ljekar je dr. V. Gazivoda je konstatovao: PTSD F 43.</span>
</p>
<p>&nbsp;</p>
<p>
<span>Iz Nalaza i mišljenja sudskog vještaka medicinske struke dr Č</span><span>.</span><span> D</span><span>.</span><span> od 05.06.2014. godine proizilazi da su kod </span><span>A.</span><span> </span><span>M.</span><span>, dana 13.05.2014. godine, prema analiziranoj medicinskoj dokumentaciji (izvještaja ljekara specijaliste hirurga Urgentnog Centra KCCG Podgorica, izvještaja ljekara specijaliste ORL KCCG Podgorica, izvještaja ljekara specijaliste Ginekologa KCCG Podgorica i izvještaja ljekara specijaliste psihijatra Urgentnog centra KCCG Podgorica), ustanovljene sledeće povrede: a) krvni podliv i otok u lijevom jagodičnom predjelu, oko 5x5 cm, b) krvni podliv u desnom </span><span>jagodičnom predjelu, promjera oko 5x3 cm, c) krvni podliv u predjelu ispod desne obrve, d) polumjesečasti krvni podlivi iznad i ispod lijevog oko, promjera oko 5x1 cm i 4x1 cm, e) manji krvni podliv u predjelu nosa sa lijeve strane sa blagim otokom i blagom impresijom lijeve nosne kosti, f) prelom lijeve nosne kosti, bez dislokacije, g) veći krvni podliv u predjelu lijevog kuka, oko 6 cm u prečniku, h) više krvnih podliva u predjelu gornjih ekstremiteta (ruku) najveći na desnoj nadlaktici i lijevoj podlaktici, i) manja sjekotina u predjelu desnog ramena i j) manja rana, suspektna na opekotinu u predjelu lijevog ramena, oko 1 cm u prečniku. Navedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. Povrede navedene od a) do h) nastale su višekratnim djelovanjem tupine mehaničkog oruđa, gdje spada i pesnica, i stopalo i druga tupa sredstva. Povreda pod i) je sjekotina i nastala je djelovanjem sječiva mehaničkog oruđa, povreda pod j) je opekotina i nastala je djelovanjem visoke temperature, moguće zapaljenom cigaretom. Navedene povrede nisu opisane po doktrini medicinske struke i nauke (krvnim podlivima nije opisana boja, oblik, dok sjekotini nisu opisane dimenzije, ivice i strane, dubina, opekotni izgled površine i dr.). Takođe nije navedeno da su povrede "u sanaciji", što se obično navodi kod krvnih podliva koji su starijeg datuma. Vještak je mišljenja da je moguće, na osnovu medicinske dokumentacije, da su krvni podlivi na oštećenoj nastali dana 12.05.2014. godine, ali se prema izjavama iste ne može zaključiti da li su istom prilikom nastale i "sjekotine žiletom", kao i "gašenje cigarete". Dalje iz nalaza proizilazi da je dana 13.05.2014. godine kod oštećene </span><span>A.</span><span> </span><span>M.</span><span> ustanovljen i psihički postraumatski poremećaj, kao psihička reakcija na predmetni događaj, kao i uredna trudnoća - V lunarni mjesec.</span>
</p>
<p>&nbsp;</p>
<p>
<span>Iz Izvoda iz KE za okrivljenog izdat Odjeljenja prisa Osnovnog suda u Podgorici, proizilazi da je okrivljeni ranije osuđivan, na način kao u izreci presude.</span>
</p>
<p>&nbsp;</p>
<p>
<span>Okrivljeni </span><span>Đ.</span><span> </span><span>N.</span><span> se tokom čitavog postupka branio da predmetnog dana nije fizički napao oštećenu </span><span>A.</span><span> </span><span>M.</span><span>, niti da je udarao na bilo koji način, navodeći da je toga dana (12.04.1014. godine) </span><span>oštećena otišla kod svojih roditelja u namjeri da od majke zatraži novac za iznajmljivanje stana, jer su namjeravali sledećeg dana, tj. 13.05.2014. godine da otputuju na more, u P</span><span>.</span><span>, da je zvao oko 17,00 časova, kada mu je rekla da će se zadržati duže kod roditelja da bi se ispričala sa majkom, pa je nakon što je popio 2l piva i bio u pijanom stanju, riješio da, zajedno sa svojom majkom, pođe do M</span><span>.</span><span> roditelja u namjeri da od njenog oca zatraži malo više vremena za njih dvoje, odnosno da (on i njegova supruga) poštuju njihovu privatnost i da kada je stigao (do kuće njenih roditelja) </span><span>M.</span><span> nije bila kući, već je sa majkom negdje otišla, a da su krvni podlivi po licu oštećene rezultat grubljih intimnih odnosa, jer ista ima osjetljivu kožu. Odbranu okrivljenog, osim u dijelu da je konzumirao alkohol, sud je cijenio kao neistinitu i sračunatu na izbjegavanje krivice. Naime, odbrana okrivljenog je obesnažena iskazom svjedoka oštećene </span><span>A.</span><span> </span><span>M.</span><span> iz prethodnog postupka, iz koga je sud utvrdio da joj je okrivljeni tražio da se odrekne djeteta koje ima iz prethodnog braka (a nad kojim starateljstvo ima njen bivši suprug), da je zatim poveo u spavaću sobu i zadao joj više udaraca pesnicama obje ruke u predjelu glave i gornjeg dijela tijela, da je gušio u momentu kad je njegova majka ušla u sobu, ali da je nije udarao po stomaku iz razloga što je bila u drugom stanju, koji iskaz oštećene je potvrđen medicinskom dokumentacijom na ime oštećene, kao i nalazom i mišljenjem vještaka medicinske struke dr Čukić Dragane, koji sud cijeni kao stručan, a upravo utvrđene tjelesne povrede, koje je oštećena zadobila kritičnom prilikom, pokazuju da je ovo porodično nasilje bilo grubo, pa je ostvaren i ovaj bitni element predmetnog krivičnog djela. </span>
</p>
<p>&nbsp;</p>
<p>
<span>Nadalje, svjedok- oštećena je na glavnom pretresu od17.06.2016. godine opovrgla svoj ranije dat iskaz, i istakla da su ona i  okrivljeni kritičnog dana imali saobraćajni udes u kojem je zadobila predmetne povrede, a koji je nastao na način što su, dok su se vozili automobilom, naišli na jedan brijeg i automobil se iskrivio, a čemu je prethodilo to što su se njeni roditelji protivili da pođe sa okrivljenim u P</span><span>.</span><span>, pa je isti popio jednu bocu piva prije nego što su ušli u automobil, pa iskaz oštećene dat na glavnom pretresu, sud cijenio kao neistinit i upravljen na pomaganje okrivljenom u izbjegavanju krivice, a obesnažen je njenim iskazom datim u prethodnom postupku, kao i nal</span><span>azom i mišljenjem vještaka dr Č.</span><span> D</span><span>.</span><span>, pogotovo dijelom nalaza i mišljenja koji se odnosi na mehanizam nastanka povreda kod oštećene.</span>
</p>
<p>&nbsp;</p>
<p>
<span>Okrivljeni je bio svjestan krivičnog djela i htio je njegovo izvršenje, pa je krivično djelo izvršio sa direktnim umišljajem, kao oblikom vinosti, koji je sud utvrdio iz iskaza oštećene u prethodnom postupku.</span>
</p>
<p>&nbsp;</p>
<p>
<span>Odlučujući o kazni za okrivljenog, sud je cijenio sve okolnosti iz čl. 42 KZCG, koje utiču da kazna bude manja ili veća, pa je kao otežavajuću cijenio osuđivanost okrivljenog, koju je utvrdio iz izvoda iz Ke, i koju je cijenio u okviru ponašanja okrivljenog nakon izvršenja krivičnog djela, dok je kao olakšavajuću okolnost cijenio stav oštećene u pravcu ne pridruživanja krivičnom gonjenju i ne isticanja imovinsko pravnog zahtjeva, pa je sud okrvljenog osudio</span><span> </span><span>na kaznu rada u javnom interesu u trajanju do 80 (osamdeset) časova, koja kazna će se izvršiti za vrijeme od 4 (četiri) mjeseca, s tim da ne može biti duža od 60 (šezdeset) časova u toku 1 (jednog) mjeseca, a ukoliko okrivljeni ne bude vršio kaznu rada u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca, nalazeći da je ova kazna adekvatna ličnosti okrivljenog i  njegovom krivičnom djelu, i da, okrivljenom treba pružiti priliku da kroz društveno koristan rad razmisli o svom ponašanju koje je ispoljio vršenjem ovog krivičnog djela i njegovoj pogibeljnosti i nedopustivosti, pa se navedenom kaznom, po ocjeni ovog suda, ima ostvariti svrha kažnjavnja iz čl. 32.st.2 KZCG, u okviru opšte svrhe propisivanja i izricanja krivičnih sankcija iz čl. 4.st.2 KZCG, a pritom je sud imao u vidu da je okrivljeni dao saglasnost za izricanje kazne rada u javnom interesu.</span>
</p>
<p>&nbsp;</p>
<p>
<span>Sud je okrivljenom izrekao i mjeru bezbjednosti obaveznog liječenja alkoholičara</span><span>, koja se ima izvršiti u JZU Domu zdravlja Podgorica i ima trajati dok postoji potreba za liječenjem, ali ne može trajati duže od dvije godine, imajući u vidu izjašnjenje vještaka psihijatra dr G</span><span>.</span><span> Ž</span><span>.</span><span>, koje sud cijeni kao stručno, nalazeći da se ovakvom mjerom bezbjednosti ima ostvariti svrha mjera bezbjednosti iz čl. 66 KZCG.</span>
</p>
<p>&nbsp;</p>
<p>
<span>Sud je odluku o troškovima postupka temeljio na odredbi čl. 229 st. 1 Zakonika o krivičnom postupku, pa je obavezao okrivljeng da ovom sudu u roku 15 dana po pravosnažnosti presude uplati novčani iznos od 143,00 eura. </span><span> Troškovi postupka se odnose na ime nagrade vještaku medicinske struke dr  Č</span><span>.</span><span> D</span><span>.</span><span> iznos od 60,50 eura i na ime nagrade vještaku psihijatru dr G</span><span>.</span><span> Ž</span><span>.</span><span> iznos od 82,50 eura. Visinu paušala, kao u izreci presude, sud  je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>&nbsp;</p>
<p>
<span>Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 25.04.2017. godine</span>
</p>
<p>&nbsp;</p>
<p style="text-align:center;">
<span></span><span></span><span></span><span></span><span></span><span></span><span></span><span></span><span></span><span></span><span></span><span>SUDIJA</span>
</p>
<p style="text-align:right">
<span>Đuković Goran </span>
</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>&nbsp;</p>
<p>
<span>- ODT Podgorica</span>
</p>
<p>
<span>- Okrivljenom D</span><span>.</span><span> </span><span>N.</span>
</p>
<p>&nbsp;</p>
<p>
<span>Postupljeno dana _______________</span>
</p>
<p>
<span>Namještenik suda _______________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
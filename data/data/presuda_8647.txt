<div style="text-align: right">
	K.br. 32/12</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane Ivanović, kao zapisničara, u krivičnom predmetu okrivljenog M.P. iz D., koga brane S.R. i D.M. advokati iz P. zbog krivičnog djela teška tjelesna povreda iz čl.151 st.1 KZ, odlučujući po optužnici Osnovnog državnog tužilaštva iz Podgorice Kt.br.1471/09 od 18.01.2010.godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog i branioca okrivljenog adv.S.R. dana 30.05.2012.godine, donio je dana 30.05.2012.godine, a dana 04.06.2012.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni M.P., od oca M. i majke S., rodjene S., rodjen ....godine u Podgorici, sa mjestom prebivališta u D.- ....bb, državljanin Crne Gore, nezaposlen, neoženjen, pismen, završio poljoprivrednu školu, lošeg imovnog stanja, osudjivan presudom Osnovnog suda u Danilovgradu K.br.50/06 od 29.01.2007.godine zbog krivičnog djela čl.240 st.1 tač.1 u vezi čl.20 KZ CG na kaznu zatvora u trajanju od 3 mjeseca i presudom Osnovnog suda u Kotoru K.br.586/05 od 01.06.2007.godine, zbog krivičnog djela iz čl.240 st.1 tač.2 u vezi čl.49 KZ CG na 6 mjeseci zatvora uslovno na 2 godine.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 22.09.2009.godine, oko 12,30 časova, u Danilovgradu, u ul. Bijelog Pavla, drugog teško tjelesno povrijedio, na način što je oštećenog V.G. udario stisnutom pesnicom u predjelu nosa nanoseći mu tešku tjelesnu povredu, u vidu otvorenog preloma nosnih kostiju i preloma kostnog dijela nosne pregrade sa pomjeranjem slomljenih djelova ovih kostiju,<br>
	&nbsp;<br>
	- čime je počinio krivično djelo teška tjelesna povreda iz čl.151 st.1 KZ.<br>
	&nbsp;<br>
	Pa ga sud primjenom citiranih zakonskih propisa, te čl.4, 5, 15, 32, 36, 42 i 51 KZ i čl.226, 229 i 374 ZKP-a<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu zatvora u trajanju od 6 (šest) mjeseci, u koju kaznu mu se uračunava vrijeme za koje je bio zadržan od strane Uprave policije Ispostava Danilovgrad od 23.09.2009.godine do 24.09.2009.godine.&nbsp;<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 310,50 eura i po osnovu sudskog paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a oštećeni V.G. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.1471/09 od 18.01.2010.godine, stavljeno je na teret okrivljenom M.P. izvršenje krivičnog djela teška tjelesna povreda iz čl.151 st.1 KZ. Zastupnik optužbe je na glavnom pretresu precizirao činjenični opis krivičnog djela iz optužnice, na način odredjen kao u izreci presude, dok je pravna kvalifikacija ostala ista. U završnoj riječi je predložio da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni M.P. u odbrani datoj u pretkrivičnom postupku u bitnom je naveo da je dana 22.09.2009.godine, oko 12,00 časova, u ul.Baja Sekulića u Danilovgradu imao raspravu sa L.Ž., nakon koje rasprave je otišao da sjedi u lokal „Kordoba“. Poslije 10-15 minuta na mobilni telefon pozvao ga je L.Ž. i kazao mu je da dođe ispred lokala „Bolero“ u ul.Bijelog Pavla kako bi riješili rapravu koju su prethodno imali. Kada je došao, L.Ž. je bio ispred lokala „Bolero“, dok se V.I. nalazio u lokalu. Od L.Ž. je bio udaljen oko 2 metra i dok su pričali nešto vezano za njihovu prethodnu svađu vidio je da je oštećeni V.G. parkirao svoje vozilo, da je izašao iz istog i da je krenuo prema njemu sa desne strane. Tvrdi da je oštećeni V.G. nešto pričao sa L.Ž., da se zatim njemu obratio riječima :“Što ćeš ti?“, pa kako je vidio da je oštećeni V.G. držao neku crnu torbu u ruci, prepao se da ga ne udari sa torbom ili pak nečim iz torbe zbog čega se mahinalno okrenuo prema oštećenom V.G.u. Kako je oštećeni V.G. krenuo prema njemu kao da će da ga udari, udario je oštećenog V.G. pesnicom u predjelu lica, da bi se zatim uputio u pravcu centra grada.<br>
	&nbsp;<br>
	Okrivljeni M.P. u odbrani datoj u istražnom postupku na zapisniku o saslušanju Ki.br.125/09 od 24.09.2009.godine u bitnom je ponovio odbranu datu u pretkrivičnom postupku s tim što je pojasnio da nikada nije bio u svađi sa oštećenim V.G.om, te da je oštećenog V.G. udario iz straha da mu ovaj ne naudi, obzirom da je oštećeni V.G. prilikom prilaženja bio jako ozbiljan, a i rukom je krenuo prema torbici koju je imao kod sebe.&nbsp;<br>
	&nbsp;<br>
	Okrivljeni M.P. u odbrani datoj u istražnom postupku na zapisniku o saslušanju Ki.br.36/09 od 21.10.2009.godine za razliku od ranije iznesene odbrane u istražnom postupku naveo je da je sa oštećenim V.G. prije dvije godine imao neki nesporazum, a da su se potom pomirili.&nbsp;<br>
	&nbsp;<br>
	Okrivljeni M.P. u odbrani datoj na glavnom pretresu u bitnom je ponovio odbranu datu u pretkrivičnom postupku s tim što je dodao da je sa oštećenim V.G. imao fizički sukob kada je imao 17 godina, nakon čega se njih dvojica nijesu pomirili. Tvdi da su kritičnom događaju prisustvovali L.Ž. i V.I.. Upoznat na različitosti u odnosu na odbranu datu u istražnom postupku na zapisniku o saslušanju Ki.br.125/09 od 24.09.2009.godine naveo je da je moguće da je istražni sudija nešto pogriješio kada je unosio njegovu odbranu u zapisnik. Dodao je da je pod fizičkim sukobom sa G.V., podrazumijevao to što ga je G.V. istukao u igraonici "Insomnia", kada ga je zatekao u kradji i to na način što ga je prvo udario stonom lampom, zatim nekoliko puta stisnutim pesnicama u predjelu glave, a poslije toga i stolicom u predjelu rebara sa desne strane. Tvrdi da je zbog te kradje vodjen krivični postupak u Osnovnom sudu u Danilovgradu, kada mu je izrečena kazna zatvora u trajanju od tri mjeseca. Na pitanje suda okrivljeni je odgovorio da je plašljive prirode, a zatim se nasmijao. Naveo je i da ga je V.G. i poslije izdržane kazne provocirao, a te provokacije nije prijavljivao policiji. U završnoj riječi je kazao da prihvata završnu riječ svoga branioca.<br>
	&nbsp;<br>
	Branilac okrivljenog M.P. adv.S.R. u završnoj riječi je zastupao tezu da je njegov branjenik postupao u putativnoj nužnoj odbrani, zbog čega je predložio da ga sud oslobodi od optužbe.<br>
	&nbsp;<br>
	Sud je na glavnom pretresu u dokaznom postupku pročitao iskaz svjedoka-oštećenog V.G. sa zapisnika o saslušanju svjedoka Ki.br.36/09 od 17.12.2009.godine i sa glavnog pretresa od 06.04.2011.godine, pročitao iskaz svjedoka L.Ž.a sa zapisnika o saslušanju svjedoka Ki.br.36/09 od 17.12.2009.godine i sa glavnog pretresa od 30.05.2011.godine, pročitao iskaz svjedoka V.I. sa glavnog pretresa od 23.12.2011.godine, izvršio uvid u spise predmeta Osnovnog suda u Danilovgradu K.br.50/06, pročitao nalaz i mišljenje vještaka sudske medicine dr B.B. Ki.br.36/09 od 22.12.2009.godine i pročitao izvod iz kaznene evidencije Uprave policije PJ Podgorica br.11-245/10-11522/2-1931 od 14.05.2010.godine izdat na ime okrivljenog.<br>
	&nbsp;<br>
	Svjedok-oštećeni V.G. u iskazu datom u istražnom postupku i na glavnom pretresu u bitnom je naveo da se dana 22.09.2009.godine čuo sa svojim drugom L.Ž. i tom prilikom L.Ž. mu je kazao da je imao problema sa okrivljenim M.P. i da će brzo doći u njihov objekat. Kako L.Ž. nije došao po dogovoru, pozvao je L.Ž. i u tom razgovoru L.Ž. mu je saopštio da se sa V.I. nalazi ispred lokala „Dionis“ u ul.Bijelog Pavla u Danilovgradu. Kada je došao ispred ovog lokala, izašao je iz vozila. U ruci je držao mobilni telefon. Uputio se prema V.I. i L.Ž.. Na udaljenosti 3-4 metra od njih bio je okrivljeni M.P.. Kada je prolazio pored okrivljenog M.P. i to sa njegove desne strane, nije mu se obraćao, niti mu je uputio bilo kakav gest, da bi ga okrivljeni M.P. udario šakom u predjelu nosa. Osjetio je krv i vidio je da je okrivljeni M.P. počeo da bježi. Pojasnio je da je u prolazu bio licem okrenut prema okrivljenom M.P., da se nije kretao direktno prema okrivljenom već malo sa strane, da je u ruci držao mobilni telefon i ključeve od kola, te da nikakvu torbu nije nosio sa sobom. Istakao je da je dana 02. ili 03.02.2006.godine zatekao okrivljenog M.P. u krađi u njegovoj radnji „Insomnia“ i tom prilikom je okrivljenog M.P. više puta udario stisnutom pesnicom u predjelu tijela, a okrivljeni M.P. mu nije uzvraćao udarcima. Tada je pozvao policiju, koja je ubrzo došla i privela okrivljenog M.P., a kada je kasnije kao oštećeni dobio pravosnažnu presudu vidio je da je okrivljeni M.P. za krađu bio osuđen na kaznu zatvora u trajanju od 3 mjeseca. Pretpostavlja da ga je okrivljeni M.P. udario jer je mislio da je došao da brani L.Ž.. Pridružio se krivičnom gonjenju protiv okrivljenog i tražio je naknadu štete u iznosu od 3.000 eura.&nbsp;&nbsp;&nbsp;<br>
	&nbsp;<br>
	Svjedok L.Ž. u iskazu datom u istražnom postupku i na glavnom pretresu u bitnom je naveo da je u septembru mjesecu 2009.godine, kod zgrade pošte, imao svađu sa okrivljenim M.P., kojom prilikom ga je okrivljeni M.P. udario u predjelu vrata. Zatim je pošao u pravcu lokala „Bolero“, koji se nalazi u ul.Bijelog Pavla i u toj ulici se sreo sa V.I.. Prethodno se mobilnim telefonom čuo sa oštećenim V.G. i u razgovoru mu je kazao da je imao problema sa okrivljenim M.P. i da namjerava da pođe do lokala „Bolero“. Nakon što se sreo sa V.I. na telefon ga je pozvao okrivljeni M.P.. Sjeća se da je na pitanje okrivljenog M.P. njemu kazao gdje se nalazi. Ubrzo poslije toga došao je okrivljeni M.P. i stao je sa njim i V.I.. Tada je došlo do prepirke između njega i okrivljenog M.P.. U jednom trenutku vidio je da je oštećeni V.G. parkirao vozilo, da je izašao iz vozila, te da se uputio u njihovom pravcu. Siguran je da oštećeni V.G. u rukama nije držao torbicu. Kada je oštećeni V.G. prolazio pored okrivljenog M.P., okrivljeni M.P. je stisnutom pesnicom desne ruke udario oštećenog V.G. u predjelu glave. Od tog udarca oštećeni V.G. je malo pokleknuo i uhvatio se za glavu, a okrivljeni M.P. se brzim hodom udaljio. Tvrdi da je oštećeni V.G. prilazio laganim hodom, da nije odavao utisak da će bilo koga da napadne ili sa bilo kim da se svađa, te da je okrivljeni M.P. udario oštećenog V.G. bez ikakvog razloga. Pojasnio je da je oštećenog V.G. pozvao kako bi mu se požalio na događaj sa okrivljenim M.P., a ne da bi mu ovaj pomogao u eventualnom rješavanju konflikta. Sjeća se da mu je oštećeni V.G. pričao da je jednom prilikom udario okrivljenog i to kada ga je zatekao u krađi. Istakao je i da mu je oštećeni V.G. prijatelj.<br>
	&nbsp;<br>
	Svjedok V.I. u iskazu datom na glavnom pretresu u bitnom je naveo da je kritičnog dana bio u svom lokalu „Dionis“ u ul.Bijelog Pavla, da je u jednom momentu ispred lokala došao okrivljeni M.P., te da je sa njim vodio neki razgovor o cijeni renoviranih djelova lokala. Često je ulazio u lokal i izlazio iz njega i u jednom momentu čuo je vrisak. Izašao je ispred lokala i vidio je da je oštećeni V.G. bio krvav u predjelu nosa. U neposrednoj blizini vidio je i L.Ž., dok se okrivljeni M.P. užurbanim hodom udaljavao od lokala. Istakao je da oštećeni V.G. nije imao nikakvu torbicu kod sebe, a da je čuo da su okrivljeni M.P. i oštećeni V.G. ranije imali neku svađu.<br>
	&nbsp;<br>
	Iz uvida u spise predmeta Osnovnog suda u Danilovgradu K.br.50/06, utvrdjuje se da je presudom Osnovnog suda u Danilovgradu K.br.50/06 od 21.09.2006.godine, a koja je postala pravosnažna 29.01.2007.godine, okrivljeni M.P. oglašen krivim zbog krivičnog djela teška kradja u pokušaju iz čl.240 st.1 tač.1 u vezi čl.20 KZ i osudjen na kaznu zatvora u trajanju od 3 mjeseca, a zbog toga što je dana 09.02.2006.godine, oko 03,00 časova, u Danilovgradu, u ul. Sava Burića br.1, obijanjem tudju pokretnu stvar pokušao da oduzme drugom, u namjeri da njenim prisvajanjem pribavi sebi protivpravnu imovinsku korist u iznosu preko 150,00 eura, na način što je metalnim čekićem, kao podesnim sredstvom, polomio staklo na prozoru salona zabave "Insomnia", vlasništvo oštećenog V.G., ušao u objekat i u platnenu torbu upakovao 6 komada tehničkih aparata - igrica marke "Sony", ukupne vrijednosti 1.188,00 eura, ali je u dovršenju djela bio spriječen nailaskom oštećenog.<br>
	&nbsp;<br>
	Iz nalaza i mišljenja vještaka sudske medicine dr B.B. Ki.br.36/09 od 22.12.2009.godine utvrđuje se da je oštećeni V.G., počev od 22.09.2009.godine, proveo 12 dana na bolničkom liječenju na odjeljenju za bolesti uha, grla i nosa i hirirgiju čeljusti lica KCCG. Vještak je mišljenja da je oštećeni V.G. zadobio tešku tjelesnu povredu u vidu otvorenog preloma nosnih kostiju i preloma kostnog dijela nosne pregrade sa pomjeranjem slomljenih djelova ovih kostiju, koja je nastala djelovanjem zamahnute tupo-tvrde sile, ravne površine, srednjeg inteziteta djelovanja, koja je djelovala na lični dio glave oštećenog u jednom navratu, od naprijed i lijevo ka pozadi i desno. Ova povreda je mogla nastati djelovanjem zamahnute stisnute šake.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/10-11522/2-1931 od 14.05.2010.godine izdatog na ime okrivljenog utvrđuje se da je okrivljeni M.P. osudjivan presudom Osnovnog suda u Danilovgradu K.br.50/06 od 29.01.2007.godine zbog krivičnog djela čl.240 st.1 tač.1 u vezi čl.20 KZ CG na kaznu zatvora u trajanju od 3 mjeseca i presudom Osnovnog suda u Kotoru K.br.586/05 od 01.06.2007.godine, zbog krivičnog djela iz čl.240 st.1 tač.2 u vezi čl.49 KZ CG na 6 mjeseci zatvora uslovno na 2 godine.<br>
	&nbsp;<br>
	Sud je cijenio iskaz svjedoka-oštećenog V.G. i svjedoka L.Ž., pa je našao da su se isti objektivno, određeno i istinito izjasnili o činjenicama važnim za ovu krivičnu stvar. Naime, iskazi ovih svjedoka su međusobno saglasni, a stoje i u skladnoj vezi&nbsp; sa nalazom i mišljenjem vještaka sudske medicine dr B.B. Ki.br.36/09 od 22.12.2009.godine u pogledu načina i mehanizma nanošenja predmetne povrede.<br>
	&nbsp;<br>
	Nasuprot prednjem sud nije prihvatio iskaz svjedoka V.I.a da je on navodno bio u lokalu u momentu povrjeđivanja oštećenog V.G. obzirom da iz iskaza svjedoka-oštećenog V.G. i svjedoka L.Ž. proizilazi da je svjedok V.I. stajao pored svjedoka L.Ž. u momentu kada je okrivljeni M.P. udario stisnutom pesnicom oštećenog.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog M.P. stekla sva obilježja bića krivičnog djela teška tjelesna povreda iz čl.151 st.1 KZ. Naime, okrivljeni je dana 22.09.2009.godine, oko 12,30 časova, u Danilovgradu, u ul. Bijelog Pavla, drugog teško tjelesno povrijedio, na način što je oštećenog V.G. udario stisnutom pesnicom u predjelu nosa nanoseći mu tešku tjelesnu povredu, u vidu otvorenog preloma nosnih kostiju i preloma kostnog dijela nosne pregrade sa pomjeranjem slomljenih djelova ovih kostiju.<br>
	&nbsp;<br>
	Sve naprijed navedene činjenice utvrdjene su iz iskaza svjedoka-oštećenog V.G., iz iskaza svjedoka L.Ž. i nalaza i mišljenja vještaka sudske medicine dr B.B. Ki.br.36/09 od 22.12.2009.godine.<br>
	&nbsp;<br>
	Naime, iz iskaza svjedoka-oštećenog V.G. i iskaza svjedoka L.Ž.a utvrđuje se da je oštećeni V.G. dana 22.09.2009.godine, došao u ul.Bijelog Pavla u Danilovgradu kako bi se vidio sa svjedokom L.Ž.. Kada je oštećeni V.G. izašao iz vozila i uputio se u pravcu mjesta gdje je stajao L.Ž., prolazeći pored okrivljenog M.P., okrivljeni M.P. ga je bez ikakvog povoda udario stisnutom pesnicom u predjelu nosa. Da je od tog udarca oštećeni V.G. zadobio tešku tjelesnu povredu u vidu&nbsp; otvorenog preloma nosnih kostiju i preloma kostnog dijela nosne pregrade sa pomjeranjem slomljenih djelova ovih kostiju sud je utvrdio iz nalaza i mišljenja vještaka sudske medicine dr B.B. Ki.br.36/09 od 22.12.2009.godine. Ni okrivljeni M.P. u datim odbranama nije poricao da je kritičnog dana oko 12,30 časova udario pesnicom oštećenog V.G..<br>
	&nbsp;<br>
	Međutim, sud nije prihvatio odbranu okrivljenog da mu je kritičnom prilikom navodno oštećeni rekao „Što ćeš ti?“, da je oštećeni pri tom držao neku crnu torbu u ruci, koja je kod njega proizvela strah od napada, da je oštećeni krenuo prema njemu kao da će da ga udari, te da je zbog toga udario oštećenog obzirom da je ovakva odbrana okrivljenog obesnažena iskazima svjedoka-oštećenog V.G. i svjedoka L.Ž. iz koji dokaza proizilazi da nije bilo komunikacije između oštećenog i okrivljenog, da oštećeni okrivljenom nije uputio bilo kakav gest, da oštećeni u ruci nije imao crnu torbu, da se nije kretao direktno prema okrivljenom, već malo sa strane, da je išao laganim hodom, te da je okrivljeni bez ikakvog povoda udario oštećenog stisnutom pesnicom u predjelu nosa. Dakle, u ponašanju oštećenog nije bilo napada na okrivljenog niti bilo čega što bi moglo da stvori ubjeđenje napada ili neposredno predstojećeg napada. Zbog toga je odbrana okrivljenog neistinita i sračunato je data u cilju izbjegavanja krivične odgovornosti. Pri tom se okrivljeni u odbranama različito izjašnjavao u pogledu činjenice da li se sa oštećenim nakon ranijeg događaja pomirio. U odbrani datoj u istražnom postupku na zapisniku o saslušanju Ki.br.36/09 od 21.10.2009.godine okrivljeni je tvrdio da se nakon ranijeg događaja sa oštećenim sa njim pomirio dok je u odbrani datoj na glavnom pretresu isticao da se sa oštećenim nakon ranijeg događaja nije pomirio.<br>
	&nbsp;<br>
	Iz spisa predmeta Osnovnog suda u Danilovgradu K.br.50/06 i iskaza svjedoka-oštećenog V.G. proizilazi da je presudom Osnovnog suda u Danilovgradu K.br.50/06 od 21.09.2006.godine, a koja je postala pravosnažna 29.01.2007.godine, okrivljeni M.P. oglašen krivim zbog krivičnog djela teška kradja u pokušaju iz čl.240 st.1 tač.1 u vezi čl.20 KZ i osudjen na kaznu zatvora u trajanju od 3 mjeseca, a zbog toga što je dana 09.02.2006.godine, oko 03,00 časova, u Danilovgradu, u ul. Sava Burića br.1, obijanjem tudju pokretnu stvar pokušao da oduzme drugom, u namjeri da njenim prisvajanjem pribavi sebi protivpravnu imovinsku korist u iznosu preko 150,00 eura, na način što je metalnim čekićem, kao podesnim sredstvom, polomio staklo na prozoru salona zabave "Insomnia", vlasništvo oštećenog V.G., ušao u objekat i u platnenu torbu upakovao 6 komada tehničkih aparata - igrica marke "Sony", ukupne vrijednosti 1.188,00 eura, ali je u dovršenju djela bio spriječen nailaskom oštećenog koji je okrivljenog M.P. više puta udario pesnicom u predjelu tijela. Dakle, tadašnji napad oštećenog V.G. na okrivljenog M.P. nije bio bez ikakvog razloga, već usmjeren u cilju zaštite imovine.&nbsp;&nbsp;&nbsp;<br>
	&nbsp;<br>
	Imajući u vidu sve naprijed navedeno ovaj sud je utvrdio da su se u radnjama okrivljenog stekla sva obilježja bića krivičnog djela teška tjelesna povreda iz čl.151 st.1 KZ.<br>
	&nbsp;<br>
	Kod naprijed navedenog činjeničnog utvrdjenja, cijeneći psihički odnos okrivljenog prema počinjenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je mlad, a od otežavajućih okolnosti da je osuđivan presudom Osnovnog suda u Danilovgradu K.br.50/06 od 29.01.2007.godine zbog krivičnog djela čl.240 st.1 tač.1 u vezi čl.20 KZ CG na kaznu zatvora u trajanju od 3 mjeseca i presudom Osnovnog suda u Kotoru K.br.586/05 od 01.06.2007.godine, zbog krivičnog djela iz čl.240 st.1 tač.2 u vezi čl.49 KZ CG na 6 mjeseci zatvora uslovno na 2 godine, što je utvrđeno iz citiranog izvoda iz kaznene evidencije, pa je okrivljenom izrekao kaznu zatvora u trajanju od 6 (šest) mjeseci nalazeći da je ista srazmjerna težini učinjenog krivičnog djela i ličnosti okrivljenog kao počinioca, te da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl.51 KZ okrivljenom se u izrečenu kaznu zatvora ima uračunati vrijeme za koje je bio zadržan od strane Uprave policije Ispostava Danilovgrad od 23.09.2009.godine do 24.09.2009.godine.&nbsp;<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 310,50 eura, a koji troškovi se odnose na nagradu odmjerenu braniocu po službenoj dužnosti okrivljenog u pretkrivičnom postupku adv.S.R. u iznosu od 250,00 eura i nagradu odmjerenu vještaku sudske medicine dr B.B.u u iznosu od 60,50 eura, kao i iznos od 30,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Na osnovu čl. 239 st. 2 ZKP-a, oštećeni V.G. je radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
	Ana Ivanović, s.r&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r.<br>
	&nbsp;<br>
	&nbsp;<br>
	<u>PRAVNA POUKA</u><u>:</u> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	&nbsp;<br>
	&nbsp;<br>
	&nbsp;</div>

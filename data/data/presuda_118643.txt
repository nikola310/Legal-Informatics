<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Times New Roman';font-weight:800}
.span2{;font-size:14pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 42/14</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">         U  IME  CRNE  GORE</span>
</p>
<p>&nbsp;</p>
<p>
<span class="span2">Osnovni sud u Beranama, po sudiji Aleksandru Ćulafiću, uz učešće namještenika suda Milice Milanović, u krivičnom predmetu protiv okrivljenog </span><span class="span1">C. F.</span><span class="span2">, iz B., zbog krivičnog djela teško djelo protiv bezbjednosti javnog saobraćaja  iz čl. 348 st. 1 u vezi čl. 339 st. 1  Krivičnog zakonika Crne Gore, po optužnici ODT-a u Beranama Kt.br. 8/14 od 03.03.2014. godine, nakon održanog glavnog i javnog pretresa, u prisustvu zamjenika ODT-a u Beranama, V. Đ. i okrivljenog C. F., dana 08.07.2014. godine, donio je i javno objavio </span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span1">P R E S U D U</span>
</p>
<p>&nbsp;</p>
<p>
<span class="span2">Okrivljeni </span><span class="span1">C. F., </span><span class="span2">JMBG..., od oca R. i majke H., rođene K., rođen.... godine u B., sa prebivalištem u P., u naselju S., državljanin C.G., zaposlen, vozač, oženjen, pismen, završio Višu saobraćajnu školu, siromašnog imovnog stanja, osuđivan presudom Osnovnog suda u Rožajama K.br. 75/12 od 21.06.2012. godine, zbog krivičnog djela iz čl. 284 st. 3 u vezi st. 2 KZ CG, na kaznu zatvora u trajanju od 4 mjeseca, uslovno za 1 godinu.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span2">Što je :</span>
</p>
<p>
<span class="span2">Dana 31.12.2013. godine, oko 17,15 h , na lokalnom putu B. – A., u mjestu Zv.“S.“, opština B., upravljajući putničkim motornim vozilom marke „Š. O.“, reg. oznaka P. AD..., ne pridržavajući se  saobraćajnih propisa iz čl. 182 st. 4 i čl. 29 st. 1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljao vozilom u saobraćaju na putu pod dejstvom alkohola u koncentraciji od 2,43% i nije se kretao desnom stranom kolovoza u smjeru kretanja, usled čega je lijevom stranom svog vozila udario u čeonu lijevu stranu vozila marke „T.“, reg. oznaka </span><span class="span2">A. A. ..., kojim je, krećući se iz pravca A. u pravcu B. upravljao V. M., kojom prilikom je saputnik u njegovom vozilu oštećena V. B. zadobila teške tjelesne povrede u vidu preloma prvog rebra desno sa prodorom vazduha u pluća, usled oštećenja  plućne maramice i distorziju vrata, </span>
</p>
<p>
<span class="span2">-čime je izvršio  krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog Zakonika Crne Gore, </span>
</p>
<p>
<span class="span2">-pa ga sud za izvršeno krivično djelo na osnovu navedenog zakonskog propisa, te primjenom čl. 4 st. 2, čl. 32, 36, 42, 45 i 46 KZCG, kao i primjenom  čl. 226 st. 2 tač. 9, čl. 229 st. 1, čl. 239 st. 2 i  čl. 374 ZKP-a CG.</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na  kaznu zatvora u trajanju od 3 (tri) mjeseca.</span>
</p>
<p>
<span class="span2">Okrivljeni se obavezuje da na ime troškova krivičnog postupka plati iznos od 310,18 (tristadeset eura  i osamnaestcenti) € i da na ime paušala plati iznos od  od 30,00 (trideset) €, koji iznos će uplatiti na žiro račun br.907-83001-19 Državnog trezora Crne Gore, u roku od 15 dana pod prijetnjom posledica prinudnog izvršenja.</span>
</p>
<p>
<span class="span2"> Oštećena V. B. se radi ostvarivanja imovinskopravnog zahtjeva za naknadu štete upućuje na parnicu. </span>
</p>
<p>&nbsp;</p>
<p>
<span class="span2">                                     </span><span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u Beranama je optužnicom Kt.br. 8/2014 od 03.03.2014. godine, stavilo na teret optuženom C. F., iz P.,  da je izvršio krivično djelo teško djelo protiv bezbijednosti javnog saobraćaja  iz čl. 348 st. 1 u vezi čl. 339 st. 1  Krivičnog Zakonika Crne Gore. </span>
</p>
<p>
<span class="span2">Glavni pretres je održan i zaključen u prisustvu Zamjenika ODT-a u Beranama, V. Đ. i okrivljenog C. F., a  u odsustvu oštećene V. B.koja se tokom  postupka nije pridružila krivičnom gonjenju protiv okrivljenog, a  postavila je imovinskopravni zahtjev za naknadu štete.</span>
</p>
<p>
<span class="span2">Zamjenik ODT-a u Beranama, V. Đ., na zapisniku o glavnom pretresu od 08.07.2014. godine, u završnoj riječi je ostao pri podnijetoj optužnici, jer je na osnovu jasnog i potpunog priznanja okrivljenog, kao i na osnovu ostalih izvedenih dokaza nesporno utvrđeno da je isti izvršio krivično djelo koje mu je optužnicom  stavljeno na teret i predložio  je da sud okrivljenog osudi na kaznu zatvora u trajanju od 4 mjeseca.         </span>
</p>
<p>
<span class="span2">Okrivljeni C. F. je u svojoj odbrani datoj tokom postupka u bitnom naveo da se dana 31.12.2013. godine oko 17,00 h kretao iz pravca B. u pravcu A., da je dolaskom u mjestu „S.“, sa svojim vozilom prešao na kolovoznu traku namijenjenu za kretanje vozila iz suprotnog smjera i tom prilikom udario u vozilo kombi marke“T.“. Prije nego što je iz B. krenuo u pravcu P., sa drugovima je popio nekoliko piva. Na glavnom pretresu od 08.07.2014. godine, u završnoj riječi je priznao djelo za koje je optužen i krivicu. </span>
</p>
<p>
<span class="span2">Provjeravajući navode optužnog akta i odbranu okrivljenog sud je u dokaznom postupku izveo dokaze: uz saglasan predlog stranaka pročitao iskaze oštećene V. B. i svjedoka V. M., date na zapisniku Kt.br. 8/14 od 10.02.2014. godine; pročitao: zapisnik o uviđaju CB B. br. ...od 31.12.2013. godine; izvještaj JZU O. bolnice  B. – K. biohemijske laboratorije br. ...od 14.01.2014. godine; nalaz i mišljenje vještaka saobraćajne struke dipl. saobraćaja M. Č. od 19.02.2014. godine; nalaz i mišljenje vještaka med. struke dr. B. D., dat na zapisniku Kt.br. 8/14 od 03.03. 2014. godine; rješenje Kv.br. 98/14 od 01.07.2014. godine; te pribavio i izvršio uvid u izvod iz KE na ime okrivljenog.</span>
</p>
<p>
<span class="span2">Nakon sprovedenog dokaznog postupka cijeneći navode optužbe, odbranu okrivljenog, te izvedene dokaze, cijeneći ih u smislu člana 16 i 370 ZKP-a CG, a dovodeći ih u vezu jedne sa drugim, sud je stao na stanovište da su činjenice iz činjeničnog opisa presude u svemu dokazane i da je okrivljeni C. F. izvršio krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1  Krivičnog Zakonika Crne Gore, pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i krivice okrivljenog.</span>
</p>
<p>
<span class="span2">Iz iskaza oštećene V. B.proizilazi da se dana 31.12.2013. godine, oko 17,15 h, nalazila u vozilu marke „T.“, reg oznaka A.AB..., kojim je upravljao njen suprug V. M. i da su se kretali iz pravca A. u pravcu B.. Ispred njih nije bilo drugih vozila, dok se u suprotnom smjeru iz pravca B. u pravcu A. nalazila kolona od 5 - 6 vozila i u tom trenutku, u mjestu „S..“, iz kolone vozila koja im je dolazila u susret, odjednom je izašlo vozilo marke „Š.“, trakom kojom su se kretali i krenulo u susret njima, pri čemu je došlo do udara tog vozila u vozilo u kome se ona nalazila. Tom prilikom je zadobila mnogobrojne  povrede, a okrivljeni je u par navrata dolazio da je posjeti u bolnici. Sud je u potpunosti prihvatio iskaz oštećene, cijeneći ga kao jasan, logičan i ničim doveden u pitanje, a saglasan sa priznanjem okrivljenog, potvrđen nalazom i mišljenjem vještaka saobraćajne struke dipl.ing M. Č. i nalazom i mišljenjem vještaka med. struke dr B. D..</span>
</p>
<p>
<span class="span2">Iz iskaza svjedoka V.M.proizilazi da je dana 31.12.2013. godine, oko 17,15 h, upravljao vozilom marke „T.“, reg. oznaka A. A...., da se na mjestu suvozača nalazila njegova supruga V. B. i da su se tom prilikom kretali iz pravca A. u pravcu B.. Da  ispred njih nije bilo drugih vozila, a da im je u susret dolazila kolona od oko 5-6 vozila. U jednom  momentu u mjestu „S.“, iz kolone vozila koja im je dolazila u susret, izašlo je vozilo marke „Š.“, pri čemu je došlo do udara tog vozila i vozila  kojim je on upravljao.  Kočio je, izmicao vozilo u desno do same bankine, skoro se potpuno zaustavio kako bi pokušao da izbjegne udar, ali i pored svega vozilo iz suprotnog smjera je udarilo u njegovo vozilo, kojom prilikom je njegova supruga zadobila povrede. Sud je u potpunosti prihvatio iskaz ovog svjedoka, jer je u međusobnoj saglasnosti sa priznanjem okrivljenog i iskazom oštećene, a koji  je  potvrđen nalazom i mišljenjem vještaka saobraćajne struke dipl. ing. M. Č., kao i nalazom i mišljenjem vještaka med. struke dr B. D..</span>
</p>
<p>
<span class="span2">Iz zapisnika o uviđaju CB B. br. ...od 31.12.2013. godine, sud je utvrdio da se predmetna saobraćajna nezgoda dogodila na putu B. – A. u mjestu „S.“, oko 17,15h . Da su učesnici ove saobraćajne nezgode: putnički automobil marke „Š. O.“, reg. oznaka P. A.  ...i tmv. marke „T.“, reg. oznaka A. A.  ....  Nezgoda se dogodila u noćnim uslovima, a kolovoz je izgrađen od čvrste asfaltne podloge, neoštećen i na istom je vidno označena isprekidana linija. Gledano u pravcu B. sa desne strane se nalazi odbojna greda, a sa lijeve strane zemljano proširenje, gdje je brzina  pravca iz B. ograničena na 60km/h, a iz pravca A. 70 km/h. Sastavni dio zapisnika o uviđaju predstavlja skica lica mjesta, u kojoj su označene stajna tačka i položaj putničkog i teretnog motornog vozila. </span>
</p>
<p>
<span class="span2">Iz nalaza i mišljenja vještaka saobraćajne struke dipl. ing. saobraćaja M. Č. od 19.02.2014. godine, utvrđeno je da se saobraćajna nezgoda ostvarila kritičnog dana na putu izvan naselja, koji je prav i pregledan, put ima asfaltni kolovoz i namijenjen je za dvosmjerni saobraćaj vozila. Prije ostvarene nezgode okrivljeni se sa vozilom marke „Š.“ kretao pravcem u koloni vozila, a iz suprotnog smjera se kretao V. M. sa vozilom „T.“. Prije sudara ova dva vozila nisu ostavila tragove točkova na suvom asfaltnom kolovozu. U sudaru na vozilima „S.“ i „T.“ nastala su oštećenja na čeono bočnim lijevim stranama. Na osnovu utvrđene analize utvrđeno je da je sudar vozila ostvaren kao čeoni, čeonim lijevim stranama „Š.“ i „T.“ i to u fazi mimoilaženja vozila. U odnosu na širinu kolovoza puta, sudar vozila je ostvaren na lijevoj kolovoznoj traci sa središtem na udaljenosti oko 5,60 m od desne ivice kolovoza,  a što je utvrđeno na osnovu pozicije koncentracije otpalih djelova sa vozila, lokacije oštećenja na vozilima i položaja zatečenih vozila.  U momentu ostvarenog sudara „T.“ se nalazila na svojoj desnoj kolovoznoj traci, desnim točkovima izmaknuta na svoju desnu ivicu kolovoza, a „Š.“ se nalazila na lijevoj kolovoznoj traci u cijelim gabaritnim dimenzijama, preklapajući se čeonom lijevom stranom sa čeonom lijevom stranom „T.“. Vozač „Š.“ upravljao je vozilom putanjom lijeve kolovozne trake, zbog čega je došlo do čeonog sudara, čeonim lijevim stranama „Š.“ i „T.“, na kolovoznoj traci namijenjenoj za smjer kretanja „T.“. Izmicanjem vozila „Š. O.“, sa desne na lijevu kolovoznu traku, ispred i u  blizini vozila „Toyota“, neposredno pred mimoilaženje, vozač „Š.“ učinio propust kojom je izazvana opasna saobraćajna situacija i nastanak nezgode.  Prema mišljenju vještaka saobraćajna nezgoda je nastupila propuštanjem da na putu opasnosti do sudara preduzme intenzivno kočenje, te da je vozač "Š." učinio propust vezan za doprinos posljedicama ove nezgode. Utvrđena putanja "Š." odgovara putanji preticanja vozila koja se kreću u istom smjeru. Sud je u potpunosti prihvatio navedene pisane dokaze kao jasne, logične i istinite, jer su urađeni od strane nadležnog organa, kao i  nalaz i mišljenje vještaka saobraćajne struke, jer je objektivno dat, a u punoj je saglasnosti sa činjenicama upisanim u zapisniku o uviđaju u pogledu nađenih materijalnih tragova, oštećenja na vozilu, kao i sa iskazom oštećene V. B. i svjedoka V. M., te odbranom okrivljenog. </span>
</p>
<p>
<span class="span2">Iz zapisnika JZU O. bolnice u B. – k. biohemijske labaratorije br. ...od 14.01.2014. godine, sud je utvrdio da je u organizmu okrivljenog C. F. u vrijeme ispitivanja bilo 2,34 % alkohola u krvi, koji dokaz je sud prihvatio kao vjerodostojan, jer potiče od nadležne zdravstvene ustanove, pa je isti nesporan.</span>
</p>
<p>
<span class="span2">Iz nalaza i mišljenja vještaka med. struke dr B. D., sud je utvrdio da je oštećena u predmetnoj saobraćajnoj nezgodi zadobila teške tjelesne povrede u vidu preloma prvog rebra desno sa prodorom vazduha u pluća usled oštećenja plućne maramice i distorziju vrata. Sud je u potpunosti prihvatio nalaz i mišljenje ovog vještaka, jer je isti dat na osnovu pravila struke i na osnovu medicinske dokumentacije na ime oštećene V. B..</span>
</p>
<p>
<span class="span2">Iz rješenja Kv.br. 98/14 od 01.07.2014. godine, sud je utvrdio da je osuđenom utvrđena rehabilitacija, te izbrisana uslovna osuda 4 mjeseca zatvora uslovno za 1 godinu po presudi Osnovnog suda u Rožajama K.br. 75/12 od 21.06.2012. godine, zbog krivičnog djela iz čl. 284 st. 3 u vezi st. 2 KZ CG, ali isto nije postalo pravosnažno.</span>
</p>
<p>
<span class="span2">Na osnovu svih izvedenih dokaza, sud je utvrdio da su u opisanim radnjama okrivljenog C. F. sadržana sva bitna obilježja bića krivičnog djela teško djelo protiv bezbijednosti javnog saobraćaja iz čl. 348 st. 1 u vezi čl. 339 st. 1 KZ CG. Naime, optuženi nije osporavao, već je priznao da je kritičnog dana, u vremenu i mjestu, kako je to naznačno u izreci presude postupao suprotno odredbama blanketne dispozicije iz čl. 182 st. 4 i čl. 29 st. 1 ZOBS-a na putevima, na način što je upravljao sa svojim putničkim motornim vozilom marke „Š.O.“, reg. oznaka P. A.  ..., pri koncentraciji alkohola u krvi od 2,43% , jer se nije kretao desnom kolovoznom trakom koja mu je pripadala u vožnji, usled čega je lijevom stranom svog vozila udario u čeonu lijevu stranu vozila marke “T." reg. oznaka  A. A.  ..., kojim je upravljao V. M., a kretao se iz suprotnog smjera, pa je V. B. koja se nalazila u njegovom vozilu na mjestu suvozača zadobila teške tjelesne povrede- prelom prvog rebra desno sa prodorom vazduha u pluća usled oštećenja plućne maramice i distorziju vrata. Da se saobraćajna nezgoda ostavrila na način kako je to u svojim odbranama predočio okrivljeni C. F. utvrđeno je na osnovu iskaza oštećene V. B., svjedoka Vulić Milana, na činjenicama upisanim u zapisniku o uviđaju CB Berane, izvještaja JZU O. bolnice  B. – Kliničko biohemijske laboratorije, kao i na osnovu pisanih nalaza sa mišljenjima vještaka medicinske i saobraćajne struke. Dakle, u izvršenju osnovnog krivičnog djela okrivljeni je postupao sa eventualnim umišljajem, jer je pristao da upravlja sa vozilom konkretne prilike pod dejstvom alkohola, a što je suprotno odredbi čl. 182 st. 4 ZOBS-a na putevima, kojom je blanketnom dispozicijom koja bliže određuje osnovno krivično djelo u pitanju, a radi se o imperativnoj normi, propisano da vozač ne smije da upravlja putničkim motornim vozilom pod dejstvom alkohola većom od 03 gr/kg i te činjenice je okrivljeni bio svjestan, pa je i pored toga pristao da upravlja putničkim motornim vozilom. Isto tako dispozicijom čl. 29 st. 1 ZOBS-a propisano je da je vozač dužan da se kreće kolovoznom trakom koja mu pripada u vožnji desnom stranom, a okrivljeni tako nije postupao, a koja činjenica je nesporno utvrđena iz rezultata ocjene svih izvedenih dokaza koji su cijenjeni u kontekstu sa odbranom okrivljenog. U odnosu na nastupilu posledicu-povređivanje saputnice V. B. koja se nalazila na mjestu suvozača u vozilu kojim je upravljao V. M. i zadobila teške tjelesne povrede, okrivljeni je postupao sa svjesnim nehatom. Okrivljeni je bio svjestan da upravljajući sa vozilom kritične prilike pod dejstvom alkohola može ugroziti ostale učesnike u saobraćaju i dovesti u opasnost život i tijelo ljudi, ili imovine, ali je olako držao da neće doći do nastupile posledice- povređivanja koje je zadobila oštećena. </span>
</p>
<p>
<span class="span2"> Prilikom odlučivanja o izboru, vrsti i visini krivične sankcije, koju u konkretnom slučaju treba primijeniti prema optuženom za izvršeno krivično djelo, sud je imao u vidu sve okolnosti iz čl. 42 KZ. Tako je od olakšavajućih okolnosti cijenio i uzeo u obzir, da je oženjen, da očekuje rođenje djeteta, siromašnog imovnog stanja, kao i da se oštećena nije pridružila krivičnom gonjenju. Stoji činjenica da je okrivljeni osuđivan presudom Osnovnog suda u Rožajama K.br. 75/12 od 21.06.2012. godine, zbog krivičnog djela nedozvoljena trgovina iz čl. 284 st. 3 u vezi st. 2 KZCG, kojom mu je izrečena uslovna osuda 4 mjeseca zatvora uslovno za jednu godinu, kao i da mu je rješenjem Kv.br. 98/14 od 01.07.2014. godine utvrđena rehabilitacija, te da se briše uslovna osuda, ali rješenje nije postalo pravosnažno. Krivično djelo za koje je optuženom izrečena uslovna osuda kao mjera upozorenja spada u grupu krivičnih djela protiv platnog prometa i privrednog poslovanja i ono nije srodno sa krivičnim djelom teška djela protiv bezbjednosti javnog saobraćaja, te kada se ove činjenice uzmu u obzir sa mnogobrojnim olakšavajućim okolnostima koje su nađene na strani okrivljenog, one u svom zbiru predstavljaju osobito olakšavajuće okolnosti, pa je sud na osnovu čl. 45 i 46 KZ-a CG optuženog osudio na kaznu zatvora u trajanju od 3(tri) mjeseca, koja je po mišljenju suda srazmjerna težini izvršenog krivičnog djela i stepenu krivice optuženog i predstavlja onu mjeru, koja je nužno neophodna, za postizanje u okviru one svrhe izricanja krivičnih sankcija propisane čl. 4 st. 2 KZCG, svrhe kažnjavanja propisane čl. 32 istog Zakona. Osnovano se može očekivati da će izrečena kazna zatvora pozitivno djelovati na prevaspitavanje optuženog, te da će ista ubuduće uticati na njega, da više ne vrši krivična djela. </span>
</p>
<p>
<span class="span2">Odluka o troškovima krivičnog postupka u iznosu od ...(...) € i predstavlja naknadu za date nalaze i mišljenja vještaka saobraćajne struke dipl. ing. saobraćaja M. Č. i vještaka medicinske struke dr B. D., dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog, shodno čl. 226 st. 2 tač. 9 i čl. 229 st. 1 ZKP-a CG. </span>
</p>
<p>
<span class="span2">Oštećena V. B. radi ostvarivanja imovinskopravnog zahtjeva za naknadu štete upućuje se na parnicu, shodno čl. 239 st. 2 ZKP-a CG.</span>
</p>
<p>
<span class="span2"> Na osnovu iznijetog odlučeno je kao u izreci presude, shodno čl. 374 ZKP-a CG.     </span>
</p>
<p style="text-align:center;">
<span class="span1">OSNOVNI SUD U BERANAMA                                                                Dana 08.07.2014. godine</span>
</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         S U D I J A             </span>
</p>
<p>
<span class="span1">Milica Milanović                                                                Aleksandar Ćulafić </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span2">Protiv ove presude nezadovoljna stranka ima</span>
</p>
<p>
<span class="span2">pravo žalbe u roku od 15 dana od dana prijema</span>
</p>
<p>
<span class="span2">iste Višem sudu u B. Polju, a preko ovog suda.        </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	<strong>K.br.7/11-10</strong></div>
&nbsp;<br>
<h5 align="center">
	U IME NARODA</h5>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog B. M. iz K. zbog krivičnog djela protivpravno zauzimanje zemljišta iz čl.254.st.1. Krivičnog zakonika, po optužnom predlogu ODT iz Kolašina Kt.br.68/10 od 24.12.2010. godine, nakon održanog glavnog javnog pretresa dana 22.03.2011. godine u prisustvu ODT iz Kolašina Grujić Vojislava i optuženog B. M., donio je i javno objavio,-<br>
&nbsp;<br>
&nbsp;<br>
<h5 align="center">
	P R E S U D U</h5>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi:</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; B. M.</strong> od oca B. i majke D. rodj.J., rodjen .... godine u D. P. – Opština K., nastanjen u K. – naselje G. P., državljanin Crne Gore, nezaposlen, oženjen, otac 5 djece, završio srednju ugostiteljsku školu, vojsku služio, srednjeg imovnog stanja, osudjivan.<br>
&nbsp;<br>
&nbsp;<br>
<strong>K r i v&nbsp; j e:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Zato što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U oktobru mjesecu 2009. godine u K. protivpravnu zauzeo tudje zemljište na način što je zauzeo dio parcele br.994 knjižene u listu nepokretnosti br. 252 u površini od 7,08 m2, koja predstavlja javni put vlasništvo Opštine K., i to tako što je na zemljištu izgradio trotoar širine 0,80 i dužine 8,85 m,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo protivpravno zauzimanje zemljišta iz čl.254.st.1. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud primjenom citirane zakonske odredbe te čl. 52, 53 i 54 Krivičnog zakonika i čl.364 ZKP-a , i z i r č e,-<br>
&nbsp;<br>
&nbsp;<br>
<h5 align="center">
	USLOVNU OSUDU</h5>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom okrivljenom utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni na plaćanje troškova krivičnog postupka u iznosu od 176,00 €ura i sudskog paušala u iznosu od 30,00 €ura, uplatom na žiro-račun br.832-196-94 koji se vodi na ime Osnovnog suda u Kolašinu, a u roku od 15 dana po pravosnažnosti ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena Opština K. upućuje se da svoj imovinsko-pravni zahtjev prema optuženom ostvari u parničnom postupku.<br>
&nbsp;<br>
<h5 align="center">
	O b r a z l o ž e nj e</h5>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom ODT iz Kolašina Kt.br.68/10 od 24.12.2010. godine stavljeno je na teret B. M. iz K. da je počinio krivično djelo protivpravno zauzimanje zemljišta iz čl. 254.st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT iz Kolašina Grujić Vojislav u završnoj riječi predlažući da sud optuženog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni B. M. u svojoj odbrani na glavnom pretresu je istakao da je 1975 godine kupio plac a kasnije napravio kuću i to na mjestu gdje mu je propisano i da je put koji prolazi pored njegove kuće on prvi probio jer mu je to bilo neophodno radi donošenja gradjevinskog materijala prilikom izgradnje kuće, te da je nakon izgradnje kuće napravio i trotoar oko kuće. Naveo je da je početkom devedesetih godina bilo avionsko snimanje i da je on svoj plac vidno obilježio, ali da je i pored toga taj put koji prolazi pored njegove kuće pomjeren za oko jedan metar u njegovo imanje i da mu nije jasno kako je došlo do toga. Pojasnio je da je i kuću i trotoar okolo kuće uradio na svom zemljištu a ne na javnom putu i da izgradnjom trotoara nije nanio nikome štetu niti je tom izgradnjom uzurpirao&nbsp; tudju imovinu. U završnoj riječi je naveo da se ne osjeća krivim za krivično djelo koje mu se stavlja na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku pročitao nalaz i mišljenje vještaka geodetske struke G. V. od 4.12.2010. godine sa prilozima i dopunu nalaza istog vještaka od 24.12.2010. godine, izvršio uvid u listove nepokretnosti br. 39 i 252 KO K., te izvršio uvid u izvod iz kaznene evidencije za okrivljenog izdat od Uprave policije – Ispostave Kolašin od 7.10.2010. godine. Tokom postupka ODT iz Kolašina je odustao od predloga da se u dokaznom postupku sasluša ovlašćeni predstavnik oštećene Opštine K. i svjedok B.M..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka geodetske struke G. V. od 4.12.2010. godine sa prilozima sa dopunom istog vještaka od 24.12.2010. godine utvrdjeno je da je vještak izašao na lice mjesta gdje je konstatovao da je B. M.. vlasnik katastarske parcele br.983 knjižene u listu nepokretnosti br. 39 KO Kolašin a na kojoj se nalazi porodična stambena zgrada i katastarske parcele b r. 995/1, dok je asvaltni put – ulica evidentirana kao katastarska parcela br. 994 i to u listu nepokretnosti br. 252 KO K. kao vlasništvo Opštine K.. Utvrdjeno je uvidom na lice mjesta kao i u pravnu dokumentaciju i planove da je granica asvaltnog puta – ulice sama ivica porodične stambene zgrade vlasništvo B. M., te da je B. M. napravio trotoar oko porodične stambene zgrade pa i prema putu uširini od 0,80 m i u dužini od 8,85 m, te na taj način ušao u katastarsku parcelu br.994 odnosno put u površini od 7,08 m2.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u list nepokretnosti br. 39 KO Kolašin, sud je utvrdio da parcele 983 i 995 predstavljaju vlasništvo B. M. a koje se sastoje od dvorišta, njive, pašnjaka i porodične stambene zgrade.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u&nbsp; list nepokretnosti br. 252 KO Kolašin, sud je utvrdio da je parcela br.994 vlasništvo Opštine Kolašin i ista predstavlja javni put.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u izvod iz kaznene evidencije na ime okrivljenog B. M.izdat od Uprave policije – Ispostave Kolašin od 7.10.2010. godine, utvrdjeno je da je imenovani osudjivan 1995 i 1999 godine presudama Osnovnog suda Kolašin, i to na uslovne osude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode javne optužbe, odbranu okrivljenog i izvedene dokaze, sud je utvrdio da su činjenice iz opisa izreke presude u svemu dokazane te da je okrivljeni B. M. izvršio krivično djelo protivprvno zauzimanje zemljišta iz čl. 254.st.1. Krivičnog zakonika, pa ga je sud za to krivično djelo oglasio krivim i krivično-pravno odgovornim. Ovakav zaključak sud je temeljio na provedenim dokazima i to na nalazu i mišljenju vještaka geodetske struke G. V. i dopuni istog nalaza, kao i na listovima nepokretnosti br. 39 i 252 KO K.. Iz navedenih dokaza utvrdjeno je&nbsp; da&nbsp; javni put vlasništvo Opštine K. ide pored porodične kuće okrivljenog B. M. i da je granica tog puta sama ivica porodične kuće okrivljenog, te da je okrivljeni izgradio trotoar u širini od 0,80 m&nbsp; i dužini od 8,85 m i tako zauzeo dio&nbsp; zemljišta – parcele br.994 knjižene u listu nepokretnosti br. 252 KO K. a koja predstavlja javni put vlasništvo Opštine K., te se u tim radnjama okrivljenog stiču svi bitni elementi krivičnog djela protivpravnog zauzimanja zemljišta iz čl. 254.st.1. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom na prednje dokazano je&nbsp; da je okrivljeni B. M. na prednje opisani način protivpravno zauzeo dio zemljišta na parceli br.994 knjižene u listu nepokretnosti br.252 KO K. i to u površini od 7,08 m2, a koje zemljište predstavlja javni put vlasništvo Opštine K., tako što je izgradio trotoar širine 0,80 m i dužini 8,85 m. Na taj način okrivljeni je zaposjeo taj prostor i isti stavio u svoju državinu, pa je tako postupao umišljajno jer je imao svijest da to zemljište – javni put zauzima protivpravno.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i odbranu okrivljenog B.M. te je našao da je ista usmjerena na izbjegavanje krivično-pravne odgovornosti jer je u suprotnosti sa provedenim dokazima a posebno sa nalazom i mišljenjem vještaka geodetske struke, a ni sam okrivljeni tokom postupka nije pružio dokaze koji bi opravdali njegovu odbranu,&nbsp;&nbsp; pa&nbsp; sud&nbsp; takvu odbranu nije prihvatio.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije sud je cijenio sve okolnosti koje se tiču okrivljenog i krivičnog djela koje mu je stavljeno na teret, pa je od olakšavajućih okolnosti na strani okrivljenog našao da je porodičan čovjek i otac 5 djece, dok činjenica osudjivanosti okrivljenog nije uzeta kao otežavajuća okolnost obzitom da je od ranije osudjivanosti protekao vremenski period od&nbsp; 11 godina. Imajući u vidu navedeno, težinu krivičnog djela za koje se tereti, stepen krivične odgovornosti kao i okolnosti pod kojima je djelo učinjeno, sud je mišljenja da u konkretnom slučaju stoje uslovi za izricanje uslovne osude te da će se zaprijećenom kaznom zatvora u trajanju od 30 dana dovoljno uticati na okrivljenog da ubuduće ne vrši krivična djela a da je uslovljeni period od 1 godine dovoljno dug u cilju provjere okrivljenog, te da će se izrečenom uslovnom osudom postići svrha generalne i specijalne prevencije.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 199. i 202 ZKP-a sud je obavezao okrivljenog na plaćanje troškova krivičnog postupka u iznosu od 176,00 €ura, a koji troškovi se odnose na izlazak vještaka geodetske struke na lice mjesta i pismenu izradu nalaza i mišljenja istog vještaka. Okrivljeni je obavezan i na plaćanje sudskog paušala u iznosu od 30,00 €ura koji iznos je srazmjeran dužini trajanja postupka i imovinskim prilikama okrivljenog, a koje troškove je isti izazvao izvršenjem krivičnog djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 212 ZKP-a sud je oštećenu Opštinu K.uputio da svoj imovinsko-pravni zahtjev prema okrivljenom ostvari u parničnom postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu navedenog, a u smislu citiranih zakonskih odradbi, odlučeno je kao u izreci presude.<br>
&nbsp;<br>
&nbsp;<br>
&nbsp;<br>
<strong>OSNVONI SUD U KOLAŠINU,</strong><br>
<strong>Dana, 22.03.2011. godine</strong><br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana s.r.&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;Arsen Popović s.r.</strong><br>
&nbsp;<br>
&nbsp;<br>
PRAVNA POUKA: Protiv ove presude dozvoljena je žalba u roku od 8. dana od dana prijema iste, a preko ovog suda Višem sudu u Bijelom Polju.<br>
&nbsp;<br>
&nbsp;
<div style="text-align: right">
	&nbsp;</div>

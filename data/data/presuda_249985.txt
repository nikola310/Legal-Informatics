<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				 </span><span class="s1">K. br. 490/10</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p4">
<span>U IME NARODA</span>
</p>
<p class="p2"></p>
<p class="p3"></p>
<p class="p3">
<span>             OSNOVNI SUD U BIJELOM POLJU,  kao prvostepeni krivični sud, sudija Ivan Adamović, kao sudija pojedinac, uz učešće zapisničara Draginje Bošković, u krivičnom predmetu okrivljenog M.E.a, iz Bijelog Polja, ul. N.M...,   zbog krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 346/10 OD 30. 08. 2010. godine,  nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Ljubice Jelić, okrivljenog M.E.a i oštećene M.M., dana 19. 11. 2010. godine, donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p2"></p>
<p class="p3"></p>
<p class="p3">
<span>          Okrivljeni  M.E., -jmbg- ..., od oca M., majke S., rođene E., rođen ... godine u mjestu K., opština Bijelo Polje, sa prebivalištem u Bijelom Polju, ul. N.M..., Crnogorac, drž. CG, završio SSS, oženjen, otac dvoje djece, lošeg imovnog stanja, neosuđivan,</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>K R I V     J E</span>
</p>
<p class="p2"></p>
<p class="p3">
<span>	-Što je:</span>
</p>
<p class="p3">
<span>	-dana 30. 05. 2010. godine oko 9,30 h, u porodičnoj kući u Bijelom Polju, ul. N.M..., primjenom grubog nasilja narušio tjelesni i duševni integritet člana svoje porodice - supruge M.M. na način što je pesnicom udario u predjelu glave i više puta otvorenom šakom u predjelu tjemena i potiljka glave, kojom prilikom joj je nanio povrede u predjelu potiljka veličine 2x2,5 cm, kao i modricu u predjelu brade sa lijeve starne veličine 1,5 x 2,5 cm, </span>
</p>
<p class="p2"></p>
<p class="p2">
<span>	-čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika,</span>
</p>
<p class="p3">
<span> </span>
</p>
<p class="p3">
<span>          -pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52, 53, 54 Krivičnog zakonika, i čl. 199 st. 2, 202 i 364 Zakonika o krivičnom postupku,          i z r i č e,</span>
</p>
<p class="p3"></p>
<p class="p3"></p>
<p class="p4">
<span>USLOVNU OSUDU</span>
</p>
<p class="p2"></p>
<p class="p3"></p>
<p class="p3">
<span>           Kojom mu utvrđuje kaznu zatvora od 60 (šezdeset) dana,  i istovremeno određuje da se ista neće izvršiti ako okrivljeni u roku od  1 (jedne)  godine ne učini novo krivično djelo.</span>
</p>
<p class="p3"></p>
<p class="p5">
<span>Okrivljeni se obavezuje da sudu plati na ime paušala iznos od 30,00 €, kao i na ime troškova krivičnog postupka iznos od 66,00 €, koje iznose će uplatiti na račun Depozita novčanih kazni, troškova postupka i paušala broj: 832-151-35, s tim što je dokaz o uplati isih dužan dostaviti krivičnoj pisarnici ovog suda, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>          Imovinsko-pravnog zahtjeva nije bilo.</span>
</p>
<p class="p3"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span class="s2">            </span><span>Optužnim predlogom Osnovnog državnog tužilaštva u Bijelom Polju, Kt. br. 346/10 od 30. 08. 2010. godine, okrivljenom M.E.u, iz Bijelog Polja, stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 2 u vezi  st. 1 Krivičnog zakonika, s tim što je zamjenik ODT-a prije davanja završne riječi precizirala činjenični opis dispozitiva optužnog predloga, i pravnu kvalifikaciju krivičnog djela i isto je sadržano u izreci presude. </span>
</p>
<p class="p3"></p>
<p class="p3">
<span>           Glavni pretres je održan i zaključen u prisustvu zamjenika ODT-a u Bijelom Polju Ljubice Jelić, okrivljenog M.E.a i oštećene M.M..</span>
</p>
<p class="p3"></p>
<p class="p3">
<span>           U završnoj riječi zamjenik ODT-a u Bijelom Polju je izjavila da ostaje pri preciziranom optužnom predlogu i predložila je sudu da okrivljenog oglasi krivim i osudi na kaznu po zakonu.  </span>
</p>
<p class="p3"></p>
<p class="p3">
<span>          U završnoj riječi oštećena M.M.a je izjavila da se ne pridružuje krivičnom gonjenju protiv okrivljenog, niti je postavila imovinsko-pravni zahtjev.   </span>
</p>
<p class="p3"></p>
<p class="p6">
<span>            Okrivljeni M.E. u svojoj odbrani, tokom istražnog postupka u bitnom je naveo da živi u braku, sa svojom suprugom M. već 20 godina i imaju dvoje djece. U zadnje tri godine njegova supruga je nervno oboljela i liječi se kod dr G.K., te svako jutro uzima tablete, a da kada iste ne popije, ponaša se agresivno na način što ga psuje i vrijeđa. Okrivljeni je dalje naveo da je dana 30. 05. 2010. godine,  negdje oko 9,00 h, sa svojom suprugom M., u svom dvorištu u Nikoljcu, sadio paprike. Primijetio je da to jutro M.a nije popila tablete i da je  bila vrlo nervozna.  Naveo je da je u jednom trenutku počela da ga psuje i da se dere, pa on, da ne bi slušao komšiluk, istu je odgurnuo od sebe, kojom prilikom oštećena nije pala i slično. Tom prilikom nije je udarao nogom, niti je gađao kamenom, kao ni daskom u predjelu glave.  Primijetio je da je M.a odmah, nakon što je odgurnuo, nekuda otišla, da bi ga kasnije pozvala policija, rekavši mu da je protiv njega od strane supruge podnešena prijava sa navodima da je istu maltretirao i tukao.  Dodao je, da od tog dana M.a redovno uzima tablete i ne ponaša se agresivno, i žive u normalnom braku. </span>
</p>
<p class="p3">
<span>	Na glavnom pretresu ponovio je odbranu datu u istražnom postupku, s tim što je dodao da mu nije poznato kako je oštećena zadobila povrede koje su konstatovane prilikom pregleda od strane ljekara, a zna da je tog dana imala neku vrtoglavicu i da se sama javila ljekaru, a za to vrijeme on je sjedio kući. Nije mu poznat razlog, iz kog ga je supruga prijavila. </span>
</p>
<p class="p6">
<span> </span>
</p>
<p class="p3">
<span>           U završnoj riječi  je izjavio da nije izvršio krivično djelo stavljeno mu na teret i predložio je sudu da ga oslobodi od optužbe, no, ako sud nađe krivicu na njegovoj strani, molio je da ga što blaže kazni.  </span>
</p>
<p class="p3">
<span>	</span>
</p>
<p class="p3">
<span>	Radi utvrđivanja odlučnih činjenica i krivice na strani okrivljenog, sud je na glavnom pretresu izveo dokaze: pročitao izvještaje ljekara specijaliste Opšte bolnice Bijelo Polje broj 931 od 31. 05. 2010. godine; broj 6720 od 30. 05. 2010. godine i broj 2327 od 31. 05. 2010. godine; pročitao nalaz i mišljenje vještaka med. struke dr M.D.a sa zapisnika o saslušanju Kri. br. 257/10 od 16. 07. 2010. godine, saslušao istog vještaka na glavnom pretresu i izvršio uvid u izvod iz kaznene evidencije na ime okrivljenog.  </span>
</p>
<p class="p3"></p>
<p class="p3">
<span>           Cijeneći  izvedene dokaze međusobno i ponaosob, te dovodeći ih u vezu jedne sa drugim, shodno čl. 360 ZKP-a,  sud je utvrdio činjenično stanje i po osnovu istog zaključio da je okrivljeni izvršio krivično djelo stavljeno mu na teret za koje je kriv.</span>
</p>
<p class="p3">
<span>	</span>
</p>
<p class="p3">
<span>           Kako je okrivljeni negirao izvršenje djela stavljenog mu na teret, a oštećena prilikom davanja izkaza, izjavila da neće svjedočiti, to je sud činjenično stanje utvrdio iz pisanih dokaza izvedenih tokim postupka.</span>
</p>
<p class="p3"></p>
<p class="p3">
<span>           Naime uvidom u medicinsku dokumentaciju na ime oštećene,  i to u Izvještaj ljekara specijaliste br 6702 šačinjen dana 30. 05. 2010 godine, utvrđuje se da je oštećena kritičnog dana pregledana, a ljekar je u izvještaju naveo da je M.M.a  tom prilikom izjavila da je pretučena od strane supruga. U izvještaju ljekar konstatuje sledeće povrede: nagnječenje mekih tkiva u vidu tri otekline, na kosmatom dijelu glave, u predjelu potiljka i tjemena, veličine 2 do 2,5 cm, i jednu modricu u predjelu brade veličine 1,5 * 2,5 cm. Iz izvještaja ljekara specijaliste br 2327 od 31. 05. 2010 godine, utvrđuje se da je oštećena navela da je pretučena od strane supruga, sa dijagnozom za koju vještak med struke, navodi da se radi od manjoj modrici na bradi sa lijeve strane.</span>
</p>
<p class="p3">
<span> </span>
</p>
<p class="p3">
<span>            Cijeneći nalaz i mišljenje vještaka medicinske struke dr M.D.a sa zapisnika Kri . br 257/10 od 16. 07. 2010 godine, kao pojašnjenja nalaza istog vještaka datog na glavnom pretresu od 11. 11. 2010 godine, sud je utvrdio, da je povreda u predjalu brade oštećene, mogla nastati udarcem pesnicom u predjelu brade, ili nekim drugim tupim predmetom, pri čemu je sila manjeg inteziteta, a mogla je nastati i padom na glatku površinu. Povrede u predjelu potiljka i tjemena su mogle nastati dejstvom tupo tvrde sile, salabog inteziteta, i to padom i udarom o tupo tvrdu podlogu, ili udarcima po glavi sa zadnje strane, a najvjerovatnije udarcima šakom, obzirom da su se povrede sjutra dan povukle.  Nalaz i mišljenje ovog vještaka sud je u potpunosti prihvatio, jer je isti dat po snovu medicinske dokumentacije sačinjene kritičnog dana i sjutra dan, a nalaz i mišljene je sačinjen od strane stručnog lica. </span>
</p>
<p class="p3"></p>
<p class="p3">
<span>              Analizirajući  odbranu okrivljenog, dovodeći u vezi istu sa izvedenim dokazima, sud je ne prihvata i cijeni je smišljenom u cilju izbjegavanja sopstvene krivice. Naime navodi iz odbrane okrivljenog da je kritičnog dana samo u jednom trenutku, odgurnuo oštećenu, te da ona nije pala kao posledica tog guranja, obezvrijeđeni su nalazom i miljenjem vještaka medicinske struke, kao i medicinskom dokumentacijom na ime oštećene. Kako je medicinska dokumentacija sačinjena na dan 30. 05. 2010 godine kada se i desio krivično pravni događaj, to jasno proizilazi  da je sačinjena nakon samog događaja, a ordinirajući ljekar u istoj navdi da je pacijentkinja-oštećena izjavila da je pretučena od strane supruga. Obzirom da okrivljeni ne ostavlja mogućnost da se oštećena povrijedila na neki drugi način, niti od strane nekog drugog lica, te kod činjenice, da je vještak medicinske  struke  kao najvjerovatniji način nastanka povreda kod oštećene, naveo udarac pesnicom u predjelu brade, i šakom u predjelu potiljka, to ovaj sud izvodi  zaključak da je upravo okrivljeni nanio povrede oštećenoj. </span>
</p>
<p class="p3"></p>
<p class="p3">
<span>               Imajući u vidu činjenicu, koju ne spori ni okrivljeni da mu je M.M.a supruga, te kod činjenice da je okrivljeni dana 30. 05. 2010 primjenom nasilja prema svojoj supruzi, oštećenoj M.M.i, na način što je udario pesnicom u predjelu glave i više puta otvorenom šakom u predjelu tjemena i potiljka glave, kojom prilikom joj je nanio povrede u predjelu potiljka, kao i modricu u predjelu brade sa lijeve starne, okrivljeni je ugrozio tjelesni i duševni integritet člana svoje porodice – supruge, M.M., pa su se po ocjeni suda, u ovim radnjama okrivljenog stekla sva bitna obilježja bića krivičnog djela nasilje u porodici ili u porodičnoj zajednici, iz čl. 220 st.1 Krivičnog zakonika. Krivično djelo okrivljeni je izvršio s direktnim umišljajem, jer je djelo htio,  i svjesno nanio  povrede oštećenoj, koja mu je supruga.</span>
</p>
<p class="p3"></p>
<p class="p3">
<span>              Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi ocu dvoje djece, licu lošeg imovnog stanja, koje do sada nije osuđavano, što ukazuje da nije sklon vršenju krivičnih djela, kao i da se oštećena nije pridružila krivičnom gonjenju,  i da dalje žive u dobrim međusobnim odnosima,  pa je okrivljenom utvrdio kaznu zatvora od 60 (šesdeset) dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p3">
<span> </span>
</p>
<p class="p3">
<span>             Odluka o paušalu kojom je okrivljeni obavezan na plaćanje troškova paušala u iznosu od 30,00 eura, zasniva se na čl. 199 ZKP-a, pri čemu je sud imao u vidu složenost i trajanje krivičnog postupka te imovinske prilike okrivljenog, dok shodno čl. 202 istog zakona, okrivljeni je obavezan da sudu plati na ime troškova postupka iznos od 66,00€, koji se odnose na troškove isplaćene iz budžetskih sredstava vještaku medicinske  struke na ime davanja nalaza i mišljenja u istražnom postupku i na glavnom pretresu.   </span>
</p>
<p class="p3"></p>
<p class="p3">
<span>           Imovinsko-pravnog zahtjeva nije bilo. </span>
</p>
<p class="p3"></p>
<p class="p3">
<span>	Iz  iznijetog, shodno čl. 364 Zakonika o krivičnom postupku, odlučeno  kao u izreci presude.</span>
</p>
<p class="p3"></p>
<p class="p3"></p>
<p class="p7">
<span>OSNOVNI SUD U BIJELOM POLJU </span>
</p>
<p class="p7">
<span>dana 19. 11.  2010. godine, </span>
</p>
<p class="p3"></p>
<p class="p3">
<span>ZAPISNIČAR,                                                                                     S U D I J A,</span>
</p>
<p class="p3">
<span>Draginja Bošković s.r.                                                                        Ivan Adamović s.r  </span>
</p>
<p class="p3">
<span> 				</span>
</p>
<p class="p3">
<span class="s2">	</span>
</p>
<p class="p3"></p>
<p class="p3">
<span>                                                                                                      </span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3">
<span> </span>
</p>
<p class="p3">
<span class="s2">										                                                                                                 		</span><span>  </span>
</p>
<p class="p2">
<span class="s2">  	</span>
</p>
<p class="p2"></p>
<p class="p2"></p>
<p class="p8"></p>


</body>
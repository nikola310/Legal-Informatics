<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.5in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-indent:-0.25in;margin-left:2.6979167in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
.s1{display: inline-block; text-indent: 0; min-width: 0.038194444in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 694/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Krištof Stanka kao zapisničara u krivičnom predmetu protiv okrivljene M. S.E zbog krivičnog djela krađa iz čl. 239 st. 1 KZ-a, postupajući po optužnom predlogu ODT-a Nikšić Kt. br. 222/11 od 01.12.2011. godine, nakon završenog javnog glavnog pretresa dana 27.09. 2012. godine, u prisustvu zamjenika ODT-a iz Nikšić Djorojević Dejana i okrivljene istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljena: </span>
</p>
<p class="p5"></p>
<p class="p5">
<span>M. S.A od oca V.  i majke R. rodjene D., rođena xxxxxx. godine u N., s prebivalištem u xxxxx, državljanka Crne Gore,  lošeg imovnog stanja, razvedena, majka troje djece, nezaposlena, ranije neosuđivana, </span>
</p>
<p class="p5"></p>
<p class="p2">
<span>K r i v a   j e</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p5">
<span>U periodu od 08.12.2009.godine do 08.03.2010.godine u Nikšiću u svojoj porodičnoj kući u naselju Rubeža, u namjeri da sebi pribavi protivpravnu imovinsku korist oduzela električnu energiju u vrijednosti od 264,41 euro, vlasništvo Elektrodistribucije Nikšić, na način što je svoj stambeni objekat direktno skopčala na elektrodistributivnu mrežu tako da se potrošnja električne energije nije registrovala,</span>
</p>
<p class="p5"></p>
<p class="p5">
<span>- čime je izvršila krivično djelo krađa iz člana 239 stav 1 Krivičnog zakonika, </span>
</p>
<p class="p5"></p>
<p class="p5">
<span>Pa sud okrivljenoj za navedeno krivično djelo primjenom odredbi iz čl. 4 st.2, čl. 42, čl. 52, čl. 53 i čl. 54 Krivičnog zakonika i čl. 229 i čl. 374 Zakonika o krivičnom postupku   izriče:</span>
</p>
<p class="p5"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p5">
<span>Kojom joj utvrđuje kaznu zatvora u trajanju od  3 (tri) mjeseca i istovremeno određuje da se ova kazna neće izvršiti ako u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p5">
<span>Troškovi krivičnog postupka padaju na teret budžetskih sredstava ovog suda.</span>
</p>
<p class="p5"></p>
<p class="p5">
<span>Dužna je okrivljena na ime imovinskopravnog zahtjeva platiti oštećenom  preduzeću Elektrodistribucija Nikšić iznos od 264,41 € u roku od 15 dana po pravosnažnosti presude. </span>
</p>
<p class="p5"></p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5"></p>
<p class="p5">
<span>ODT iz Nikšića optužnim predlogom Kt. br. 222/11 od 01.12.2011.godine stavio je na teret okrivljenoj M. S.i izvršenje krivičnog djela kradja iz čl. 239 st. 1 KZ-a, pa je zamjenik ODT –a Djorojević Dejan na glavnom pretresu ostao pri podnijetoj optužbi, predlažeći sudu u završnoj riječi da okrivljenu oglasi krivom i osudi po zakonu. </span>
</p>
<p class="p5"></p>
<p class="p5">
<span>Okrivljena M. S.a u svojoj odbrani je istakla da u toj kući živi sa svoje troje djece sama kao samohrana majka bez uslova, koja je tek u izragnji. Nakon što se razvela od muža prije pet, šest godina uselila se u tu kuću sa djecom i zatekla je takvo stanje u kući, da u kući nije bilo uopšte brojila, a kako je prikopčana struja ne zna, niti se u to razumije, te da nije u mogućnosti da barata sa strujom te da se ni njena djeca ne razumiju u poslove oko struje. Dodala je da su radnici Elektrodistribucije dolazili u kontrolu kod njih i zatekli onakvo stanje kakvo je , te da nije dobijala nikakve račune za struju obzirom da kuća nije legalizovana, niti da je ona registrovana kao potrošač u Elektrodistribuciji, a da je morala u kući sa takvim uslovima živjeti sa svoje troje djece. Dalje je navela da ima mjesečna primanja od Centra za socijalni rad u iznosu od 76,oo eura, pa nakon što su je radnici Elektrodistribucije isključili sa mreže, obraćala se Centru za socijalni rad, budući da ima problema sa zdravstvenim stanjem jednog djeteta zbog čega su iz centra urgirali da joj se struja ponovo uključi. Nakon toga je prikupila neku dokumentaciju te da su radnici Distribucije došli i postavili brojilo na stubu za niskonaponsku mrežu. U završnoj riječi ostala je pri navodima svoje odbrane, a pitanje krivice ostavila je sudu na ocjenu.</span>
</p>
<p class="p5"></p>
<p class="p5">
<span>Predstavnik oštećene Elektrodistribucije svojim dopisom br. 2823 od 07.06.2012.godine  pridružio se krivičnom gonjenju i ispostavio imovinskopravni zahtjev u iznosu od 328,99 eura. </span>
</p>
<p class="p5"></p>
<p class="p5">
<span>Sud je u dokaznom postupku na saglasan prijedlog stranaka pročitao iskaz svjedoka P. D.a, nalaz i mišljenje sudskog vještaka elektro struke dipl. ing. G. I.e od 12.11.2011. godine pročitao zapisnik Elektrodistribucije o kontroli mjernog mjesta br. 0002827 od 08.03.2010. godine, i izvod iz kaznene evidencije za okrivljenu. </span>
</p>
<p class="p5"></p>
<p class="p5">
<span>Svjedok P. D.  u iskazu datom pred istražnim sudijom dana 12.09.2011. godine naveo je da je kao radnik Elektrodistribucije bio u kontroli mjernih mjesta zajedno sa kolegom Nikolić Daliborom u mjestu Rubeža kod potrošača M. S.e  i tom prilikom su konstatovali da je ista direktno skopčana na stub za struju, odnosno na niskonaponsku mrežu, sa tablom koja se nalazila u kuću, ali na kojoj nije bilo brojila, a provjerom su utvrdili da se ista ne vodi kao potrošač u evidenciji Elektrodistribucije Nikšić, na šta su je upozorili a što su zapisnički i konstatovali.</span>
</p>
<p class="p5">
<span> </span>
</p>
<p class="p5">
<span>Zapisnikom o kontroli mjernog mjesta Elektrodistribucije Nikšić br. 0002827 od 08.03.2010.godine, koji je okrivljena potpisala, konstatovano je da je  potrošač  direktno skopčan, te da se ne vodi u evidenciji Elektrodistribucije Nikšić. Naloženo je potrošaču da se hitno javi u Elektrodistribuciju Nikšić radi regulisanja priključka u roku od 7 dana, jer u protivnom slijedi isključenje. </span>
</p>
<p class="p5"></p>
<p class="p5">
<span>Nalazom i mišljenjem sudskog vještaka elektrostruke dipl.ing. G. I.e konstatovano je da je vrijednost nezakonito utrošene električne energije 264,41€.</span>
</p>
<p class="p5"></p>
<p class="p5">
<span>Dati Nalaz i mišljenje, sud je u cjelosti prihvatio kao stručan, objektivan i u skladu sa ostalim provedenim dokazima.</span>
</p>
<p class="p6"></p>
<p class="p5">
<span>Činjenično stanje iz izreke presude utvrđeno je provedenim dokazima.</span>
</p>
<p class="p5"></p>
<p class="p5">
<span> Okrivljena na priznaje izvršenje krivičnog djela navodeći da je takvo stanje u kući zatekla prilikom useljenja u istu, te da ne zna ko je na taj način priključio struju, koja odbrana je neosnovana, pa je sud odbacio i ocijenio kao sračunatu na izbjegavanje krivično pravne odgovornsti, što se potrvdjuje provedenim dokazima. Saslušani svjedok, čiji iskaz je sud ocjenio kao objektivan i vjerodostojan, koje je u saglasnosti sa zapisnikom koji je sačinjen na licu mjesta i koji je okrivljena  potpisala. Takodje, i sudski vještak elektro struke u svom nalazu utvrdjuje  količinu utrošene, a ne registrovane elekrtične energije u navedenom objektu. Shodno navedenom nesumnjivo je utvrdjeno da je okrivljena</span>
</p>
<p class="p5">
<span>u periodu od 08.12.2009.godine do 08.03.2010.godine u Nikšiću u svojoj porodičnoj kući u naselju Rubeža, u namjeri da sebi pribavi protivpravnu imovinsku korist oduzela električnu energiju u vrijednosti od 264,41 euro, vlasništvo Elektrodistribucije Nikšić, na način što je svoj stambeni objekat direktno skopčala na elektrodistributivnu mrežu tako da se potrošnja električne energije nije registrovala. Imajući u vidu navedeno, okrivljena je postupala sa direktnim umišljajem, oduzela i prisvojila tudju pokretnu stvar – elekrtičnu energiju, u namjeri da sebi pribavi protiv pravnu imovinsku korist, pa su se u njenim radnjama pored objektivnih stekli i subjektivni elementi krivičnog djela, stavljenog joj na teret. </span>
</p>
<p class="p5"></p>
<p class="p5">
<span>Sud je prihvatio predlog zamjenika  ODT-a i nije saslušavao svjedoka N. D., te predstavnik oštećene Elektrodistribucije Nikšić , sa razloga  što je isto nepotrebno sobzirom na utvrdjeno činjenično stanje u postupku.</span>
</p>
<p class="p5"></p>
<p class="p5">
<span>Prilikom odlučivanja o krivičnoj sankciji u smislu čl.42. KZ, sud je na strani okrivljene kao olakšavajuće okolnosti cijenio loše imovno stanje, nezaposlenost i raniju neosuđivanost, što je utvrdjeno iz izvoda iz kaznene evidencije, kao i činjenicu da je razvedena i majka troje djece, a otežavajućih okolnosti nije bilo, pa je sud mišljenja da će se uslovnom osudom, kojom je okrivljenoj odredjena kazna zatvora u trajanju od tri mjeseca, koja se neće izvršiti ako okrivljena u roku od 1 godine po pravosnažnosti presude ne učini novo krivično djelo, postići svrha uslovne osude iz čl. 52 KZ-a, a u okviru opšte svrhe propisivanja i izricanja krivičnih sankcija iz čl. 4 st. 2 KZ-a.</span>
</p>
<p class="p5"></p>
<p class="p5">
<span>Sud je dosudio imovinskopravni zahtjev oštećenoj Elektrodistribuciji – Nikšić u iznosu koji je utvrđen iz nalaza i mišljenja sudskog vještaka od 264,41 €. Preostali dio imovinskopravnog zahtjeva koji je postavio zastupnik oštećene Elektrodistribucije citiranim dopisom, oštećena može ostvariti u redovnom parničnom postupku, budući da činjenice utvrđene u krivičnom postupku ne pružaju dovoljno osnova za dosuđenje imovinskopravnog zahtjeva u iznosu koji je postavila zastupnik oštećene, a utvrđivanje istih bi vodilo nepotrebnom odugovlačenju postupka. </span>
</p>
<p class="p5"></p>
<p class="p5">
<span>Sud je oslobodio okrivljenu plaćanja troškova krivičnog postupka shodno čl.229.st.4. ZKP-a, budući da bi njihovim plaćanjem dovela u pitanje svoje izdržavanje, te izdržavanje svoje djece. </span>
</p>
<p class="p5"></p>
<p class="p5">
<span>Iz iznijetih razloga, na osnovu čl. 374 ZKP-a, odlučeno je kao u izreci.</span>
</p>
<p class="p5"></p>
<p class="p5">
<span>OSNOVNI SUD U NIKŠIĆU, dana  27.09. 2012. godine. </span>
</p>
<p class="p5"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Krištof Stanka, s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p5"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p5"></p>
<p class="p5">
<span>PRAVNA POUKA:  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>                                                     D-na, 27.09.2012.godine.</span>
</p>
<p class="p5">
<span>                                                      Presudu dostaviti:</span>
</p>
<p class="p7">
<span class="s1">-​&nbsp;</span><span>ODT-u Nikšić,</span>
</p>
<p class="p7">
<span class="s1">-​&nbsp;</span><span>Okrivljenoj,</span>
</p>
<p class="p7">
<span class="s1">-​&nbsp;</span><span>U spise predmeta.</span>
</p>
<p class="p5"></p>
<p class="p5"></p>
<p class="p5">
<span>S U D I J A,</span>
</p>
<p class="p5"></p>
<p class="p5"></p>
<p class="p5"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K. 462/12/12</span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. T.G. zbog krivičnog djela izdavanje čeka i sredstava bezgotovinskog plaćanja bez pokrića iz čl.263 st.2. u vezi st.1. Krivičnog zakonika, koji se vodi po optužnom predlogu oštećenog kao tužioca "I. B" koji je nastavio krivično gonjenje nakon odustanka ODT Kotor od optužnog predloga Kt.br.617/12 od 21.11.2012. godine, nakon održanog glavnog i javnog pretresa dana 20.06.2013. godine u prisustvu ovlašćenog predstavnika oštećenog V.R., a u odsutnosti uredno pozvane a predhodno ispitanje okrivljene shodno čl.457. ZKP-a, donio je i javno objavio dana 21.06.2013. godine sljedeću</span>
</p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3">
<span>Okrivljena G.T., JMBG ............., od oca M. i majke D. rođene J., rođena ...........g. u K., stalno nastanjena u P., II P. bb, državljanka Crne Gore, udata, majka troje maloljetne djece, sa završenom SSS, nezaposlena, protiv koje se ne vodi krivični postupak za neko drugo krivično djelo, </span>
</p>
<p class="p3"></p>
<p class="p3">
<span>Na osnovu čl. 373 st.1 tač.2 ZKP-a</span>
</p>
<p class="p3"></p>
<p class="p2">
<span>OSLOBAĐA SE OD OPTUŽBE</span>
</p>
<p class="p3">
<span>Da je,</span>
</p>
<p class="p3">
<span>	Dana 06.8.2012.godine u K., u svojstvu izvršnog direktora "T" Doo iz Herceg Novog, izdala blanko mjenicu serije AA0718040 sa mjeničnim ovlašćenjem kao sredstvo obezbjeđenja plaćanja za preuzetu robu u iznosu od 702,40 eura od oštećenog Doo "I.B." iz K., iako je znala da za istu nema pokrića na račun, a sa dospjelošću koju je oštećeni naznačio na dan 05.09.2012.g., a koja mjenica nije biti mogla realizovana kod M.Banke AD P., jer okrivljena nije imala sredstava na računu, i tako sebi pribavila imovinsku korist u navedenom iznosu, pri čemu je bila uračunljiva i svjesna svoga djela i njegove zabranjenosti, a čije je izvršenje htjela,</span>
</p>
<p class="p3"></p>
<p class="p3">
<span>	-čime bi izvršila krivično djelo izdavanje čeka i sredstava bezgotovinskog plaćanja bez pokrića iz čl.263.st.2. u vezi st.1. Krivičnog zakonika.</span>
</p>
<p class="p3"></p>
<p class="p3">
<span>Troškovi postupka padaju na teret oštećenog Doo I. B. </span>
</p>
<p class="p3"></p>
<p class="p3">
<span>Oštećeni "I. B" doo iz K. se sa postavljenim imovinskopravnim zahtjevom upućuje na parnicu. </span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>ODT iz Kotora podnio je ovom sudu optužni predlog Kt.br.617/12 od 21.11.2012. godine protiv okr. G.T. stavljajući joj na teret izvršenje krivičnog djela izdavanje čeka i sredstava bezgotovinskog plaćanja bez pokrića iz čl.263 st.2 u vezi st.1. Krivičnog zakonika. Na zapisniku od 20.06.2013. godine u završnoj riječi  zamjenik ODT-a Kotor Jovanka Čizmović je odustala od krivičnog gonjenja protiv okr. G.T., a ovlašćeni predstavnik oštećenog kao tužioca "I.B." V. R. je shodno čl.60 st.1 ZKP-a nastavio krivično gonjenje protiv imenovane okrivljene, ostajući pri ranijem optužnom predlogu ODT-a Kotor Kt.br.617/12 od 21.11.2012. godine.</span>
</p>
<p class="p3"></p>
<p class="p3">
<span>U svojoj odbrani okr. G.T. je izjavila da priznaje dug prema oštećenom "I. B." ali da ne priznaje izvršenje krivičnog djela za isto, i objasnila da je u momentu kada je preuzela robu predala oštećenom nepopunjenu mjenicu, odnosno ista je bila samo potpisana, da je u momentu kada je predala mjenicu imala sredstava na računu, ali kasnije kada je oštećeni dao mjenicu na naplatu sredstava na računu nije imala zato što je njena firma propala. Dodala je da je Ugovor sa oštećenim zaključila u februaru ili martu 2012.g. i uz taj ugovor je predala nepopunjenu mjenicu, a kasnije je tu mjenicu oštećeni popunio, kao dan dospijeća naveo dan 05.09.2012.g., a kao datum izdavanja 06.08.2012.g. Takođe je objasnila da je prilikom zaključenja ugovora sa oštećenim predala mjenicu i mjenično ovlašćenje koje je ona svojeručno potpisala, da joj je nakon toga oštećeni uredno isporučivao robu koju je ona ispočetka uredno plaćala, međutim, u toku juna mjeseca počela je da zaostaje sa isplatama tako da je dug bio negdje oko 1.500,00 eura, s tim što je dio duga izmirila preko računa, a pred zatvaranje firme nudila je oštećenom i opremu kao kompezaciju za dug, međutim, oštećeni to nije prihvatio, te da nije još uvijek izmirila dug prema oštećenom. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice okrivljene sud je proveo sljedeće dokaze: saslušao ovlašćenog predstavnika ošt. "I. B." V.R., pročitan je dopis NLB M. AD P. br. 10116/1041 od 05.09.2012.g., izvršen je uvid u priloženu mjenicu i mjenično ovlašćenje, kao i konto karticu preduzeća okrivljene za period od 01.01.2012. do 31.12.2012.g., izvršen je uvid u ugovor o kupoprodaji koji je zakljčen dana 01.02.2011.g.između oštećenog "Doo I." i Doo "T." H. N., kojeg zastupa G.T.,  pročitan je izvod iz kaznene evidencije za optuženu Uprave policije H. N. od 28.11.2011.g.</span>
</p>
<p class="p3"></p>
<p class="p3">
<span>Ovlašćeni predstavnik oštećenog Doo "I. B." V. R. je izjavio da je "I.B." Doo saradnju sa G.T. otpočeo 01.02.2011.g., kada je zaključen  odnosno potpisan Ugovor o kupoprodaji, te da je saradnja trajala sve do sredine juna 2012.g. U septembru 2012.g. dali su na naplatu mjenicu zbog duga u iznosu od 702,04 eura, međutim, na računu okrivljene nije bilo sredstava. Dalje je naveo da je jedini ugovor zaključen sa okrivljenom 2011.g. i to ugovor na neodređeno vrijeme, da je uz ugovor predata mjenica, da je za cijelo vrijeme saradnje od 2011.g. do polovine 2012.g. okrivljena uredno plaćala preuzetu robu, da se dešavalo da bude određenih kašnjenja ali da zbog toga nisu preduzimane nikakve mjere. Kao ovlašćeni predstavnik oštećenog pridružuje se krivičnom gonjenju i postavio je imovinsko pravni zahtjev. </span>
</p>
<p class="p3">
<span> </span>
</p>
<p class="p3">
<span>Iz dopisa NLB M. AD P. sud je utvrdio da je vraćena mjenica Doo "I.B.", jer ista nije izvršena obzirom da na računu dužnika Doo "T" H. N. nije bilo sredstava. </span>
</p>
<p class="p3"></p>
<p class="p3">
<span>Iz mjenice AA0718040 proizilazi da ista glasi na novčani iznos od 702,04 eura, da je potpisana od strane trasanta G.T. i pečatirana pečatom Doo "T" H. N., a da je kao datum izdavanja iste upisan 06.08.2012. godine, datum dospjelosti 05.09.2012. godine, a plaćanje se vrši preko NLB M. </span>
</p>
<p class="p3"></p>
<p class="p3">
<span>Iz mjeničnog ovlašćenja od 04.09.2012. godine proizilazi da je isto izdao mjenični dužnik "T" Doo,  kojeg zastupa G. T. i kojim ovlašćuje mjeničnog povjerioca "I.B" Doo K. da uručenu bjanko mjenicu može popuniti u skladu s odredbama Ugovora i da datum izdavanja mjenice i njenog dospijeća može odrediti po vlastitoj volji, i da može mjenicu domicilirati za isplatu na bilo koju poslovnu banku kod koje mjenični dužnik vodi svoje račune i da može mjenicu naplatiti na teret bilo kojeg računa mjeničnog dužnika. </span>
</p>
<p class="p3"></p>
<p class="p3">
<span>Iz konto kartice Doo "T-a" proizilazi da je dug navedenog preduzeća prema "I.B. " Doo 702,04 eura. </span>
</p>
<p class="p3"></p>
<p class="p3">
<span>Uvidom u ugovor o kupoprodaji  od 01.02.2011.godine između "I. B" doo K. i "T" doo H.-N. konstatovano je da je isti zaključen dana 01.02.2011. godine i da je predmet istog kupoprodaja robe iz prodajnog programa "I. B. " doo K., pri čemu se kupac obavezao da prodavcu na ime garancije za uredno izmirenje obaveze dostavi bjanko ovjerenu i potpisanu mjenice sa mjeničnim ovlašćenjem.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenu UP H. N. od 28.11.2011. godine proizilazi da je okr. G. T.  ranije nije  osuđivana.  </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbranu okrivljenog sud je smatrao da nije dokazano da je okr. G. T. učinila krivično djelo izdavanje čeka i sredstava bezgotovinskog plaćanja bez pokrića iz čl.263 st.2 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>Naime, u konkretnoj pravnoj stvari nesporno je utvrđeno da su okr. G. T. kao izvršni direktor "T" doo i oštećeni "I. B." doo K. zaključili ugovor o kupoprodaji dana 01.02.2011. godine, kojeg dana je okr. G. na ime garancije za uredno izmirenje obaveza iz tog ugovora predala oštećenom bjanko mjenicu sa mjeničnim ovlašćenjem, koju je svojeručno potpisala i pečatirala pečatom "T" doo, kako to proizilazi iz iskaza okrivljene i  ovlašćenog predstavnika oštećenog. Okrivljena i ovlašćeni predstavnik oštećenog saglasni su da je dug okrivljene po navedenom ugovoru za isporučenu robu bio 702,04 eura, na koji iznos upravo i glasi predmetna mjenica, a što proizilazi i iz konto kartice preduzeća okrivljene za period od 01.01.2012.godine do 31.12.2012.godine. Dakle, okr. G. je izdala oštećenom mjenicu koja nije bila popunjena, odnosno ista nije sadržala datum izdavanja, niti rok dospijeća. Dalje je utvrđeno da je oštećeni nakon više od jedne i po godine pokušao da realizuje navedenu mjenicu odnosno predali su  mjenicu banci na realizaciju, međutim ista je vraćena oštećenom s obzirom da na računu "T-a" doo nije bilo sredstava zbog čega se ista nije mogla realizovati, a kako to proizilazi iz dopisa NLB M. AD P. od 05.09.2012.godine. </span>
</p>
<p class="p3"></p>
<p class="p3">
<span>Prema tome, nesporno je da je ošt. "I. B." doo predmetnu mjenicu dao NLB M. B.  na realizaciju nakon više od jedne i po godine od dana izdavanja iste (koja je izdata 01.02.2011. godine od kojeg datuma datira ugovor o kupoprodaji "T" doo i "I. B" doo), u koju je oštećeni  kao datum izdavanja iste upisao datum 06.08.2012.godine  sa datumom dospijeća 05.09.2012. godine. U konkretnom slučaju sud se pridržavao odredaba Zakona o mjenici i to čl.4 st.2 koji propisuje da se mjenica u kojoj nije označena dospjelost smatra kao mjenica po viđenju, a u čl.35 navdenog Zakona propisano je da je ovakva mjenica plativa čim se podnese, a mora se podnijeti na isplatu u roku od jedne godine od dana izdavanja. Kako je nesporno utvrđeno da je ugovor o kupoprodaji između optužene i oštećenog zaključen dana 01.02.2011.godine, te da je uz navedeni ugovor okrivljena oštećenom predala mjenicu koju je okr. G. svojeručno potpisala i pečatom "T" doo pečatirala predmetnu mjenicu, a oštećeni je istu dao na realizaciju nakon proteka roka od jedne godine od dana njenog izdavanja odnosno popunio je mjenicu na način što je unio mjesto i datum izdavanja (06.08.2012. godine) i datum dospijeća (05.09.2012. godine), te istu predao na naplatu NLB M. B. od koje banke je obaviješten da na računu "T-a" nema sredstava za naplatu iste, to se u konkretnom slučaju u radnjama okr. G. nisu ostvarila sva obilježja bića krivičnog djela stavljenog joj na teret, obzirom da okr. G.  u momentu izdavanja mjenice(01.02.2012.g) nije mogla znati kad će oštećeni predmetnu mjenicu predati na naplatu i da on tada neće imati sredstava na računu.  Ovo stoga što se u konkretnom slučaju sud morao pridržavati i vankrivičnih propisa, tačnije Zakona o mjenici, a kojim Zakonom su bliže određeni sadržaj, forma mjenice, mjenične radnje i način poslovanja mjenicom. </span>
</p>
<p class="p3"></p>
<p class="p3">
<span>Okrivljena nije sporila postojanje duga prema oštećenom "I. B." doo u iznosu od 702,04 eura, međutim u njenim radnjama nisu se ostvarila sva bitna obilježja bića krivičnog djela izdavanje čeka i sredstava bezgotovinskog plaćanja bez pokrića iz čl.263 st.2 u vezi st.1 Krivičnog zakonika, s obzirom da, da bi krivično djelo postojalo moraju biti ostvareni kako objektivni tako i subjektivi elementi bića krivičnog djela. </span>
</p>
<p class="p3"></p>
<p class="p3">
<span>Sa navedenog, imajući u vidu utvrđeno činjenično stanje, odredbe Zakona o mjenici i zakonski opis bića krivičnog djela stavljenog okr. G. na teret sud je smatrao da nije dokazano da je okr. G. učinila krivično djelo izdavanje čeka i sredstava bezgotovinskog plaćanja bez pokrića iz čl.263 st.2 u vezi st.1 Krivičnog zakonika, pa je shodno čl.373 st.1 tač.2 ZKP-a riješeno je kao u izreci. </span>
</p>
<p class="p3"></p>
<p class="p3">
<span>Shodno čl.230 ZKP-a sud je odlučio da troškovi postupka padaju na teret I. B. DOO. </span>
</p>
<p class="p3"></p>
<p class="p3">
<span>Sud je oštećenog "I. B." doo Kotor sa postavljenim imovinskopravnim zahtjevom u iznosu od 702,04 eura shodno čl.239 st.3 ZKP-a uputio na parnicu.</span>
</p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 21.06.2013.g.</span>
</p>
<p class="p2"></p>
<p class="p3">
<span>Zapisničar						                           S U D I J A</span>
</p>
<p class="p3">
<span>Tamara Počanić 						     Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
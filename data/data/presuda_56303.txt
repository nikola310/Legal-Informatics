<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.s3{font-family:Arial;font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Arial;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Arial;font-size:14pt;}
.p6{text-indent:0.5in;text-align:justify;hyphenate:auto;font-family:Arial;font-size:14pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span class="s1">    </span>
</p>
<p class="p1">
<span>	</span>
</p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.87/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p4">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Aidom Luboder, odlučujući po optužnom predlogu Osnovnog Državnog Tužilaštva iz Rožaja Kt.br. 93/12. od 08.06.2012.godine, protiv okrivljenog S. H.  iz Rožaja zbog krivičnog djela krađa iz čl. 239. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Hajrana Kalač  iz Rožaja, oštećenog D. B., adv. Kalač Nuša iz Rožaja branioca okrivljenog i orkivljenog dana 23.07.2012.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p1">
<span>	</span><span class="s3">Okrivljeni</span><span class="s1"> </span><span class="s3">H. S., JMBG  ., od oca Š. i majke M., rodj. B., rodjen  ..godine, u Rožajama, gdje i živi, drž. CG, razumije Crnogorski jezik, koji mu je i maternji, pismen,  završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p2"></p>
<p class="p5">
<span>K R I V  J E</span>
</p>
<p class="p5"></p>
<p class="p6">
<span>Što je:</span>
</p>
<p class="p6">
<span>dana 30.05.2012.g. oko 22,00 časa, na parking prostoru ispred zgrade Šumarstva u Rožajama oduzeo tuđu pokretnu stvar 300 l nafte D2, vlasništvo D. B. iz Rožaja u namjeri da njenim prisvajanjem sebi pribavi protiv pravnu imovinsku korist u iznosu od 408,00 eura, na način što je otvorio otključani rezervoar na kamionu marke „Scanija“, reg.oznake RO AN 369, vlasništvo oštećenog i iz istog oduzeo naftu. </span>
</p>
<p class="p6"></p>
<p class="p6">
<span>Čime je izvršio krivično djelo krađa iz čl. 239. st. 1. Krivičnog zakonika, pa  mu sud na osnovu pomenutog zakonskog propisa, primenom čl. 4, 13, 15, 32, 36, 52, 53, 54, Krivičnog zakonika, čl. 226. 229, 239 st. 2. i čl. 374. Zakonika o krivičnom postupku izriče, </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p5">
<span>USLOVNU OSUDU</span>
</p>
<p class="p6"></p>
<p class="p6">
<span>Kojom mu utvrđuje kaznu zatvora u trajanju od 45 (četrdeset pet) dana  i istovremeno  određuje da se ista neće izvršiti  ukoliko okrivljeni u roku od jedne godine dana od pravosnažnosti ove presude ne učini novo krivično djelo.</span>
</p>
<p class="p6"></p>
<p class="p6">
<span>Da plati ovome sudu na ime troškova krivičnog postupka – paušala iznos od 40,00 eura.</span>
</p>
<p class="p6"></p>
<p class="p6">
<span>Da plati na ime imovinsko pravnog zahtjeva oštećenom B.D. iz Rožaja iznos od 408,00 eura. </span>
</p>
<p class="p6"></p>
<p class="p6">
<span>Sve ovo u roku od 15 dana po pravosnažnosti ove presude. </span>
</p>
<p class="p6"></p>
<p class="p6">
<span>			O b r a z l o ž e nj e </span>
</p>
<p class="p6"></p>
<p class="p6">
<span>ODT iz Rožaja podnio je optužni predlog Kt.br. 93/12 od 08.06.2012.g. protiv okrivljenog S. H. iz Rožaja, zbog krivičnog djela krađa iz čl. 239. st. 1. KZ. </span>
</p>
<p class="p6"></p>
<p class="p6">
<span>Na glavnom pretresu ODT iz Rožaja precizirao je činjenični opis iz optužnog predloga kao u izreci presude. Istakao je da je utvrđeno izvedenim dokazima da je okrivljeni izvršio krivično djelo za koje se optužuje. Predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 1.200,00 eura.</span>
</p>
<p class="p6"></p>
<p class="p6">
<span>Oštećeni B. D. pridružio se krivičnom gonjenju ODT-a u odnosu na okrivljenog i postavio imovinsko pravni zahtjev.</span>
</p>
<p class="p6"></p>
<p class="p6">
<span>Advokat Kalač Nušo iz Rožaja, branilac okrivljenog istakao je, da nije sasvim na pouzdan način utvrđeno da je okrivljeni izvršio krivično djelo koje mu se optužbom stavlja na teret. Da je kriminalistički izvještaj Uprave policije, Ispostave Rožaje nepotpun, a da se izvještaj mobilnog operatera podudara sa tim izvještajem u pogledu vremena komuniciranja okrivljenog sa nepoznatim  licem koje je posedovalo mobilni telefon broj 069-400-615. Da  sadržaj SMS poruka nije utvrđen te samim tim nije dokazano da je okrivljeni izvršio krivično djelo koje mu se stavlja na teret. Predložio je da sud okrivljenog oslobodi od optužbe, a ukoliko istog oglasi krivim da mu izrekne blažu kaznu, obzirom da na strani istog stoji niz olakšavajućih okolnosti. </span>
</p>
<p class="p6"></p>
<p class="p6">
<span>Okrivljeni H. S. na glavnom pretresu je izjavio da ne priznaje izvršenje krivičnog djela ni krivicu za krivično djelo koje mu se optužbom stavlja na teret.</span>
</p>
<p class="p6"></p>
<p class="p6">
<span>U svojoj odbrani je pred ODT-om iz Rožaja na zapisniku Kt.br.93/12 od 31.05.2012.godine  istakao, da je dana 30.05. ove godine u večernjim satima, svojim vozilom marke „Golf II“ ,RO AP 303 pošao do Upravne zgrade Šumarstva koja je locirana u krugu preduzeća „Gornji Ibar“ u Rožajama. Na tom mjestu je trebao da se vidi sa djevojkom čije ime ne želi da kaže, obzirom da je maloletna, da njeni roditelji nebi bili upoznati u vezi toga. Kada je vozilo parkirao ispred zgrade na udaljenosti od pet metara od teretnih vozila koja su bila parkirana, iz istog je izašao i telefonom pozvao djevojku, da joj kaže gdje se nalazi. Ista mu je kazala da će doći za 10 minuta i nakon završenog razgovora pošao je do jednog kamiona radi fizioloških potreba. Da u tom momentu radnik obezbeđenja „Gornjeg Ibra“ čije ime nezna je došao i kazao mu „šta radiš tu, što kradeš naftu“. Istom je odgovorio da to ne čini i objasnio mu je zbog čega je na tom mjestu. Taj radnik mu je kazao „kako ne kradeš, dođi ovamo da vidiš“. Pošao je sa tim radnikom i pored jednog parkiranog kamiona primjetio je plastični balon i istom je kazao da to nije njegov i da on ne krade naftu, već da je došao na tom mjestu da sačeka djevojku. Taj radnik mu je kazao da ide da će on pozvati policiju, zapisujući mu registarske oznake vozila. Ušao je u vozilu i pošao u pravcu grada, gdje je sreo djevojku, istu uzeo u vozilu i pošao u mjesto zv. Crnja, gdje se zadržao a nakon toga  se vratio kući. Sjutradan vlasnik preduzeća u kojem radi mu je kazao da ga traži policija. Pošao je u policiju gdje je upoznat u vezi krađe nafte iz nekih kamiona. Nezna koje vlasnik mob.telefona sa kojeg je dobio SMS poruke sa kojim nije upoznat. Za te poruke je prvi put sazano u stanici policije, gdje mu je inspektor sa njegovog mob.telefona br. 068-418-883 iste pročitao. Telefon mu se nalazio u vozilu, ali je na istom bilo isključeno  zvono, tako da isti to veče nije koristio, kao ni naredni dan. Često kupuje naftu koju u svom vozilu nosi kod kuće,te ne isključuje mogućnost da su u gepeku vozila ostale kaplje nafte. </span>
</p>
<p class="p6"></p>
<p class="p6">
<span>Na glavnom pretresu u svemu je ponovio iskaz dat pred ODT-om u Rožajama na pomenutom zapisniku. U svemu je prihvatio odbranu svog branioca. </span>
</p>
<p class="p6"></p>
<p class="p6">
<span>Na glavnom pretresu sud je izveo dokaze, saslušanjem u svojstvu svedoka H. E., G. B., M., H. A., oštećenog – svedoka B. D., pročitao izvještaj krim.tehnike Ispostave Rožaje br. Sl/11 od 31.05.2012.g., pročitao zapisnik o uviđaju Ispostave Rožaje br. 02 Sl od 31.05.2012.g., izvještaj o uzrokovanju tragova sa lica mjesta Ispostave Rožaje od 31.05.2012.g., izvršio uvid u fotodokumentaciju br. Sl-12 od 31.05.2012.g. Ispostave Rožaje, izvršio uvid listing telefonskih komunikacija M-tela DOO za broj telefona 068-418-883 vlasništvo orkivljenog za period 31.05.2012.g. i pročitao izvod iz kaznene evidencije na ime okrivljenog.  </span>
</p>
<p class="p6"></p>
<p class="p6">
<span>Svjedok H. E. istakao je, da radi kao vozač teretnog vozila marke „Scania“ RO AN 369 vlasništvo B. D.. Vozilo je dana 30.05.ove godien prakirao na parkingu u krugu AD „Gornji Ibar“. Vozilo ima rezervoar za gorivo zapremine 600 litara. U vozilu se nalazilo 450 litara goriva D2. Rezervoar je bio zatvoren poklopcem koji se ne zaključava, jer je od ranije oštećen. U večernjim satima pozvao je Dragan telefonom i kazao mu da pođe do vozila jer ga je policija obaviejstila da je neko uzimao gorivo iz vozila. Kod vozila je zatekao lica koja rade na obezbeđenju AD „Gornji Ibar“. Ista su mu kazala, da su zatekla vozilo marke „Golf“ na tom mjestu i okrivljenog koji se udaljio i nije ga našla na tom mjestu. Pored rezervoara je vidio plastičnu kantu zapremine 20 do 30 litara, a na asvaltu je primjetio istapanje nafte iz rezervoara. Kanta je bila prazna, a iz rezervoara je oduzeto predhodno oko 300 litara nafte D2. Nije zatekao okrivljenog na tom mjestu, ali su ga radnici obezbeđenja informisali, kako su istog zatekli. Da je cijena goriva bila  1,36 eura po jednom litru. Kamion je parkirao oko 18 časova, a rezervoar  a gorivo je  uzeo  na teritoriji Republike Srbije. Nije primjetio tog dana crijevo za izvlačenje goriva na tom mjestu. </span>
</p>
<p class="p6"></p>
<p class="p6">
<span>Svedok G. B. istakao je, da radi kao radnik obezbeđenja AD „Gornji Ibar“. Dana 30.05. 2012.g. bio je u smjeni sa G. M.. Oko 22 časa, pošao je da obiđe krug preduzeća. Na parkingu je bilo parkirano teretno vozilo. Parking nije osvijetljen, a u blizuini se nalazi ulična rasvjeta. Pored teretnog vozila na udaljenosti na oko 5 metara primjetio je jedno lica da stoji, a u toj blizini je bilo parkirano vozilo marke „Golf II“. To lice mu je kazalo da čeka djevojku. Pored rezervoara teretnog vozila primjetio je plastičnu kantu zapremine 15 do 20 litara, kao i plastično crijevo zelene boje dužine oko 1,5 m. To lice mu je kazalo da mu nije poznato  čija je kanta i to crijevo. U kanti nije bilo goriva, dok je poklopac rezervoara bio otvoren. Obavijestio je M. u vezi toga i isti je došao na tom mjestu. Tom licu su kazali da sačeka policiju ali im je isto kazalo da ga čeka djevojka i udaljio se sa tog mjesta. Kada je policija došla došao je i vozač vozila. Nije mu poznato koliko je goriva uzeto iz tog vozila. Pošto mjesto nije bilo osvijetljeno, nije obraćao pažnju da li na asvaltu pored kante ima tragova od goriva. Lice koje je zatekao na tom mjestu je okrivljeni.  Kada ga je zatekao na tom mjestu isti nije razgovarao telefonom a vozilo mu nije bilo upaljeno, kao ni svetla. Od rezervoara je bio udaljen od oko 5 metara, a vozilo je parkirao paralelno sa teretnim vozilom i isto je bilo udaljeno od teretnog vozila oko 5 metara. </span>
</p>
<p class="p6"></p>
<p class="p6">
<span>Svedok G. M. istakao je, da radi na obezbeđenju objekata AD „Gornji Ibar“. Dana 30.05. ove godine, bio je u smjeni sa B.. Kada su došli na mjestu gdje je bilo parkirano teretno vozilo pošao je da obiđe pogon stolarije, dok je B. obilazi mjesto gdje je  to vozilo bilo parkirano. Kada je došao na tom mjestu vidio je da B. razgovara sa nekim momkom, a radilo se o okrivljenom. Isti su razgovarali pored putničkog vozila koje je bilo parkirano na tom mjestu. Između prikolica teretnih vozila na asvaltu je vidio plastičnu kantu sa crijevom. Kanta se nalazila u blizini rezervoara od teretnog vozila. Nije prilazio do tog mjesta. Već je pozvao policiju, a okrivljeni im je kazao da mora da ide vozilom, tako da se sa tog mjesta udaljio. Zapisao je reg. oznake tog vozila. </span>
</p>
<p class="p6"></p>
<p class="p6">
<span>Svedok H. A. istakla je, da radi Upravi policije, Ispostava Rožaje kao komesar, Dana 30.05. ove godine bila je dežurna. Radeći na otkrivanju lica koja kradu gorivo iz vozila oko 22 časa, vozilom je pošla Ulicom „Maršala Tita“ koja prolazi kroz krug AD „Gornji Ibar“. Na pakingu je primjetila parkirana dva teretna vozila, kao i jedno putničko vozilo marke „Golf“. Nikog od lica nije primjetila, ali je predpostavila da je vlasnik putničkog vozila na tom mjestu.Obavijestila je policiju da pođe na to mjesto i utvrdi koje vlasnik vozila. Kada se vratila vidjela je da putničkog vozila nema pored teretnog vozila. Na tom mjestu je zatekla patrolu policije kao i lica koja rade na obezbeđenju AD „Gornji Ibar“. Ta lica su je obaviejstila da su zatekli jedno lice, na tom mjestu i da se ono udaljilo sa putničkim vozilom. Pored teretnog vozila ispod rezervoara primjetila je plastičnu kantu zapremine 50 do 70 litara, koja je bila umazana od ulja. Pored kante je bilo crijevo dužine oko 1 metra, a poklopac rezervoara je bio uklonjen. U kanti nije bilo goriva. Na rezervoaru je bila fleka od goriva. Došao je vlasnik kamiona kao i vozač. Sjutradan je u policiji došao okrivljeni kojeg su predhodno tražili. Izvršili su pregled vozila sa krim.tehničarom i u prtljažniku od vozila su našli mrlje od nafte od kojih se osjećao i miris goriva. Sa mobilnog telefona vlasništvo okrivljenog izvršili su listanje odlaznih i dolaznih poziva, kao i primljene SMS poruke. U vezi toga je krim.tehničar sačinio izvještaj, a okrivljeni im je kazao da nezna ko mu je te SMS poruke poslao. Nijesu izuzeli tragove sa kante i crijeva, jer joj je krim.tehničar kazao da se istinemogu izuzeti zbog umazanosti kante od masti. </span>
</p>
<p class="p6"></p>
<p class="p6">
<span>Oštećeni – svedok B.D. istakao je, da je vlasnik vozila marke „Scania“ RO AN 369 kojim upravlja H. E.. Dana 30.05. ove godine vozač je vozilo parkiarao na parking placu Šumske Uprave Rožaje. Tog dana oko 23 časa, obaviješten je od strane Inspektora  Ispostave Rožaje da je neko iz tog vozila uzimao vozilo. Pošao je na tom mjestu gdje je zatekao H. A., vidio je da je skinut poklopac sa rezervoara i primjetio je plastično crijevo, a pored rezervoara plastičnu kantu zapremine 30 do 40 litara. Zapremina rezervoara je 600 litara, a iz istog je oduzeto oko 250 litara, možda i više, jer to nezna tačno. U vezi toga je bolje upoznat vozač. Da je cijena koštanja goriva dizel D2, dana 30.05.2012.g. bila 1,36 eura po jednom litru. </span>
</p>
<p class="p6"></p>
<p class="p6">
<span>Sud je cijeneći  iskaz okrivljenog i izvedene dokaze pojedinačno i uvezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p6"></p>
<p class="p6">
<span>Iz iskaza okrivljenog se vidi da je on pomenutog dana svoje vozilo marke „Golf II“ parkirao na prostoru gdje su bila parkirana teretna vozila u krugu AD „Gornji Ibar“.Da je pored teretnog vozila vidio plastičnu kantu, kada su ga na tom mjestu našli radnici koji rade na obezbeđenju AD „Gornji Ibar“, koji su ga pitali zbog čega se nalazi na tom mjestu. Da se nakon toga vozilom udaljio. Vlasnik je broja mob. telefona 068-418-883 koji je tog dana bio kod njega. Da je sjutradan pošto mu je vlasnik preduzeća u kojem radi kazao da ga traži policija, pošao u policiju gdje mu je krim. tehničar u mobilnom telefonu našao primljene SMS poruke. Njegov iskaz u ovom dijelu, sud je u svemu prihvatio kao tačan, jer je potvrđen i izvedenim dokazima i isti je uzeo kao dokaz. Međutim, njegov iskaz u preostalom dijelu, sud nije mogao prihvatiti, jer je isti u tom dijelu iskonstruisan i usmjeren na izbjegavanju krivično pravne  odgovornosti i  suprotan je izvedenim dokazima. </span>
</p>
<p class="p6"></p>
<p class="p6">
<span>Iz iskaza svedoka B. i M. proizilazi da oni radi na obezbeđenju objekata AD „Gornji Ibar“. Pomenutog dana oko 22 časa su prilikom obilaska kruga preduzeća, na parkingu vidjeli parkirana teretna vozila, kao i putničko vozilo marke „Golf II“. Da su u blizini tih vozila zatekli okrivljenog, a ispod rezervoara teretnog vozila plastičnu kantu. Vidjeli su da je skinut poklopac sa rezervoara vozila. Da se okrivljeni sa vozilom „Golf“ udaljio, govoreći im da ga čeka djevojka. Predhodno su telefonom obavijestili policiju  koja je došla na tom mjestu, kao i vlasnik vozila, te i vozač. Da su zapisali registarske oznake putničkog vozila koje se udaljilo. Mjesto gdje su vozila bila parkirana nije bilo osvijetljeno. Njihove iskaze sud je u svemu  prihvatio kao tačne, objektivne, međusobno saglasne i kao takvi potvrđeni ostalim izvedenim dokazima, kao i sa iskazom okrivljenog u dijelu koji je sud prihvatio. </span>
</p>
<p class="p6"></p>
<p class="p6">
<span>Iskaz svedoka E. , A. i oštećenog – svedoka D., sud je u svemu prihvatio kao tačne, objektivne i kao takvi ničim nedovedeni u sumnju. Naime, iz njihovih iskaza se vidi da je E. pomenutog dana teretno vozilo marke „Scania“ kojim upravlja, parkirao u krugu AD „Gornji Ibar“. Da je D. obaviješten od Ispostave Rožaje da je u tom vozilu oduzimato gorivo. Da su pored tog vozila primjetili plastičnu kantu, skinut poklopac sa rezervoara, kao i plastično crijevo. Da je rezervoar vozila zapremine 600 litara, u kojem se nalazilo 450 litara goriva D2, a da je iz rezervoara oduzeto oko 300 litara, za koju količinu je najbolje upoznat E. kao vozač vozila, te da je cijena koštanja 1litra D2 tog dana iznosila 1,36 eura. Da je krim.tehničar prilikom listanja imenika iz telefona okrivljenog, vidio primljene dvije SMS poruke tog dana u vezi čega je sačinio izvještaj. Njihovi iskazi ničim nijesu dovedeni u sumnju, već su saglasni sa ostalim izvedenim dokazima, te je sud iste u svemu prihvatio. </span>
</p>
<p class="p6"></p>
<p class="p6">
<span>Iz izvještaja krim.tehnike Ispostave Rožaje br. Sl/11 od 31.05.2012.g. proizilazi da su  u mobilnom telefonu okrivljenog nađene primljene dvije SMS poruke dana 30.05. 2012.g  sa broja mobilnog telefona  069-400-615 sadržine „e ja mislim da ima u onaj kamion makar 5 litara“ koja poruka je primljena u 17.10.15 h, kao i sadržine „bogami sada imam neke goste nemoj da misliš da ja nesmijem“, koja je primljena 22.01.50 h.  Ovaj izvještaj sud je u svemu prihvatio kao tačan, jer je sačinjen od nadležnog  organa Uprave policije, a isti je u pogledu vremena kada su ove poruke primljene, sa mob telefona 069-400-615 na mob.telefon 068-418-883 vlasništvo orkivljenog, potvrđen sadržajem listinga mob. operatera M-tela DOO za period 30.05.2012.g. Iz ovih dokaza utvrđena je okolnost koja ukazuje u prilog realnosti odlučnih činjenica koje su sadržane u prihvaćenim dokazima. Iz ovih dokaza se vidi da je okrivljeni upravo tog dana komunicirao sa vlasnikom telefona 069-400-615 SMS porukom čija je sadržina usmjerena upravo na  oduzimanje goriva iz nekog vozila, za koje mu je rečeno u primljenoj poruci da u istom ima goriva. Imajući u vidu sadržinu ovih dokaza, sud je iste u svemu prihvatio jer su saglasni sa ostalim izvedenim dokazima.</span>
</p>
<p class="p6"></p>
<p class="p6">
<span>Iz fotodokumentacije Ispostave Rožaje od 31.05.2012.godine, koja je sačinjena od krim.tehnike se vidi  mjesto gdje su zatečena parkirana teretna vozila, plastična kanta pored koje se nalazi crijevo, otvoren rezervoar od goriva, na teretnom vozilu, kao i putničko vozilo marke „Golf“, RO AP 303, a iz izvještaja o uzrokovanju tragova sa lica mjesta, sačinjen od krim.tehnike Ispostave Rožaje 31.05.2012.godine, se vidi da su  u prtljažniku vozila marke „Golf II“ prilikom pregleda uočene mrlje od goriva nafte, te da je to fotografisano. Ove dokaze je sud prihvatio kao verodostojne, jer su urađeni od nadležnog organa krim.tehničara Ispostave Rožaje i isti u svemu se podudaraju sa ostalim  izvedenim dokazima.</span>
</p>
<p class="p6"></p>
<p class="p6">
<span>Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela krađe iz čl. 239. st. 1. KZ, izvršenog na način, vrijeme i mjestu opisano u izreci ove presude. Naime, okrivljeni je pomenutog dana oduzeo tuđu pokretnu stvar – naftu D2 u zapremini od 300 litara, čija je ukupna vrijednost bila 408,00 eura, iz teretnog vozila marke „Scania“, vlasništvo oštećenog  B. D. kojim vozilom je upravljao H. E., radi pribavljanja protivpravne imovinske  koristi. </span>
</p>
<p class="p6"></p>
<p class="p6">
<span>Cijeneći psihički odnos okrivljenog prema izvršenom krivičnom djelu, sud je našao da je isti u konkretnom slučaju postupao sa umišljajem, jer je znao da oduzima tuđu pokretnu stvar u namjeri krađe, te je na to i pristao.</span>
</p>
<p class="p6"></p>
<p class="p6">
<span>Za izvršeno krivično djelo, sud je našao da je okrivljeni krivično pravno odgovoran,te ga je za isto oglasio krivim, pošto je našao da nema elemenata koji bi isključivali njegovu krivično pravnu odgovornost i izrekao mu uslovnu osudu, utvrđujući mu kaznu zatvora u trajanju od  45 dana i istovremeno određujući da se ista neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p6"></p>
<p class="p6">
<span>Predmet ocjene suda bila je i teza branioca okrivljenog, pa istu sud nije mogao prihvatiti u dijelu koja se odnosi da nije utvrđeno da je okrivljeni izvršio ovo krivično djelo, jer je ista suprotna izvedenim  dokazima i utvrđenom činjeničnom stanju i kao takva ničim nije potvrđena.  Prihvaćena je teza branioca okrivljenog u dijelu koja se odnosi  na olakšavajuće okolnosti koje stoje na strani okrivljenog. </span>
</p>
<p class="p6"></p>
<p class="p6">
<span>Prilikom izricanja uslovne osude kao mjere upozorenja okrivljenom za izvršeno krivično djelo, sud je imao u vidu ličnost izvršioca ovog krivičnog djela, njegovo dosadašnje vladanje, što potvrđuje i njegova neosuđivanost, da se radi o mlađem čovjeku, njegove lične i materijalne  prilike, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu, kao mjeru upozorenja, ubijeđen da će se upozorenjem – uz  prijetnju  kaznom dovoljno uticati na okrivljenog da više ne vrši krivična djela. </span>
</p>
<p class="p6"></p>
<p class="p6">
<span>U smislu čl. 226. i 229. ZKP, okrivljeni je obavezan da plati ovom sudu na ime troškova krivičnog postupka – paušala iznos od 40,00 eura, imajući u vidu trajanje i složenost krivičnog postupka. </span>
</p>
<p class="p6"></p>
<p class="p6">
<span>U smislu čl. 239. st. 2. ZKP, okrivljeni je obavezan da plati na ime imovinsko pravnog zahtjeva oštećenom iznos od 408,00 eura, koji iznos je utvrđen za oduzetu naftu po cijeni koštanja kako je i oštećeni istakao, a u postupku na glavnom pretresu tome niko nije prigovorio. </span>
</p>
<p class="p6"></p>
<p class="p6"></p>
<p class="p6">
<span>OSNOVNI SUD U ROŽAJAMA, dana 23.07.2012.godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 					 PREDSJEDNIK SUDA </span>
</p>
<p class="p2">
<span>Aida Luboder s.r.						 Zahit Camić s. r. </span>
</p>
<p class="p2"></p>
<p class="p2">
<span>	</span>
</p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijama iste Višem sudu u Bijelom Polju, a preko ovog suda. </span>
</p>
<p class="p2"></p>
<p class="p2"></p>
<p class="p7"></p>
<p class="p7"></p>
<p class="p7"></p>
<p class="p1"></p>
<p class="p8"></p>
<p class="p8"></p>


</body>
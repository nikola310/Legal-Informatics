<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p5{text-align:justify;hyphenate:auto;font-family:Times New Roman;font-size:11pt;}
.p6{text-align:center;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p8{margin-left:0.5in;text-align:justify;hyphenate:auto;font-family:Times New Roman;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br.105/2012</span>
</p>
<p class="p3">
<span>Dana  16.05.2012. godine</span>
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu okrivljenih K.S. i M.B., zbog krivičnog djela falsifikovanje isprave iz člana 412 stav 2 u vezi stava 1 KZ, postupajući po optužnom predlogu ODT Nikšić Kt.br. 221/10 od 02.02.2012.godine, nakon javnog glavnog pretresa održanog dana 16.05.2012. godine, u prisustvu zamjenika ODT-a Lukovac Sofije i optuženih, donio je i istog dana javno objavio </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Okrivljene:</span>
</p>
<p class="p3"></p>
<p class="p5">
<span class="s1">	1. K.S. </span><span>od oca Dj  i majke D rodjene Dj , rodjena  .godine u Nikšiću, sa prebivalištem u Nikšiću–   državljanin Crne Gore, udata, majka dvoje djece, zaposlena, lošeg imovnog stanja, ranije neosudjivana </span>
</p>
<p class="p5"></p>
<p class="p5">
<span class="s1">	2. M.B. </span><span>od oca Dj  i majke D , rodjene Dj . rodjena .godine u Nikšiću, sa prebivalištem u Nikšiću– državljanin Crne Gore, udata, majka troje djece, zaposlena, lošeg imovnog stanja, ranije neosudjivana </span>
</p>
<p class="p5"></p>
<p class="p5"></p>
<p class="p5"></p>
<p class="p4">
<span class="s1">K r i v e   s  u:</span>
</p>
<p class="p3"></p>
<p class="p3">
<span>           	</span><span class="s1">Što su: </span>
</p>
<p class="p7">
<span>I to okrivljena K.S. dana 29.03.2007.godine u Nikšiću, u namjeri da se takva isprava upotrijebi kao prava napravila lažnu mjenicu, na način što je na mjenici AA0222175 koja je popunjena kao sredstvo obezbjedjenja kredita u postupku odobravanja kredita po Ugovoru broj 1621202637 od 30.03.2007. godine, zaključenom izmedju Hipo Alpe-Adria banke iz P. i korisnika kredita M.B. na mjestu predvidjenom za unošenje podataka za žiranta i potpis žiranta unijela podatke za žiranta P. Ž. i potpisala istog, koju lažnu mjenicu je okrivljena M.B. i upotrijebila kao pravu na način što je istu uz ostalu neophodnu dokumentaciju predala uz zahtjev za dodjelu kredita u filijali navedene banke u Nikšiću </span>
</p>
<p class="p7"></p>
<p class="p7">
<span>- čime su izvršile krivično djelo falsifikovanje isprave iz člana 412 stav 2 u vezi stava 1 Krivičnog zakonika</span>
</p>
<p class="p8"></p>
<p class="p7">
<span>- pa sud okrivljenima zbog izvršenja navedenog krivičnog djela primjenom citiranih zakonskih odredbi kao i odredbi iz člana 4 stav 2, člana 42 stav 1, člana 52, 53 i 54 KZ kao i odredbi iz člana 226, 229 i člana 374 ZKP-a  i z r i č e </span>
</p>
<p class="p3">
<span class="s1"> </span>
</p>
<p class="p6">
<span class="s1">USLOVNU OSUDU</span>
</p>
<p class="p3"></p>
<p class="p5">
<span class="s1">	</span><span>Sa kojom svakoj okrivljenoj pojedinačno utvrdjuje kaznu zatvora u trajanju od po 30 (slovima: trideset) dana i istovremeno odredjuje da se navedene kazne neće izvršiti ukoliko okrivljene u roku od jedne godine od dana pravosnažnosti presude ne počine novo krivično djelo.</span>
</p>
<p class="p5"></p>
<p class="p5">
<span>	Obavezuje se okrivljene da na ime paušala kao dijela troškova krivičnog postupka pojedinačno plate novčani iznos od po 30,00 eura u roku od 15 dana od dana pravosnažnosti presude, pod prijetnjom prinudnog izvršenja na na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p class="p5"></p>
<p class="p5"></p>
<p class="p6">
<span class="s1">O b r a z l o ž e n j e</span>
</p>
<p class="p6"></p>
<p class="p5">
<span class="s1">	Osnovni državni tužilac u Nikšiću</span><span> svojim optužnim predlogom Kt.br.221/10 od 02.02.2012.godine, stavio je na teret okrivljenima K.S. i M.B. izvršenje krivičnog djela falsifikovanje isprave iz člana 412 stav 2 u vezi stava 1 KZ, koje krivično djelo je činjenično opisano u izreci presude. Zamjenik ODT-a Lukovac Sofija, koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta i predložila sudu da okrivljene oglasi krivim i osudi po zakonu.</span>
</p>
<p class="p5">
<span> </span>
</p>
<p class="p5">
<span class="s1">	Okrivljena K.S.</span><span> na glavnom pretresu priznala je izvršenje krivčnog djela koje joj je stavljeno na teret optužbom i u tom pravcu objasnila da je tačno da je dana 29.03.2007. godine, na mjenici serijskog Broja AA0222175, svojom rukom upisala ime i prezime P. Ž. podatke od tog lica i to matični broj 040396021066 i adresu Podgorica, Lamela bb i ispod toga potpisala lice P. Ž. i da je to učinila na zahtjev svoje sestre optužene M.B., koja joj je rekla da to može da učini bez ikakvih problema, jer je to lice pristalo da bude žirant za kredit koji je optužena M.B. namjeravala da podigne kod Hipo Alpe Adria banke. Takodje je istakla da se ne može tačno sjetiti gdje je je izvršila ovo unošenje podataka i potpisivanje mjenice, ali da zna da to nije bilo u prostorijama Hipo Alpe Adria banke AD Podgorica-Filijala Nikšić i da su kada je ona potpisivala tu mjenicu tome prisustvovale okrivljena M. B. i svjedok M. M. koja je tada bila jetrva imenovane okrivljene. </span>
</p>
<p class="p5"></p>
<p class="p5">
<span>            U svojoj završnoj riječi okrivljena K.S. je, ostajući pri datom priznanju, predložila sudu da je što je moguće blaže kazni. </span>
</p>
<p class="p5"></p>
<p class="p5">
<span class="s1">	Okrivljena M.B.</span><span> u svojoj odbrani, datoj u prethodnom postupku i na glavnom pretresu, negirajući izvršenje krivčnog djela koje joj je stavljeno na teret optužbom, u bitnom je istakla da se tokom marta mjeseca 2007. godine, obratila Hipo Alpe Adria banci sa zahtjevom za odobravanje kredita u iznosu od 15.000 eura, koji kredit joj je potreban za renoviranje porodične kuće koja se nalazi u mjestu B. i da su joj tom prilikom u nikšićkoj filijali navedene banke rekli da kao sredstvo obezbjedjenja toga kredita mora biti upisana hipoteka na kući u korist banke i pored toga da mora obezbijediti dva žiranta, nakon čega su ona i njen suprug odmah uradili sve što je bilo potrebno za upis hipoteke, a pošto nije mogla obezbijediti žirante ona se obratila svojoj tadašnjoj jetrvi M. M. da joj pronadje žirante i istoj predala formulare za žirante, da bi nekoliko dana kasnije M. M. njoj vratila potpisane i ovjerene formulare za žirante i uredno popunjenu i potpisanu mjenicu, s tim što njoj nije poznato gdje ta mjenica potpisana od strane žiranata i ona je te popunjene formulare žiranata i mjenicu koje je preuzela od M. M. uz zahtjev za kredit predala Filijali Hipo Alpe Adria banke u Nikšiću, nakon čega joj je odobren kredit u iznosu od 15.000,00 eura koji je kasnije iskoristila za renoviranje porodične kuće i koji kredit i dan danas ureno otplaćuje.</span>
</p>
<p class="p5"></p>
<p class="p5">
<span>            U svojoj završnoj riječi okrivljena M.B. je, ostajući pri svojoj odbrani, pitanje svoje krivično pravne odogovornosti ostavila na ocjenu sudu. </span>
</p>
<p class="p5"></p>
<p class="p5">
<span>             Sud je na glavnom pretresu u dokaznom postupku na saglasan predlog stranaka pročitao iskaz svjedoka P. Ž.Š. Danke, i M. M. i pročitao izvještaj o vještačenju grafologa dipl. ing. N. V. broj 21500-651 izvršio uvid u foto-kopiju dokumentacije Hipo Alpe Adria banke formirane po ugovoru o kreditu bro j1621202637 od 30.03.2007. godine i fotokopiju sporne mjenice borj AA0222175 i pročitao izvod iz kaznene evidencije za okrivljene dat od Uprave policije CG- PJ Nikšić.</span>
</p>
<p class="p5"></p>
<p class="p5">
<span>                Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i kazivanjem okrivljenih, sud je na nesumnjiv način utvrdio da su okrivljene K.S. i M.B. počinile krivično djelo koje im je stavljeno na teret optužbom, pa ih je zbog izvršenja istog oglasio krivim i krivično pravno odgovornim sa sljedećih razloga:</span>
</p>
<p class="p5"></p>
<p class="p5">
<span>	 Uvidom u fotokopiju dokumentacije Hipo Alpe Adria banke formirane po ugovoru o kreditu broj 1621202637 od 30.03.2007. godine, i fotokopiju sporne mjenice AA0222175, utvrdjeno je da je okrivljena M.B. bila korisnik kredita kod Hipo Alpe Adria banke po navedenom ugovoru o kreditu u iznosu od 15.000,00 eura, da su sredstva obezbjedjenja tog kredita bili hipoteka na imovini supruga imenovane okrivljene M. M., upisana u korist navedene banke po Ugovoru o hipoteci ovjerenim pred Osnovnim sudom u Nikšišu pod brojem Ov.4296/2007 od 03.04.2007. godine, i žiranti  P. Ž. i L. S.dok je uvidom u fotokopiju mjenice AA0222175 utvrdjeno da se na poledjini iste, pod rednim brojem 2 nalaze upisani podaci :”P.Ž. iz Podgorice, Lamela bb, Podgorica JMBG 040396021066, zaposlen u Lutriji Crne Gore”, ispod kojih podataka se nalazi rukopisom ispisan potpis imenovanog lica </span>
</p>
<p class="p5"></p>
<p class="p5">
<span>	Izvještaju o vještačenju broj 21500-1651 čačinjen od strane vještaka grafologa Nikčević V. utvrdjeno je da sporni potpis P. Ž., ispisan na poledjini mjenice serije AA0222175 na mjestu predvidjenom za drugog žiranta, nije autentičan potpis imena lica na čije ime glasi, a da se nakon ispitivanja raspoloživog nespornog materijala nije mogao donijeti sasvim odredjeni zaključak o tome da li su okrivljene M.B. i K.S. ispisale sporni potpis P. Ž. na poledjini mjenice na mjestu drugog žiranta, s tim što se okrivljene ne mogu u potpunosti isključiti kao mogući skripteri tog potpisa, sa napomenom da bi po mišljenju vještaka okrivljena K.S. prije mogla doći u obzir kao skripter spornog rukopisa.</span>
</p>
<p class="p5"></p>
<p class="p5">
<span>	Svjedok P. Ž. je u svom iskazu naveo da je zaposlen u preduzeću Lutrija Crne Gore AD i da je tokom 2007. godine, bio žirant većem broju svojih kolega, da se ne može sjetiti da li je tokom te godine bio žirant koleginici M. M., ali da okrivljenu M. B. ne poznaje i da za istu nikada nije čuo sve do momenta kada mu je stigla zabrana na platu za kredit koji je imenovana podigla kod Hipo Alpe Adria banke, nakon čega je otišao u prostorije te banke i vidio da se u dokumentaciji tog kreduta na izjavi žiranta nalazi njegov svojeručni potpis, a da je njegov potpis na mjenici koja je priložena u dokumentaciji tog kredita falsifikovan, jer tu mjenicu on nikada nije potpisao. Takodje je istakao da je on vjerovatno na molbu svoje kileginice M. M. potpisao izjavu žiranta za kredit koji je okrivljena M.B. podigla kod Hipo Alpe Adria banke u iznosu od 15.000,00 eura i da mu kao žirantu po osnovu otplate tog kredita nikada nije od zarade odbijen bilo kakav iznos, tako da pretpostavlja da korisnik tog kredita isti uredno otplaćuje.</span>
</p>
<p class="p5"></p>
<p class="p5">
<span>	Şvjedok Š. D. u svom iskazu u bitnom je navela da je zaposlena kao kreditini referent u nikšićkoj filijali Hipo Alpe Adria banke i da se sjeća da je tokom 2007. godine okrivljena M.B. podnijela zahtjev za odobravanje kredita u iznosu od 15.000,00 eura, uz koji zahtjev je priložila izjave žiranata i mjenicu potpisanu od strane istih, s tim što se sjeća da se  radilo o žirantima koji su bili iz P., tako da ona pretpostavlja da su žiranti potrebnu dokumentaciju i mjenicu potpisali u prostorijama navedene banke u P. i da je ona tom telefonskim putem provjerila sa kolegama iz Podgorice prije nego što je primila tu dokumentaciju, jer je to bila njihova uobičajena poslovna praksa kada se radilo o žirantima koji su bili iz drugog grada, odnosno žirantima koji nijesu bili iz Nikšića.</span>
</p>
<p class="p5"></p>
<p class="p5">
<span>	Svjedok M. M. u svom iskazu u bitnom je navela da je okrivljena M.B. njena bivša jetrva, da je sa istom bila u dobrim odnosima, ali da ona tokom 2007. godine, nije od imenovane okrivljene preuzimala bilo kakve formulare za žirante za kredit koji je optužena M. trebala da podigne kod Hipo ALpe Adrija Banke, da nikoga od svojih kolega iz preduzeća . CG, pa ni P.Ž. i L. S. nije pitala da budu žiranti optuženoj M.B. za kredit kod Hipo Alpe Adria banke i da joj u vezi sa tim ništa nije poznato. </span>
</p>
<p class="p5"></p>
<p class="p7">
<span>Na osnovu kazivanja okrivljene K.S. u kome je ista istakla da je na zahtjev svoje sestre okrivljene M.B. svojim rukopisom u spornu mjenicu unijela ličene podatke žiranta Popadić Ž. i istog potpisala, koje sud cijenio kao istinito jer je potvrdjeno nalazom i mišljenjem vještaka grafologa N.V. u kome se imenovani vještak izjasnila da je najverovatniji skripter spornog potpisa P. Ž. na mjenici broj AA0222175 upravo imenovana okrivljena i kazivanjem svjedoka P. Ž. koji je u svom iskazu odredjeno istakao da kao žirant nikada nije unio svoje podatke i potpisao spornu mjenicu, kao i na osnovu uvida fotokopiju dokumentacije Hipo Alpe Adria banke formilrane po ugovoru o kreditu broj 1621202637 od 30.03.2007. godine i fotokopiju sporne mjenice broj AA0222175 kojim dokazima je utvrdjeno da je okrivljena M.B. predmetnu falsifikovanu mjenicu predala uz zahtjev za dobijanje navedenog kredita, sud je na nesumnjiv način utvrdio da su i to okrivljena K.S. dana 29.03.2007.godine u Nikšiću, u namjeri da se takva isprava upotrijebi kao prava napravila lažnu mjenicu na način što je na mjenici AA0222175 koja je popunjena kao sredstvo obezbjedjenja kredita u postupku odobravanja kredita po Ugovoru broj 1621202637 od 30.03.2007. godine, zaključenom izmedju Hipo Alpe-Adria banke iz Podgorice i korisnika kredita M.B. na mjestu predvidjenom za unošenje podataka za žiranta i potpis žiranta unijela podatke za žiranta P. Ž. i potpisala istog, koju lažnu mjenicu je okrivljena M.B. i upotrijebila kao pravu na način što je istu uz ostalu neophodnu dokumentaciju predala uz zahtjev za dodjelu kredita u filijali navedene banke u Nikšiću, odnosno da su okrivljene K.S. i M.B. počinile krivično djelo falsifikovanje isprave iz člana 412 stav 2 u vezi stava 1 KZ na način, u vrijeme i na mjestu kako je to predstavljeno u izreci presude. </span>
</p>
<p class="p7"></p>
<p class="p7">
<span>U tom pravcu sud je kao neosnovanu i usmjerenu na izbjegavanje krivčno pravne odogovornosti cijenio odbranu okrivljene M.B. iz razloga što je odbrana imenovane okrivljene u cjelosti opovrgnuta priznanjem okrivljene K.S., kojim kazivanju je sud iz već navedenih razloga poklonio povjerenje i na istom pored ostalih navedenih dokaza zasnovao odluku o krivici okrivljenih.</span>
</p>
<p class="p5"></p>
<p class="p5">
<span>            Cijeneći subjektivni odnos okrivljenih prema izvršenom krivičnom djelu, sud je utvrdio da su okrivljene prilikom izvršenja predmetnog krivičnog djela postupale sa direktnim umišljajem, jer je iz utvrdjenog činjeničnog stanja proizilazi da su okrivljene preduzimajući radnje bliže opisane u izreci presude postupale sa očiglednom namjerom da, i to okrivljena K.S. napravi lažnu javnu ispravu, dakle mjenicu kao javnu ispravu koju u formi blanketa izdaje Centralna banka Crne Gore kao nadležni državni organ nakon procedure sprovedene propisane zakonom i koja dobija svoju važnost tek kada je izdavalac ili bilo koje drugo lice koje preuzima obavezu po istoj lično potpiše, a okrivljena M.B. da tako napravljenu lažnu javnu ispravu, istu upotrijebi kao pravu u pravnom saobraćaju što je i učinila predajući istu kao sredstvo obezbjedjenja uz zahtjev za dobijanje kredita Hipo Alpe Adria banci AD Podgorica Filijala Nikšić, odakle nedvosmisleno proizilazi da su okrivljene prilikom izvršenja predmetnog krivičnog djela bile svjesne istog i htjele njegovo izvršenje.</span>
</p>
<p class="p5"></p>
<p class="p5">
<span>	Cijeneći iskaze svjedoka M. M., i Š. D., sud je našao da isti nijesu od uticaja na donošenje drugačije odluke o krivici okrivljenih u predmetnom postupku, jer su po mišljenju suda imenovani svjedoci svoje iskaze dali sa očiglednom namjerom da u najvećoj mogućoj mjeri umanje svoje učešće u dogadjajima koji su prethodili falsifikovanju, a zatim i upotrebi predmetne falsifikovane mjenice prilikom odobravanja predmetnog kredita kod Hipo Alpe Adria banke AD Podgorica-Filijala Nikšić. </span>
</p>
<p class="p5"></p>
<p class="p7">
<span>Prilikom donošenja odluke o krivičnoj sankciji okrivljenima sud je u smislu člana 42 stav 1 KZ kao olakšavajuće okolnosti na strani optuženih našao njihove loše imovne prilike, porodične prilike-činjenicu da se radi o osobama ženskog pola koje su majke dvoje, odnosno troje djece i njihovu raniju neosudjivanost uvrdjenu uvidom u izvod iz KE za optužene, na strani okrivljene K.S. priznanje izvršenja predmetnog krivičnog djela koje je sudu pomoglo u utvrdjivanju odlučnih činjenica u predmetnom postupku, a na strani okrivljene M.B. njeno držanje nakon učinjenog krivičnog djela-činjenicu da uredno otplaćuje sve svoje obaveze po predmetnom kreditu, dok otežavajućih okolnosti na strani okrivljenih po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućm okolnostima i da prema okrivljenima radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istima na osnovu člana 53 i 54 KZ izrekao uslovnu osudu, sa kojom je okrivljenima utvrdio kazne zatvora u trajanju od po 30 dana, koje kazna su okrivljenima primjenom odredbi člana 45 i 46 KZ ublažene ispod zakonskog minimuma predvidjenog za predmetno krivično djelo i istovremeno odredio da se ove kazne neće izvršiti ukoliko okrivljene u roku od jedne godine od dana pravosnažnosti presude ne počine novo krivično djelo, smatrajući da će se i sa prijetnjom izvršenja utvrdjene kazne zatvora uz provjeru ponašanja okrivljenih u roku od jedne godine na iste u dovoljnoj mjeri uticati da ubuduće ne vrše nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p5"></p>
<p class="p5">
<span>            Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljene da na ime paušala kao dijela troškova krivičnog postupka plate iznose od po 30,00 eura, koji iznosi su odredjeni imajući u vidu složenost predmeta, trajanje postupka i imovne prilike okrivljenih.</span>
</p>
<p class="p5"></p>
<p class="p7">
<span>Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p5"></p>
<p class="p6">
<span class="s1">OSNOVNI SUD U NIKŠIĆU</span><span>, dana 16.05.2012. godine</span>
</p>
<p class="p6"></p>
<p class="p3">
<span class="s1">Zapisničar                                                                                                        S U D I J A</span>
</p>
<p class="p3">
<span class="s1">Papović Budimirka s.r.                                                                               Djuričković Igor s.r. </span>
</p>
<p class="p3"></p>
<p class="p3">
<span class="s1">	Za tačnost otpravki tvrdi I ovjerava: Službenik suda</span>
</p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba u roku od 8 dana od dana prijema iste  preko ovog Suda Višem sudu Podgorica </span>
</p>
<p class="p3"></p>
<p class="p5">
<span class="s1">   </span>
</p>
<p class="p5"></p>
<p class="p3"></p>
<p class="p9"></p>


</body>
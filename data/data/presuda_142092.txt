<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-weight:bold;font-style:italic;}
.s3{font-family:Arial;font-weight:bold;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-indent:0.5in;text-align:center;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p9{margin-left:0.25in;text-align:start;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.30/12</span>
</p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s2">U IME CRNE GORE</span>
</p>
<p class="p3"></p>
<p class="p2"></p>
<p class="p5">
<span>	</span><span class="s1">OSNOVNI SUD U ŽABLJAKU</span><span>, kao nadležni prvostepeni krivični sud po sudiji Jovković Milovanu, kao sudiji pojedincu, uz sudelovanje Kaljević Nadje kao zapisničara, u krivičnom predmetu   protiv okrivljenog D. R. iz M. C.G. –Ž., zbog krivičnog djela ugrožavanja sigurnosti iz čl.168 stav  1 Krivičnog zakonika Crne Gore, koji se vodi po optužnom predlogu ODT iz Pljevalja Kt.br.160/12 od 31.07.2012 godine, nakon završenog usmenog, javnog i glavnog pretresa održanog dana 28.08.2012 godine u prisustvu  uredno pozvanih  ODT Pljevlja Božidarke Gačević, okrivljenog D. R.   i oštećenog D.R., donio je i javno objavio dana  31.08.2012 godine              </span>
</p>
<p class="p5"></p>
<p class="p4">
<span class="s1">P R E S U D U </span>
</p>
<p class="p3"></p>
<p class="p5">
<span>	Okrivljeni </span><span class="s1">D. R.- zvani M. sa JMBG... </span><span>od oca N. i majke M. rodjene Š., rodjen ... godine u M. C. G. sa prebivalištem u M. C.G.-Opština Ž.,  penzioner sa 100,00€ penzije,  državljanin CG, pismen, završio  srednju školu, udovac, otac četvoro punoljetne djece,  lošeg imovnog stanja, vojsku služio, ne vodi se u VE, osudjivan i to presudom K.br.37/97 od 16.06.1997 godine Osnovni sud u Žabljaku čl.37 stav 2 /1 KZRCG 50 (pedeset) dana zatvora uslovno na 1 (jednu ) godinu, protiv koga se ne vodi postupak za drugo krivično djelo.</span>
</p>
<p class="p5">
<span> </span>
</p>
<p class="p3">
<span class="s1">Kriv je</span>
</p>
<p class="p4">
<span class="s1"> </span>
</p>
<p class="p6">
<span class="s1">Što je,</span><span> </span>
</p>
<p class="p5">
<span>	 Dana  17.06.2012 godine oko 16,20h u selu M. C. G.-Opština Ž. ugrozio sigurnost oštećenom D.R. iz Ž., prijetnjom da će napasti na njegov život i tijelo na način što je sa svog mobilnog telefona br.069... pozvao oštećenog D. R. na njegov mobilni telefon br. 069 ... i tom prilikom uputio prijetnje "Srešćemo se i prvi put kada te sretnem sručiću ti sanžer metaka u čelo, zaboraviće se M. N. i N. Š., briga me za moj život, ja sam se naživio, idi u policiju i ispričaj šta sam ti poručio, da ću te ubiti"</span>
</p>
<p class="p5"></p>
<p class="p5">
<span>	- čime je izvršio krivično djelo ugrožavanja sigurnosti iz čl.168 stav  1 Krivičnog zakonika Crne Gore  (KZCG)</span>
</p>
<p class="p5">
<span>	 -pa mu sud primjenom gore navedene krivično pravne odredbe, te odredbi čl.4,5,13,15,32,36,42,52,53 i 54  Krivičnog zakonika Crne Gore (KZCG), te čl.226 i 374 Zakona o krivičnom postupku Crne Gore  (ZKP-a ), izriče  </span>
</p>
<p class="p5"></p>
<p class="p5"></p>
<p class="p5">
<span>	 	</span><span class="s1">USLOVNU OSUDU</span>
</p>
<p class="p5"></p>
<p class="p3">
<span class="s1"> </span>
</p>
<p class="p5">
<span>	Kojom mu utvrdjuje kaznu zatvora u trajanju od 60 (šezdeset) dana, te se istovremeno odredjuje da se ista neće izvršiti ukoliko okrivljeni za vrijeme od 2 (dvije) godine od pravosnažnosti presude ne učini novo krivično djelo.</span>
</p>
<p class="p5"></p>
<p class="p5">
<span>	Troškova krivičnog postupka nije bilo, a okrivljeni je dužan da plati sudski paušal u iznosu od 55.00 € u roku od 15 dana od dana pravosnažnosti presude.</span>
</p>
<p class="p5"></p>
<p class="p7">
<span class="s2">O b r a z l o ž e nj e</span>
</p>
<p class="p5"></p>
<p class="p6">
<span>ODT iz Pljevalja u optužnom predlogu Kt.br.160/12 od 31.07.2012 godine dajući opis radnje izvršenja pravno je ocijenio da je okrivljeni D. R., izvršio krivično djelo  ugrožavanja sigurnosti iz čl.168 stav 1 Krivičnog zakonika Crne Gore, na način, mjesto i u vrijeme kako je to bliže opisano izrekom presude. </span>
</p>
<p class="p5">
<span>	U završnoj riječi zastupnik ODT iz Pljevalja je izjavio, da ostaje u cjelosti pri podnijetom optužnom predlogu protiv okrivljenog D. Ra. zbog krivičnog djela ugrožavanja sigurnosti iz čl. 168 sta 1 KZ, predlaže da ga sud oglasi krivim i osudi po zakonu, jer je izvedenim dokazima na  glavnom pretresu na nesumnjiv način utvrdjeno da je počinio krivično djelo koje mu je stavljeno na teret, a to prije svega imajući u vidu i cijeneći izjavu oštećenog kao i izjavu ostalih saslušanih svjedoka.  </span>
</p>
<p class="p5">
<span>	U završnoj riječi oštećeni D.R. je izjavio da ostaje pri svojoj izjavi, ne pridružuje se krivičnom gonjenju i neistpostavlja imovinskopravni zahtjev. </span>
</p>
<p class="p5">
<span>	U svojoj odbrani okrivljeni D. R.  u bitnom je izjavio, da je  zakazao   sastanak kod  škole  na Ma.C. G. dana 17.06.2012 godine. Na tom sastanku izmedju ostalih došao je  D. R.. Na sastanku je došlo je do prepirke izmedju njega i R. strica D.. S. u vezi nekog puta. Dok su se  njih dvojica prepirali oko toga puta, ustao je R. i obratio mu se riječima "šta ti ima da napadaš moga strica". Tom prilikom su se i R.i njegov stric S. zalijetali put njega, ali ga nijesu dirali sa rukama. Tu su bili drugi ljudi prisutni, koji nijesu dali da do težeg dodje medju njima. Po ovome su sa sastanka otišli svojim kućama. Nakon jedno sat vremena pošto je došao kući sa svog mobilnog telefona broj 069... nazvao je D. R. na njegov broj mobilnog telefona 069... i tom prilikom   mu je kazao "sestriću ovo ti je drugi put da na mene nasrćeš, nemoj da ti se ovo više dešava jer nećemo dobro proći", na ovo mu je D. R.odgovorio uvredljivim riječima psujući ga i nazivajući špijunom. Napominje da mu R. dodje kao sestrić, jer su on   i njegova majka od dva rodjena brata djeca. Takodje je i ranije R. nasrtao na njega vezano za politiku i napadao ga ni krivog ni dužnog , ali su taj spor izgladili, jer je R. došao da mu se izvine, pa je on tada njegovo izvinjenje prihvatio. Nalazio se u vrijeme kada je nazvao R. telefonom u svojoj kući, dok je R. kako je saznao bio u kući nekih J.. Nepriznaje da je riječi "srešćemo se, i prvi put kada te sretnem sručiću ti sanžer metaka u čelo, zaboraviće se M. N.i N. Š., briga me za moj život, ja sam se naživio idi u policiju i ispričaj šta sam ti poručio da ću te ubiti", upotrebio kritične prilike, o pištolju i M. N. nije bilo ni govora. Pištolj  je imao kod kuće na dozvolu, ali   je policija te noći došla i isti uzela.</span>
</p>
<p class="p5">
<span> 	U završnoj riječi okrivljeni je izjavio  da ostaje pri svojoj odbrani, ne priznaje da je učinio predmetno krivično djelo, niti osjeća krivicu zbog istog, te traži da ga sud oslobodi od krivične odgovornosti.   </span>
</p>
<p class="p6">
<span>Sud je posebno cijenio odbranu okrivljenoga, pa istu nije prihvatio sa razloga, jer je usmjerena na izbjegavanje krivično pravne odgovornosti, a obezvrijedjena je izvedenim dokazima tokom postupka, izjavom svjedoka oštećenog i drugih saslušanih svjedoka. U svojoj odbrani okrivljeni ne priznaje da je učinio krivično djelo koje mu se stavlja na teret braneći se da riječi navedene u optužnom predlogu nije upotrebio kritične prilike, da o pištolju i M. N. nije bilo ni govora. Ovakva odbrana okrivljenoga za sud je neprihvatljiva, jer je u suprotnosti sa iskazima koje su dali svjedok oštećeni i svjedoci V. V. i J. N., a kojima je sud poklonio svoje povjerenje, jer su isti logični , ubedljivi i medjusobno podudarni.  </span>
</p>
<p class="p6">
<span>Sud je radi rasvetljenja činjeničnog stanja izveo sledeće dokaze: saslušao je svjedoka oštećenog D. R., svjedoke, V. V. i J. N.,  izvršio uvid u potvrdu  UP Ispostava Žabljak od 17.06.2012 godine o privremenom oduzimanju pištolja mrke CZ klalibra 7,62 mm fab.br. C... s okvirom od 8 metaka od okrivljenog D. R. i pročitao izvod iz kaznene evidencije za okrivljenog D. R. UP PJ Pljevlja Ispostava Žabljak 34-04 br-245/12-1036/1 od 13.08.2012 godine </span>
</p>
<p class="p6">
<span>Svjedok-oštećeni D. R. u bitnom je izjavio, da je  dana 17.06.2012 godine bio sastanak u domu škole na M. C. G. kome je i on prisustvovo. Njegov ujak  okrivljeni D. R. je presjednik MZ, pa je isti otvorio sastanak. Prilikom održavanja ovog sastanka došlo je do prepirke po pitanju puta izmedju R. i njegovog strica D. S.. Obratio se D.R. moleći ga da ne napada njegovog strica, jer je u pitanju stariji čovjek. D. R. je izašao napolje, a oni su odlučili da nastave sa sastankom , medjutim D. R.se  ponovo vratio. Nastojao je  koliko može da smiri situaciju obraćajući se R. riječima "Ujače ti si presjednik MZ, nijesi u pravu, moraš da trpiš i kritike i pohvale" našta je on prijetio njegovom stricu S., ali on na ove njegove prijetnje nije ništa odgovarao. Sa stricem je nakon ovoga napustio sastanak, da nebi više slušali provokacije i izlagali se svadji. Istoga dana oko 16:20h otišao je kući kod J. N. zajedno sa sinom starim 5 godina i dok je izlazio iz vozila pred kućom J. zazvonio mu je mobilni telefon. To ga je R.nazvao mobilnim telefonom sa   broja 069... na njegov br.069.... Javio  se   na ovaj poziv, a on mu je putem telefona zaprijetio riječima navedenim u optužnom predlogu, "srešćemo se i prvi put kad te sretnem stučiću ti sanžer metaka u čelo, zaboraviće se  M. N.i Š. N.,  briga me za moj život ja sam se naživio   idi u policiju i ispričaj šta sam ti poručio da ću te ubiti".  On mu je na ove njegove riječi odgovorio "evo me, tu sam udaljen svega 250m uzmi pušku i pucaj, odavde ti se neću pomejeriti". Ove riječi je čuo njegov maloljetni sin koji je počeo da plače. U tom momentu su do kuće došli J. N. i njegova supruga V., pa  im je sve ispričao. Pitali su njegovog sina zašto plače, a on je rekao" kako da neplačem, hoće da mi ubiju oca", nakon ovoga je stvar prijavio policiji. Navodi da je kritične prilike  osjećao strah i nelagodnost. Okrivljenog je prijavio zbog toga što je  trenutno osjetio strah. Medjutim kasnije poslije  nekih par dana, to ga je prošlo, tako da nije više osjećao strah. Ne pridružuje se krivičnom gonjenju i neispostavlja  imovinsko pravni zahtjev prema okrivljenom. </span>
</p>
<p class="p5">
<span> 	Sud je cijenio iskaz svjedoka oštećenog D. R., kao vjerodostojan, realno dat, nalazeći da je istinito svjedočio, pa ga  je  u potpunosti prihvatio i  uzeo   za podlogu svoje odluke. Iz izjave svjedoka oštećenog sud je  utvrdio da mu je u konkretnom slučaju od strane okrivljenog prijećeno  riječima "Srešćemo se i prvi put kada te sretnem sručiću ti sanžer metaka u čelo, zaboraviće se M. N. i N. Š., briga me za moj život, ja sam se naživio, idi u policiju i ispričaj šta sam ti poručio, da ću te ubiti", a koja prijetnja je kod oštećenog prouzrokovala  trenutno osjećaj straha da okrivljeni može protiv njega preduzeti neku radnju, zbog čega je stvar odmah prijavio policiji, jer se  osjećao neprijatno i nesigurno kritične prilike. Sud nije imao nijednog razloga da ne pokloni vjeru iskazu ovog svjedoka  oštećenog, jer je isti logičan  i ubedljiv, a nije u  suprotnosti sa iskazima saslušanih svjedoka V. V. i J. N., a saglasan je sa sprovedenim pisanim dokazom- potvrdom UP Ispostave Žabljak o privremenom oduzimanju pištolja od okrivljenog.</span>
</p>
<p class="p6">
<span> Svjedok V. V. u bitnom je izjavila da nijesu bili kod kuće kada je D. R. došao pred njihovu kuću, tako da nezna neposredno šta se dešavalo izmedju D.R. i R.. Kada su došli kod njihove kuće zatekli su R. sa mal. sinom koji je plakao. Njoj R. ništa nije rekao, ali je rekao njenom suprugu da mu je prijećeno preko telefona od strane D.R., a ona je tješila mal. sina R., pa je od njega saznala da mu je tati prijećeno, jer je plakao.</span>
</p>
<p class="p6">
<span> Svjedok J. N., u bitnom je izjavio da mu nije ništa poznato šta se dešavalo izmedju D. R. i R.D., jer o tome nema neposrednih saznanja. Zna samo kada je došao kući da mu je R. koji je bio pred njegovom kućom rekao da mu je R.prijetio preko telefona. Vidio je da je R. bio uznemiren, a takodje i njegovo mal. dijete koje je plakalo, pa   ga je on tješio. Rajko mu tom prilikom nije rekao sa kakvim riječima mu je R. prijetio, tu je bila prisutna i njegova supruga kojoj je dijete reklo zbog čega plače.</span>
</p>
<p class="p6">
<span>Sud je cijenio iskaze ovih svjedoka kao u svemu objektivne i ubedljive, pa ih je upotpunosti prihvatio. Sud nije imao nijednog razloga za drugačiju ocjenu iskaza ovih svjedoka, jer su saglasni sa iskazom svjedoka oštećenog, a nijesu protivni sa sprovedenim pisanim dokazom - potvrdom UP Ispostave Žabljak o privremenom oduzimanju pištolja od okrivljenog.</span>
</p>
<p class="p6">
<span>  Iz uvida u potvrdu  UP Ispostava Žabljak od 17.06.2012 godine o privremenom oduzimanju pištolja mrke CZ klalibra 7,62 mm fab.br. C... sa okvirom od 8 metaka od okrivljenog D.R., proizilazi da je od D. R.  dana 17.06.2012 godine privremeno oduzet pištolj mrke CZ klalibra 7,62 mm fab.br. C...sa okvirom od 8 metaka. </span>
</p>
<p class="p6">
<span> Iz izvoda iz kaznene evidencije za okrivljenog D. R. UP PJ Pljevlja Ispostava Žabljak 34-04 br-245/12-1036/1 od 13.08.2012 godine, proizilazi da je okrivljeni D. R. osudjivan i to presudom K.br.37/97 od 16.06.1997 godine Osnovni sud u Žabljaku čl.37 stav 2 /1 KZRCG 50 (pedeset) dana zatvora uslovno na 1 (jednu ) godinu.</span>
</p>
<p class="p6">
<span>Sud je savjesno cijenio svaki dokaz kako pojedinačno tako i u vezi sa ostalim dokazima,  kao i u odnosu na odbranu okrivljenog, a sve u smislu čl. 370 ZKP-a, pa je  utvrdio činjenično stanje kao u izreci presude.   </span>
</p>
<p class="p5">
<span>	Krivično pravno ocjenjujući ovako utvrdjeno činjenično stanje sud je našao da je okrivljeni  D. R., izvršio krivično djelo ugrožavanja sigurnosti iz čl.168 stav   1 Krivičnog zakonika Crne Gore, a ovo čini svako “ko ugrozi sigurnost nekog lica, prijetnjom da će napasti na život ili tijelo tog lica ili njemu bliskog lica“ pa je okrivljeni D. R.,  dana  17.06.2012 godine oko 16,20h u selu M. C. G. Opština Ž. ugrozio sigurnost oštećenom D. R. iz Ž., prijetnjom da će napasti na njegov život i tijelo na način što je sa svog mobilnog telefona br.069... pozvao oštećenog D. R. na njegov mobilni telefon br. 069 ... i tom prilikom uputio prijetnje "Srešćemo se i prvi put kada te sretnem sručiću ti sanžer metaka u čelo, zaboraviće se M. N. i N. Š., briga me za moj život, ja sam se naživio, idi u policiju i ispričaj šta sam ti poručio, da ću te ubiti".</span>
</p>
<p class="p5">
<span>	Dakle u konkretnom slučaju riječ je o kvalifikovanoj prijetnji koja se odnosi na lišavanje života oštećenog D. R.  ili na povredu njegovog tjelesnog integriteta, zbog kojeg  se on osjetio ugroženim, a koja je imala za posledicu izazivanje osjećaja straha ili nesigurnosti kod  oštećenog, pri čemu uopšte nije bitno dali je optuženi stvarno  imao namjeru da tu prijetnju i realizuje. Riječi prijetnje koje je okrivljeni izrekao oštećenom "Srešćemo se i prvi put kada te sretnem sručiću ti sanžer metaka u čelo, zaboraviće se M. N. i N. Š., briga me za moj život, ja sam se naživio, idi u policiju i ispričaj šta sam ti poruči, da ću te ubiti", su po svojoj prirodi takve da su kod oštećenog izazvale uopšte osjećaj nesigurnosti odnosno osjećaj straha u datom momentu. </span>
</p>
<p class="p5">
<span>	Okrivljeni je u konkretnom slučaju djelovao sa umišljajem, jer je bio svjestan svog djela i htio njegovo izvršenje odnosno bio je svjestan da njegovo navedeno postupanje i preduzeta radnja  koja se ogleda u tome što je prijetnjom da će napasti na život i tijelo oštećenog preko mobilnog telefona uputio mu riječi prijetnje"Srešćemo se i prvi put kada te sretnem sručiću ti sanžer metaka u čelo, zaboraviće se M. N. i N. Š., briga me za moj život, ja sam se naživio, idi u policiju i ispričaj šta sam ti poručio, da ću te ubiti",   prestavljaju radnje djela čije je izvršenje i htio.</span>
</p>
<p class="p6">
<span>Prilikom utvrdjivanja kazne  okrivljenom   sud   je u smislu čl. 42 KZCG  kao olakšavajuće okolnosti na strani okrivljenog cijenio da se radi o starijem, porodičnom čovjeku- udovcu, ocu četvoro punoljetne djece, koji se korektno ponašao tokom sudjenja,   lošeg imovnog stanja. Raniju osudjivanost okrivljenog sud nije cijenio kao posebno otežavajuću okolnost, jer je od vremena ranije osude protekao duži vremenski period to jest 15 (petnest) godina,  pa je sud u konkretnom slučaju okrivljenom izrekao uslovnu osudu utvrdjujući mu kaznu zatvora u trajanju od 60 (šezdeset) dana za vrijeme provjeravanja od 2 (dvije) godine, smatrajući da u konkretnom slučaju nije bilo nužno okrivljenom izreći efektivnu kaznu zatvora, već da će se i ovom sankcijom  postići svrha  kaznjavanja shodno čl.32 KZCG, a u okviru opšte svrhe krivičnih sankcija iz čl.4 KZCG.    </span>
</p>
<p class="p6">
<span>Troškova krivičnog postupka nije bilo, a sud obavezao okrivljenog da  plati sudski  paušal u iznosu od 55,00€ imajući u vidu trjanje, složenost, te imovno stanje okrivljenog shodno članu 226 stav 3 ZKP-a.</span>
</p>
<p class="p5">
<span> </span>
</p>
<p class="p6">
<span>Na gore iznijetom sud je zasnovao svoju odluku.</span>
</p>
<p class="p6"></p>
<p class="p5"></p>
<p class="p6">
<span>	</span><span class="s1">OSNOVNI SUD U ŽABLJAKU</span><span>, dana 31.08.2012   godine</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p8">
<span class="s1">ZAPISNIČAR                                                                                 SUDIJA</span>
</p>
<p class="p5">
<span>Nadja Kaljević.s.r.                                                                    Milovan Jovković.s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p9">
<span> </span>
</p>
<p class="p2">
<span>PRAVNA POUKA: Protiv ove presude može se izjaviti žalba u </span>
</p>
<p class="p2">
<span>roku od 8 dana od dana prijema  ovog pismena Višem sudu</span>
</p>
<p class="p2">
<span>Bijelo Polje a preko ovog suda</span><span class="s3"> </span>
</p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Batang;font-size:12pt;}
.p2{text-align:start;hyphenate:auto;font-family:Batang;font-size:12pt;}
.p3{text-align:justify;hyphenate:auto;font-family:Batang;font-size:12pt;}
.p4{text-align:center;hyphenate:auto;font-family:Batang;font-size:12pt;}
.p5{margin-right:0.25in;text-align:start;hyphenate:auto;font-family:Batang;font-size:12pt;}
.p6{margin-right:0.25in;text-align:justify;hyphenate:auto;font-family:Batang;font-size:12pt;}
.p7{margin-right:0.25in;text-align:center;hyphenate:auto;font-family:Batang;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="ivan.perovic" name="author">
</head>
<body class="b1 b2">
<p class="p1">
<span>K.br. 402/12</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, sudija Ivan Perović uz sudjelovanje Ćuzović Plane  kao zapisničara, u predmetu formiranom po krivici okrivljenog L* Vo*  zbog krivičnog djela protivpravno zauzivanje zemljišta iz čl. 254 st. 1 KZ i krivičnog djela samovlašća iz čl. 384 st. 4 KZ, dana 1.10.2012.godine, donio je</span>
</p>
<p class="p2"></p>
<p class="p4">
<span>R J E Š E NJ E</span>
</p>
<p class="p4"></p>
<p class="p3">
<span>ODBACUJE SE optužni predlog podnijet protiv okrivljenog La* Vo*  iz Nikšića, zbog krivičnog djela protivpravno zauzivanje zemljišta iz čl. 254 st. 1 KZ i krivičnog djela samovlašća iz čl. 384 st. 4 Krivičnog zakonika, od strane oštećenog kao tužioca Va*ć Ž*  iz Nikšića, kao neuredan podnesak.</span>
</p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p3">
<span>Dana 11.04.2012.godine Osnovnom sudu u Nikšiću podnešen je optužni predlog oštećenog kao tužioca Va* Ža* iz Nikšića, protiv okrivljenog la* V* zbog krivičnog djela protivpravno zauzivanje zemljišta iz čl. 254 st. 1 KZ i krivičnog djela samovlašća iz čl. 384 st. 4 KZ.</span>
</p>
<p class="p3"></p>
<p class="p3"></p>
<p class="p3">
<span>U navedenom optuženom predlogu istaknuto je da je okrivljeni L* V* kao predsjednik Mjesne zajednice „ uzurpirao našu parcelu broj 2343/1 KO Ozrinići na kojoj nema puteva ni prolaza na način što je omogućio svakodnevne prolaze i okretanje kola našim zemljištem “.</span>
</p>
<p class="p3"></p>
<p class="p3">
<span> Dana 4.06.2012.godine postupajući sudija je uputio dopis supsidijarnom tužiocu shodno čl. 204. st.3 ZKP-a, pozivajući ga da ispravi nedostatke predmetnog optužnog akta, kako bi se po njemu moglo postupati.</span>
</p>
<p class="p3"></p>
<p class="p3">
<span>U dopisu je istaknuto  da je u činjeničnom opisu optužnog akta trebalo navesti vrijeme izvršenja krivičnih djela, kao i to čije je vlasništvo parcela broj 2343/1 KO Ozrinići, te na koji način je okrivljeni omogućio svakodnevne prolaze i okretanje kola dvorištem. Supsidijarni tužilac je pozvan da precizira u čemu se kontretno sastoje obiležnja krivičnih djela. </span>
</p>
<p class="p3"></p>
<p class="p3">
<span>Dana 11.06.2012.g., Osnovnom sudu je dostavljen akt supsidijarnog tužioca u kome je navedeno sledeće „ postupajući po nalogu suda od 4.06.2012.g., oštećeni kao suvlasnik dvorišta na spornoj parceli uređuje optužni predlog na način što navodi da mu je okrivljeni protivpravno zauzeo pola dvorišta omogućavajući tako svakodnevni prolaz i obrtanje kola dvorištem prava koja ne postoje na spornoj parceli“. </span>
</p>
<p class="p3"></p>
<p class="p3">
<span>Dana 30.07.2012.g. ovaj sud je svojim dopisom ukazao supsidijarnom tužiocu da kada podnosi ispravljen optužni akt, isti mora sadržati sve elemente optužnog akta, što znači da mora biti ispoštovana forma iz čl. 450 ZKP-a. Takođe mu je ukazano da mora precizirati čije je vlasništvo zemljište za koje navodi da je „naša parcela“ te da mora označiti vrijeme izvršenja krivičnog djela a za svako tužilac je dužan da opiše na koji je način izvršeno i u čemu se sastoji svako od ovih djela ponaosob. Takođe je tužiocu ukazano da je sadržina njegovoga akta od 11.06.2012.g.,  konfuzna i ne jasna.</span>
</p>
<p class="p3"></p>
<p class="p3">
<span>Nakon iznijetog supsidijarni  tužilac je podnio optužni predlog u kome je naveo da je okrivljeni La* Vo*n počinio krivično djelo protivpravno zauzimanje zemljišta iz čl. 254 st. 1 KZ u produženom trajanju tako „što je kao predsjednik MZ trajno zauzeo naše dvorište u Ozirnićima na način što je izvršio nasipanje šljunkom više od polovine dvorišta“ te da je počinio krivično djelo samovlašće iz čl. 384 st. 4 KZ u produženom trajanju, tako što je „ prilikom asfaltiranja seoskog puta parcela broj 2359 KO Ozrinići asfaltiranjem trasirao put preko naše parcele broj 2343 / 1 KO Ozrinići na kojoj nema puteva ni prolaza“. </span>
</p>
<p class="p3"></p>
<p class="p3">
<span>Sud smatra da supsidijarni  tužilac nije preduzeo ono što je potrebno da bi se po njegovom optužnom aktu moglo postupati i na što mu je ukazivano ranijim dopisima ovog suda. Naime, nije precizirano kada je okrivljeni preduzeo inkriminisane radnje, u dijelu koji se odnosi na krivično djelo iz čl. 254 st. 1 KZ nije navedeno ko je vlasnik  dvorišta koje je okrivljeni navodno trajno zauzeo, niti preko čije parcele je trasiran put u dijelu koji se odnosi na krivično djelo iz čl. 384 st. 4 KZ,  a sud je ukazao supsidijarnom tužiocu da ne može koristiti odrednicu – naše, već mora jasno istaći o čijoj se imovini radi. Takođe, u dijelu optužnog akta koji se odnosi na krivično djelo iz čl. 254 st. 1 KZ supsidijarni tužilac nije precizirao o kojoj se imovini radi osim što je naveo da je riječ o dvorištu u Ozrinićima a bilo je neophodno konkretizovati i individualizovati parcelu.</span>
</p>
<p class="p3"></p>
<p class="p3">
<span>Kako supsidijarni tužilac nije preduzeo potrebne ispravke, pri čemu mu je dopisom suda od 30.07.2012.g., bilo ukazano na posledice propuštanja takvih radnji, to očigledno postoje uslovi za odbacivanje optužnog predloga kao neurednog podneska.</span>
</p>
<p class="p3">
<span> </span>
</p>
<p class="p3">
<span>Iz iznijetih razloga, primjenom čl.204 st.3 ZKP-a sud je odlučio kao u izreci rješenja.</span>
</p>
<p class="p3"></p>
<p class="p4">
<span>               OSNOVNI SUD U NIKŠIĆU, dana 1.10.2012.godine</span>
</p>
<p class="p4"></p>
<p class="p3">
<span>             Zapisničar,                                                           S U D I J A,</span><span class="s1"> </span>
</p>
<p class="p5">
<span>          Ćuzović Plana s.r.                                              Perović Ivan  s.r.</span>
</p>
<p class="p6">
<span>                          ZA TAČNOST OTPRAVKA TVRDI:</span>
</p>
<p class="p7">
<span>radnik suda.</span>
</p>
<p class="p6"></p>
<p class="p6">
<span>PRAVNA POUKA: Protiv ovog rješenja dozvoljena je žalba u roku od 3 dana od dana prijema iste preko ovog SUDA VIŠEM SUDU                  PODGORICA</span>
</p>
<p class="p8"></p>


</body>
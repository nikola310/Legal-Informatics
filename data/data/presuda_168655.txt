<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 683/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA </span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog J.R.a iz Lješnice, Opština Bijelo Polje, zbog krivičnog djela kradje iz čl. 239. st. 1. KZ, pokrenut Optužnim predlogom ODT iz B.Polja Kt.br.564/10 od 15.11.2010. godine, nakon održanog usmenog, glavnog i javnog pretresa u prisustvu okrivljenog J.R.a, a u odsustvu uredno obaviještenih ODT iz Bijelog Polja i predstavnika oštećene E,B.P., dana 28.01.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p5">
<span class="s1">Okrivljeni</span><span class="s2"> </span><span class="s1">J.R.O, </span><span>od oca M. i majke M. rodjene Č., rodjen .....godine u B., Opština Bijelo Polje, živi u Lješnici, Opština Bijelo Polje, Crnogorac, državljanin Crne Gore, pismen, završio Osnovnu Školu, nezaposlen, oženjen, otac četvoro djece, lošeg imovnog stanja, osudjivan. </span>
</p>
<p class="p5"></p>
<p class="p5"></p>
<p class="p7">
<span class="s1">K r i v    j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5"></p>
<p class="p5">
<span>- U periodu od 08.01.2010.godine do 08.04.2010.godine u mjestu Lješnica Opština Bijelo polje, neovlašćeno vršio potrošnju električne energije, na način što je mimo mjernog mjesta, na stubu u dvorištu kuće, priključio na niskonaponsku mrežu kablo presjeka PPR 2 x 1,5 mm2, i na kraju istog instalirao sijalicu, tako da se nije registrovala potrošnja električne energije, te je tako oduzeo električnu energiju u vrijednosti od 185,82, eura, a sve u namjeri da sebi pribavi protivpravnu imovinsku korist na štetu E.,B.P., </span>
</p>
<p class="p5"></p>
<p class="p5">
<span>-čime je izvršio krivično djelo kradja iz čl. 239. st. 1. Krivičnog Zakonika.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199,202, 212  i 364. ZKP-a, </span><span class="s1">i z r i č e :</span>
</p>
<p class="p7"></p>
<p class="p7">
<span class="s1">USLOVNU OSUDU</span>
</p>
<p class="p8">
<span class="s1">	</span><span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ukoliko okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p8"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 44,00 eura (četrdesetčetiri  eura), a sve u roku od 15. dana po pravosnažnosti presude.</span>
</p>
<p class="p5"></p>
<p class="p8">
<span>	Obavezuje se okrivljeni da oštećenoj E. iz Bijelog Polja, uplati iznos od 185,82 € u roku od 15. dana po pravosnažnosti presude, dok se za preostali dio upućuje na parnicu, shodno čl. 212. st. 2. ZKP-a.</span>
</p>
<p class="p8"></p>
<p class="p8"></p>
<p class="p7">
<span class="s1">O b r a z l o ž e nj e</span>
</p>
<p class="p7"></p>
<p class="p8"></p>
<p class="p5">
<span>Optužnim predlogom ODT iz B.Polja Kt.br.564/10 od 15.11.2010.godine, okrivljenom J.R.u iz Lješnice, Opština Bijelo Polje, stavljeno je na teret izvršenje krivičnog djela kradje iz čl. 239. st. 1. KZ.</span>
</p>
<p class="p8"></p>
<p class="p5">
<span>Glavni pretres je održan i zaključen u odsustvu uredno obaviještenih ODT iz Bijelog Polja i predstavnika oštećene '' E. '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Okrivljeni J.R.o ne priznaje izvršenje krivičnog djela pa je  u svojoj odbrani tokom postupka  naveo, da na kraju njegovog dvorišta nalazi se jedan stub na kojem je neko a nezna ko ni kad, provukao kabal i instalirao sijalicu. Istakao je da u periodu kada je ta sijalica instalirana on se nije nalazio kod svoje kuće već na selo, što mogu potvrditi njegove komšije, a bio je jesenji period 2009.godine. Takodje, je istakao da dana 08.04.2010.godine, kada je vršena kontrola mjernih mjesta i kada su električari ED B.Polje sačinjavali zapisnik o toj kontroli on je isti podpisao, ali ga predhodno nije ni pročitao. A električari su mu rekli da se on odnosi na plaćanje struje, pa ga iz tog razloga i podpisao. Takodje je kazao, da svjedoci S.M.i N.V.treba da budu saslušani u njegovom prisustvu. U završnoj riječi je izjavio, da je on bolestan čovjek i nije instalirao sijalicu na stubu, koji stub se nalazi pored puta u njegovom dvorištu, a mislio je da su to instalirali iz E., a pored puta ima još takvih stubova na kojima postoji rasvjeta, a na stubu u njegovom dvorištu je slomljena sijalica i ista ne radi, njemu nije bila potrebna ta sijalica jer on ima sijalicu ispred kuće. Tražio je da ga  sud oslobodi od optužbe. </span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog, sud sud je u svojstvu svjedoka saslušao N.V.a i S.M.a, na predlog okrivljenog, pročitao zapisnik o kontroli mjernog mjesta ED B.Polje br. 14/30 od 08.04.2010.godine, pročitao nalaz i mišljenje vještaka elektro struke dipl.ing. R.G.od 21.10.2010.godine, izvršio uvid u obračun neovlašćeno preuzete električne energije ED B.Polje br. 1726/1 od 12.05.2010.godine i izvršio uvid u izvod iz KE na ime okrivljenog J.R.a, izdat od strane Uprave Policije - PJ Bijelo Polje br.2813 od 22.12.2010.godine.</span>
</p>
<p class="p5"></p>
<p class="p5">
<span> Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude i za koje ga je oglasio krivim. </span>
</p>
<p class="p5"></p>
<p class="p5">
<span>Naime, odbranu okrivljenog u kojoj negira izvršenje krivičnog djela i u kojoj je naveo, da na kraju njegovog dvorišta nalazi se stub na kojem je neko a nezna ko, ni kad, provukao kabal i instalirao sijalicu. A u periodu kada je ta sijalica instalirana, on je bio na selu, što mogu potvrditi njegovi komšije, a to je bilo u jesen 2009.godine. Naglasio je da je bolestan i da on to nije mogao uraditi, da njemu ne treba ta sijalica a da je zapisnik podpisao koji nije predhodno pročitao. Pa ovakvu odbranu nije prihvatio. Ovo sa razloga što je po ocjeni ovog suda ista usmjerena u izbjegavanju sopstvene krivice. Pored toga ista je opovrgnuta izvedenim dokazima. Tako se iz iskaza svjedoka N.V.a i S.M.a utvrdjuje, da su dana 08.04.2010.godine zajedno vršili kontrolu mjernih mjesta u naselju Lješnica Opština Bijelo Polje. Tom prilikom su kod J.R.a pronašli da je onemogućeno tačno registrovanje utrošene električne energije na način što je u svom dvorištu na stubu priključen kabal PPR 2 x 1,5 mm2, mimo brojila, direktno sa mreže a na kraju kabla instalirana sijalica, koja je u trenutku kontrole bila upaljena. A u trenutku kontrole J.R.o je bio prisutan i podpisao zapisnik br. 14/30. Ovi svjedoci su decidno kazali na glavnom pretresu, da se stub nalazi u dvorištu ispred kuće okrivljenog na udaljenosti oko 15 m, što okrivljeni nije sporio. </span>
</p>
<p class="p5"></p>
<p class="p5">
<span>Iskaze predhodnih svjedoka sud je u podpunosti prihvatio jer su isti jasni i odredjeni i dati u skladu sa obavezama vršenja svojih poslova, a vezano za zatečeno stanje prilikom vršenja kontrole potrošnje struje sa elektro mreže i isti su potvrdjeni pisanim dokazima. Tako se iz zapisnika o kontroli mjernog mjesta ED B.Polje br. 14/30 od 08.04.2010.godine, utvrdjuje da je ovaj potrošač onemogućio tačno registrovanje utrošene električne energije na način što je u svom dvorištu na stubu priključio kabal PPR 2 x 1,5 mm2, mimo brojila direktno sa mreže i na kraju kabla instalirana sijalica.  </span>
</p>
<p class="p5"></p>
<p class="p5">
<span>Sud je cijenio nalaz i mišljenje vještaka elektro struke R.G.od 21.10.2010.godine, pa je prihvatio nalaz u dijelu koji se odnosi za period i visinu neovlašćene potrošnje električne energije od 08.01.2010 godine do 08.04.2010.godine, a nije prihvatio period iz Optužnog predloga od 08.04.2009.godine do 08.04.2010.godine. Tako ovaj vještak se izjasnio a na osnovu zapisnika ovlašćenih lica ED B.Polje o kontroli mjernog mjesta br. 14/30 od 08.04.2010.godine i na osnovu Pravila za snadbijevanje električnom energijom  (''SL. list CG br. 54/09 ''), neovlašćena potrošnja električne energije na način pčrikazan je tehnički moguća. Te na osnovu navedenog zapisnika i na osnovu Pravila za snadbijevanje električnom energijom (''Sl. list CG br. 54/09 čl. 58. tač. 3. i čl. 59. tgač. 3.'') i na osnovu pravila za snadbijevanje električnom energijom (''Sl. list. CG br. 13/05 čl. 26. tač. 2.'') obračun neovlašćene potrošnje električne energije za period od 08.01.2010.godine do 08.04.2010.godine, iznosi 185,82. eura. </span>
</p>
<p class="p5"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ, ovo kod činjenice da je okrivljeni J.R.o, u periodu od 08.01.2010.godine do 08.04.2010.godine u mjestu Lješnica Opština Bijelo polje, neovlašćeno vršio potrošnju električne energije, na način što je mimo mjernog mjesta, na stubu u dvorištu kuće, priključio na niskonaponsku mrežu kablo presjeka PPR 2 x 1,5 mm2, i na kraju istog instalirao sijalicu, tako da se nije registrovala potrošnja električne energije, te je tako oduzeo električnu energiju u vrijednosti od 185,82, eura, a sve u namjeri da sebi pribavi protivpravnu imovinsku korist na štetu E.,B.P.,  te je tako predmetno djelo izvršio s umišljajem, obzirom da je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p5"></p>
<p class="p5">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti porodičan, otac četvoro djece, nezaposlen, lošeg imovnog stanja,  dok otežavajućih okolnosti nije našao, zbog čega mu je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je stanovišta da u konkretnom slučaju radi krivično pravne zaštite, prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ. Ranija osudjivanost okrivljenog po presudi ovog suda K.br. 63/91 od 16.03.1991.godine, zbog krivičnog djela iz čl. 166. st. 1. KZ RCG, kojom je izrečena sudska opomena, nije imala uticaja na drugačije odlučivanje ( osuda brisana).  </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - obračun ED B.Polje br. 1726/1 od 12.05.2010. godine, koji nije posebno obrazlagao, nalazeći da  je isti bez uticaja na drugačije odlučivanje u ovoj krivičnoj stvari, obzirom na ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka u iznosu od 44,00 eura, koji se odnose na ime vještačenja od strane vještaka elektro struke tokom postupka, shodno čl. 202. ZKP-a. </span>
</p>
<p class="p5"></p>
<p class="p5">
<span>Sud je obavezao okrivljenog da oštećenoj E. iz Bijelog Polja, uplati iznos od  185,82 € u roku od 15. dana po pravosnažnosti presude, dok se za preostali dio upućuje na parnicu,  shodno čl. 212. st. 2. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana : 28.01.2011.godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1">Zapisničar,							      S u d i j a,</span>
</p>
<p class="p8">
<span class="s1">Ljiljana Popović       		                                  Rahmo Banda</span>
</p>
<p class="p8"></p>
<p class="p8"></p>
<p class="p4"></p>
<p class="p4"></p>


</body>
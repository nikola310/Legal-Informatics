<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-indent:0.125in;margin-left:-0.625in;text-align:start;hyphenate:auto;font-family:Verdana;font-size:11pt;}
.p3{text-indent:0.125in;margin-left:-0.625in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.125in;margin-left:-0.625in;text-align:justify;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-indent:-0.5in;text-align:justify;hyphenate:auto;font-family:Verdana;font-size:11pt;}
.p8{text-indent:-0.5in;text-align:start;hyphenate:auto;font-family:Verdana;font-size:11pt;}
.p9{text-indent:-0.5in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p10{text-align:center;hyphenate:auto;font-family:Verdana;font-size:11pt;}
.p11{text-indent:0.5in;text-align:center;hyphenate:auto;font-family:Verdana;font-size:11pt;}
.p12{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 174/08</span>
</p>
<p class="p2"></p>
<p class="p2">
<span>				</span>
</p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije D.M., predsjednik vijeća i sudija porotnika K.M.a i M.N.a, članova vijeća, uz učešće namještenika suda S.M.- zapisničara, u krivičnom predmetu protiv okrivljenog M.I.a iz R., postupajući po optužnici ODT-a, iz B. Polja, KT. br. 701/2004 od 10.01.2005. godine, zbog krivičnog djela teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika CG, nakon održanog usmenog, glavnog i javnog pretresa u prisustvu zamjenika u ODT-a u B. Polju P.C., okrivljenog M.I.a, branioca okrivljenog A.a D.K.a, K.M.a punomoćnika zakonskog zastupnika oštećene pokojne C.S, udovca C.D., dana 14.09.2010. godine, donio je i javno objavio:</span>
</p>
<p class="p5"></p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5"></p>
<p class="p5"></p>
<p class="p4">
<span>	Okrivljeni M.I. zv. I., od oca  M.a, majke H., rodjene C., rodjen 20.11.1972. godine u R.ma, sa prebivalištem u R.ma, ul. M. T.B.., Musliman, državljanin Crne Gore, završio osnovnu školu, oženjen, otac dvoje maloljetne djece, vojsku služio 1991. godine u Banja Luci, bez čina i odlikovanja, srednjeg imovnog stanja, osudjivan presudom Osnovnog suda u R.ma K. br. 135/95 od 01.11.1996. godine zbog krivičnčog djela iz čl. 172 st. 3 KZ RCG na novčanu kaznu u iznosu od 400,00 dinara, presudom Osnovnog suda u R.ma K. br. 246/96 od 24.02.1997. godine zbog krivičnog djela iz čl. 207 st. 1 na kaznu zatvora od trideset dana.</span>
</p>
<p class="p5"></p>
<p class="p6">
<span>-na osnovu čl. 363 st. 1 tač. 3 Zakonika o krivičnom postupku.</span>
</p>
<p class="p7"></p>
<p class="p8"></p>
<p class="p9">
<span>OSLOBAĐA  SE OD OPTUŽBE</span>
</p>
<p class="p7">
<span>	</span>
</p>
<p class="p6">
<span>Da je:</span>
</p>
<p class="p7"></p>
<p class="p7">
<span>		- dana 14.12.2004. godine oko 20,00 časova, ne pridržavajući se saobraćajnih propisa, upravljao svojim putničkim motornim vozilom marke ''Audi'', registarskog broja BA 331 - 77, magistralnim putem broj 21 iz pravca Ribarevine u pravcu Bijelog Polja, te je dolaskom u mjesto R. opština Bijelo Polje, ugrozio javni saobraćaj na način što protivno odredbi čl. 45 ZOBS-a na putevima, vožnju - brzinu kretanja vozila nije prilagodio osobinama i stanju puta, vidljivosti i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovvima može da predvidi i protivno čl. 30 istog Zakona nije obratio pažnju na pješakinju - oštećenu I.S. koja je po izlasku iz taksi vozila prelazila kolovoz sa lijeve na desnu stranu gledano iz pravca kretanja okrivljenog, usled čega je na desnoj strani kolovoza, na udaljenosti oko 1,60 metara od desne ivice, prednjim desnim dijelom vozila udario oštećenu, od kojeg udara je ista zadobila teške tjelesne povrede izražene u vidu nagnječenja glave, preloma vratnog dijela kičme i preloma baze lobanje i zbog povrede velikih krvnih sudova i vitalnih centara mozga kod iste je nastupila smrt, </span>
</p>
<p class="p7"></p>
<p class="p6">
<span>- čime bi izvršio krivično djelo teško djelo protiv bezbjednosti javnog saobraćaja iz čl. 348 st. 4 u vezi sa čl. 339 st. 3 u vezi st. 1 Krivičnog zakonika CG.</span>
</p>
<p class="p7"></p>
<p class="p6">
<span>-jer nije dokazano da je optuženi izvršio krivično djelo za koje je optužen. </span>
</p>
<p class="p6">
<span> </span>
</p>
<p class="p6">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p7"></p>
<p class="p6">
<span> Zakonski zastupnik oštećene pokojne I.S.udovac C.D. se radi ostvarivanja imovinsko - pravnog zahtjeva upućuje na parnični postupak.</span>
</p>
<p class="p7"></p>
<p class="p7"></p>
<p class="p9">
<span>O b r a z l o ž e nj e</span>
</p>
<p class="p7"></p>
<p class="p7"></p>
<p class="p6">
<span>Optužnicom ODT-a iz B. Polja  Kt. br. 701/2004 od 10.01.2005. godine, stavljeno je na teret okrivljenom M.I.u izvršenje krivičnog djela teško djelo protiv bezbjednosti javnog saobraćaja iz čl. 348 st. 4 u vezi sa čl. 339 st. 3 u vezi st. 1 KZ RCG. </span>
</p>
<p class="p6"></p>
<p class="p6">
<span>Presudom ovog suda K. br. 1/05 od 23.05.2007. godine optuženi M.I. je oglašen krivim i osudjen na kaznu zatvora od šest mjeseci.</span>
</p>
<p class="p6"></p>
<p class="p6">
<span>Rješenjem Višeg suda u B. Polju Kž. br. 1132/07 od 14.02.2008. godine ukinuta je ova presuda i predmet vraćen prvostepenom sudu na ponovno sudjenje.</span>
</p>
<p class="p6"></p>
<p class="p6">
<span>Glavni pretres je održan i zaključen dana 14.09.2010. godine u prisustvu zamjenika u ODT-u  u Bijelom Polju P.C., okrivljenog M.I.a, branioca okrivljenog A.a D.K.a i K.M.a - punomoćnika zakonskog zastupnika pokojne oštećene C.S udovca C.D..</span>
</p>
<p class="p4"></p>
<p class="p4">
<span> 	U završnoj riječi zamjenica u ODT-u je izjavila da je izvedenim dokazima utvrdjeno da je optuženi postupao protivno odredbi čl. 45 ZOBS-a na putevima, jer nije prilagodio brzinu uslovima saobraćaja u okolnostima kada je uz lijevu ivicu kolovoza gledano iz pravca njegovog kretanja bilo zaustavljeno vozilo sa taksi oznakom tako da je mogao da predvidi da će iz taksi vozila da  izadje neko od putnika, a kretao se brzinom od 59,4 km/h, koja brzina nije prilagodjena datim uslovima, te protivno čl. 30 istog zakona nije obratio pažnju na pješakinju koja je predhodno izašla iz taksi vozila i prelazila kolovoz sa lijeve na desnu stranu.  Okrivljeni je bio dužan da prilagodi brzinu kretanja vozila takvoj saobraćajnoj situaciji, smanji brzinu kretanja vozila, a po potrebi zaustavi vozilo kako bi izbjegao kontakt sa preprekom - pješakinjom čiji nailazak se mogao očekivati na putu, obzirom da je zapazio zaustavljeno taksi vozilo iz kojeg se mogao očekivati nailazak - prelazak putnika preko kolovoza. Takodje je nebitno što je okrivljeni prilagodio brzinu kretanja postavljenim saobraćajnim znakom, obzirom da je brzinu kretanja vozila morao da prilagodi postojećoj saobraćajnoj situaciji, te očekivanoj prepreci - pješaku, čiji nailazak je morao da predvidi, obzirom da na lijevoj strani puta je bilo zaustavljeno taksi vozilo, pa je postupao protivno čl. 30 istog zakona i počinio propust posledica čega je ostvarenje kontakta sa pješakinjom, usled čega je došlo do njenog tjelesnog povredjivanja, nakon čega je nastupila smrt sada pok. I.S.. Postupajući na opisan način okrivljeni je izvršio krivično djelo koje mu se stavlja na teret javnom optužbom pa je predložila da ga sud oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>	U završnoj riječi K.M. punomoćnik zakonskog zastupnika oštećene pokojne C.S udovca C.D., je ostao u svemu pri završnoj riječi tužioca i apelovao na tužilaštvo da se ovaj postupak ne okonča na osnovu pristrasnih i tendecioznih nalaza i mišljenja vještaka, zbog čega bitne činjenice po njegovom mišljenju nijesu utvrdjene. Na osnovu izvedenih dokaza sud ne može donijeti zakoniku i pravičnu odluku jer nijesu utvrdjene bitne činjenice koje se odnose na položaj pješaka, u odnosu na vozilo u trenutku primarnog kontakta, a za sud je ta činjenica ostala neutvrdjena i ako je on uporno predlagao da se na tu okolnost izjasne vještaci medicinske struke dr D.Č.ili dr Š. koje predloge je sud odbio. Tužilaštvo mora sve učiniti da u žalbenom postupku pomogne sudu radi utvrdjivanja činjeničnog stanja i da na taj način se dodje do istine i to u interesu suda. Imajući u vidu sve činjenice koje su pratile ovaj postupak, držanje okrivljenog, njegovo kažnjavanje za isto krivično djelo, a posebno činjenicu da se nalazio u Njemačkoj u toku trajanja postupka, odnosno komotno se šetao van granica svoje države, dok se protiv njega vodio krivični postupak. U ime oštećenog zakonskog zastupnika pokojne C.S, udovca C.D. pridružio se krivičnom gonjenju protiv okrivljenog.                                    </span>
</p>
<p class="p6"></p>
<p class="p6">
<span>Okrivljeni M.I. u svojoj odbrani u toku istražnog postupka je istakao: da  se dana 14.12.2004. godine oko 20,00 časova, svojim putničkim vozilom marke ''Audi'', registarskih oznaka BA 331 - 77 kretao magistralnimm putem iz pravca Berana u pravcu Bijelog Polja. Dolaskom u mjesto R. u blizini ugostiteljskog objekta ''Durmitor'' primijetio je sa udaljenosti od 30 - 40 m kako je na lijevoj kolovoznoj traci gledano u smjeru njegovog kretanja zaustavljeno jedno taksi vozilo sa upaljenim svjetlima u njegovoj pravcu. Kada je prišao do tog vozila na udaljenosti od oko 10 m zapazio je kako je vozač tog vozila krenuo u pravcu R. i u momentu kada se mimoilazio sa tim vozilom išao je polako i odjednom je iznenada primijetio na sredini svoje kolovozne trake jednu pješakinju koja pretrčava kolovoznu traku kojom se on kretao sa lijeve na desnu stranu puta. Pješakinju je primijetio sa udaljenosti od dva do tri metra,  pritisnuo je kočnicu, ali je i pored toga došlo do kontakta izmedju vozila kojim je upravljao i pješakinje na kolovoznoj traci kojom se on kretao, a koja je namijenjena za kretanje vozila iz njegovog smjera kretanja. Izašao je iz vozila, zaustvio jedno taksi vozlo i povrijedjenu pješakinju su unijeli u to vozilo, nakon čega je prebačena u bolnicu Bijelo Polje. Odmah nakon nezgode pošao je u Centar bezbjednosti Bijelo Polje, gdje je prijavio šta se desilo. Ističe da se prije nezgode kretao brzinom od oko 50 km/h, te smatra da je do nezgode došlo bez njegove krivice, jer nezgodu nije mogao izbjeći sa razloga što se pješakinja odjednom i iznenada pojavila ispred njegovog vozila, a izrazio je žaljenje zbog ovog dogadjaja, a posebno što je jedno lice izgubilo život, te je istakao da je u saobraćajnoj nezgodi i njegova majka izgubila život. Na glavnom pretresu od 04.03.2005. godine dodao je da je pješakinju primijetio kada je bila ispred njegovog vozila udaljena 2 do 3 metra i da je u tom momentu započeo radnju kočenja, a pošto se mimoilazio sa drugim vozilom vozio je pod kratkim svijetlima, on je bio sam u autu, a drugih lica pored auta nakon kontakta nije bilo. A posle kontakta iz prodavnice je izašlo jedno lice. Nakon nezgode je pozvao je prijatelja B.a - Boža, čijeg se prezimena ne sjeća i od koga je kupio auto, a B. ga je odvezao do Centra Bezbjednosti, s tim što je on predhodno postavio trokut iznad vozila na putu. Tada se na mjestu nezgode nalazio on, B. i to lice iz prodavnice, a kasnije su na lice mjesta došli neki drugi ljudi. A.Ž. iz Bijelog Polje na poznaje, niti je sa istim pričao preko telefona kritičnog dogadjaja, a niko od njegove rodbine nije zvao Ž.a. Posle nezgode na licu mjesta nije bio prisutan M.D.. Njegovo auto nakon nezgode ostalo je na magistralnom putu, a leš je bio sa desne strane puta gledano u pravcu njegovog kretanja i to na zemljanom proširenju iza i sa strane njegovog auta. Na vozilu koje je bilo zaustavljeno na lijevoj kolovoznoj traci nije primijetio obilježje za taksi vozilo, odnosno tablu ''taksi'' ali je zapazio da je to vozilo bilo zaustavljeno po svijetlima čitavom svojom površinom na asvaltnom zastoru i to na lijevoj kolovoznoj traci gledano iz pravca njegovog kretanja. Vozilo je primijetio sa udaljenosti od oko 40 m. On je prešao put od trideset metara, a zaustavljeno vozilo put od deset metara do momenta kada su vozila počela da se mimoilaze. Ne može se precizno izjasniti koliko je bilo udaljeno taksi vozilo u momentu kada ga je on zaustavljao govoreći ''alo, alo, stani'', a smatra da je udaljenost bila do desetak metara. Vozača tog vozila zvao je u momentu kada je otvorio vrata i izlazio iz vozila. Na glavnom pretresu od 24.02.2010. godine upozoren od strane predsjednika vijeća na razlike u kazivanju prilikom saslušanja u CB B. Polju u prisustvu branioca i u toku istražnog postupka u odnosu na iskaz sa glavnog pretresa od 04.03.2005. godine u pogledu činjenica da je u CB i u toku istražnog postupka tvrdio da je na suprotnoj kolovoznoj traci primijetio taksi vozilo, a da je na glavnom pretresu od 04.03.2005. godine tvrdio da vozilo koje je bilo zaustavljeno na lijevoj kolovoznoj traci iz pravca njegovog kretanja nije imalo obilježja za taksi vozilo, okrivljeni se izjasnio da je činjenicu da se radi o taksi vozilu saznao naknadno od vozača taksi vozila u momentu kada se isti svojim vozilom vratio i pomogao mu da oštećenu ubace u taksi vozilo taksiste R.a. Na taksi vozilu R.a bila je vidno istaknuta tabla ''taxi'' stim što se ne sjeća da li je ista bila osvijetljena, a taksi firmu na vozilu R.a primijetio je sa udaljenosti od metar - dva u momentu kada se R. vratio svojim vozilom do mjesta gdje se desila saobraćajna nezgoda. Dodao je da je poslije udara oštećene u njegovo vozilo zaustavio vozilo, izašao iz istog i u momentu dok je otvarao vrata vikao je ''alo, alo'' okrenut prema taksi vozilu R.a pozivajući istog da se vrati. Ove riječi je izgovorio normalnim glasom, a nakon udara pješakinje u njegovo vozilo svoje vozilo je zaustavio na udaljenosti od dva do tri metra po njegovoj procjeni. Nakon što su oštećenu ubacili u taksi vozilo R.a, stavio je trokut iza svog vozila i pozvao, kojeg prije udesa kritične večeri nije pozivao R.B.. </span>
</p>
<p class="p6"></p>
<p class="p6">
<span>U završnoj riječi branilac okrivljenog M.I.a, A. D.K. je izrazio iskreno žaljenje što je u predmetnoj saobraćajnoj nezgodi život izgubila I. S.a, a što se tiče ocjene izvedenih dokaza i predloga odluke u svemu je ostao pri ranijoj datoj završnoj riječi i žalbenim navodima na predhodnu presudu, s tim što je dodao da je pred sudom izveden svaki mogući dokaz u ovoj krivično - pravnoj stvari, uključujući čak četiri vještačenja od strane eminentnih  i referentnih ustanova za saobraćajna vještačenja i svi vještaci su saglasni  u konačnom zaključku da na strani njegovog branjenika nema propusta, a kamo li razloga za nastanak predmetne saobraćajne nezgode. Ove činjenice su u ponovnom sudjenju na nedvosmislen način utvrdjene, a sud je u svemu postupio po primedbama iz ukidnog rješenja Višeg suda, otklanjajući na taj način svaku dilemu u pogledu odgovornosti njegovog branjenika za nastanak saobraćajne nezgode. Istakao je još jednom iskreno žaljenje, što je došlo do predmetne saobraćajne nezgode. </span>
</p>
<p class="p6"></p>
<p class="p6">
<span>U završnoj riječi okrivljeni je u potpunosti usvojio završnu riječ svog branioca i dodajući da mu je žao što se desila saobraćajna nezgoda, a da misli da nije njegovom greškom, tražio je da ga sud oslobodi od optužbe. </span>
</p>
<p class="p4"></p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao  svjedoke M.Z., R.H., pročitao iskaz svjedoka R.B., sa zapisnika o glavnom pretresu od 18.03.2010. godine, iskaz svjedoka K.S. sa zapisnika pred istražnim sudijom od 10.01.2005. godine, pročitao i to: zapisnik o uvidjaju ovog suda Kr. Br. 113/04 od 14.12.2004. godine, zapisnik o spoljašnjem pregledu leša sada pok. I.S.koju je sačinio vještak dr. S.M., bez naznake o danu sačinjavanja, nalaz i mišljenje vještaka saobraćajne struke M.Č. od 27.12.2004. godine, nalaz i mišljenje vještaka saobraćajne struke S.H. od 16.05.2005. godine, pojašnjenje nalaza vještaka M.Č. sa zapisnika o glavnom pretresu pred ovim sudom od 22.04.2005. godine, pojašnjenje nalaza vještaka S.H. sa zapisnika o glavnom pretresu pred ovim sudom od 29.06.2005. godine,  Ekspertizu saobraćajne nezgode Instituta Saobraćajnog fakulteta u Beogradu broj 576/2006 od 31.01.2007. godine, prepis zapisnika o rekonstrukciji ovog suda sa rekonstrukcije saobraćajne nezgode K. br. 174 od 07.04.2010. godine, Elaborat o supervještačenju Instituta za transport iz Podgorica  K. br. 174/08 od juna 2010. godine, saslušao vještaka Instituta za transport mr V.Đ. na glavnom pretresu od 14.09.2010. godine, izvršio uvid i to: u zapisnik A. ''DJ. S.'' o pregledu vozila marke ''Audi'' kojom je kritičnom prilikom upravljao okrivljeni, u fototehničku dokumentaciju sa skicom lica mjesta saobraćajne nezgode sačinjenu od strane CB Bijelo Polje broj 203/04 od 14.12.2004. godine, u izvještaj o prisustvu alkohola u krvi kod okrivljenog izdatu od strane KBC pod brojem 1495 od 20.12.2004. godine, izvršio uvid u izvod iz KE na ime okrivljenog. </span>
</p>
<p class="p6"></p>
<p class="p6">
<span>Sud je odbio predlog K.M.a, punomoćnika zakonskog zastupnika oštećene pokojne I.S.udovca C.D. za vještačenje po vještaku sudske medicine, jer je po ocjeni suda činjenično stanje u odnosu na položaj tijela oštećene sada pokojne I.S.u momentu primarnog kontakta u dovoljnoj mjeri razjašnjeno pojašnjenjem nalaza vještaka saobraćajne struke Č.M. sa glavnog pretresa od 22.04.2005. godine te bi izvodjenje ovog dokaza vodilo odugovlačenju postupka i uvećanju troškova. </span>
</p>
<p class="p6"></p>
<p class="p6">
<span>Cijeneći odbranu optuženog, i dokaze pojedinačno i u medjusobnoj vezi, a na osnovu čl. 360 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je optuženi izvršio krivično djelo stavljeno mu na teret podnijetom optužnicom.</span>
</p>
<p class="p6"></p>
<p class="p6">
<span>Iz iskaza svjedoka M.Z. iz istražnog postupka proizilazi da se naznačenog dana nalazila u taksi vozilu na kojem vozilu su bila upaljena svijetla taksi oznake zajedno sa sada pok. I.S., koja je sjedjela na mjesto suvozača, a kojim vozilom je upravljao taksista R.. Kada su došli u mjesto R. u blizini lokala ''Kristal'' iz vozila su izašle njena koleginica J.M.a i ženska osoba po prezimenu F., a oni su dalje nastavili put. Dolaskom u naselje R., i to kada su  prošli jednu prodavnicu koja se nalazila sa lijeve strane gledano u smjeru njihovog kretanja R. je zaustavio vozilo, a ne zna da li na putu ili na proširenju iz kojeg vozila je izašla S., a oni su nastavili put u pravcu Kruševa. Kada su došli do jedne radnje za prodaju guma, taksista R.je zavikao ''kuku, nju udariše kola'', misleći na S. koja je izašla predhodno iz vozila. Odmah zatim rikvercom se vratio unazad i zaustavio se vozilom na suprotnu kolovoznu traku u blizini gdje je S. ležala na zemljanom proširenju. S. su ubacili u vozilo kojim je upravljao R. koji je prebacio u Hitnu službu bolnice u Bijelom Polju. Istakla je da su oni prešli put taksi vozilom od mjesta gdje je izašla S. pa do mjesta gdje je taksista zavikao da su tu ženu udarila kola oko 20 m, a istakla je da nije obraćala pažnju da li su iz suprotnog smjera dolazila druga vozila, te da nije zapazila da li su se mimoišli sa nekim vozilom ili sa vozilom koje je udarilo S., niti gdje su se tačno mimoišli. Istakla je da je Sladajana ostala iza putničkog vozila kada su oni nastavili put u pravcu R. i stajala je na mjestu gdje je izašla. Dakle ista nije prešla ispred putničkog vozila, već je ostala na mjestu gdje je izašla kada su oni nastavili kretanje u pravcu R.. Na glavnom pretresu od 04.03.2005. godine dodala je da se tačno ne može izjasniti o putu koji je prešlo taksi vozilo od momenta da je S. izašla iz vozila do momenta kada je vozilo okrivljenog ostvarilo kontakt sa Sladjanom i da li je to deset do dvadeset metara, a i u toku istražnog postupka ona se nije mogla tačno izjasniti, već je na pitanje sudije ''da li je to dvadesetak metara'' ona odgovorila ''tako nešto''. A vozač taksi vozila rekao je ''kuku, udari je'' u momentu kada se taksi vozilo nalazilo naspram radnje u kojoj se prodaju gume, koja radnja se nalazi sa lijeve strane gledano iz pravca njihovog kretanja. Na glavnom pretresu od 08.07.2010. godine dodala je da se ne može precizno izjasniti o predjenom putu taksi vozila od momenta kada je iz vozila izašla S. do momenta kada je taksista kazao ''udari je auto'', a da se takodje ne može izjasniti koliko je to vremenski trajalo, dodala je da je oštećena pokojna I. S. kritičnog dogadjaja sjedjela pored vozača na suvozačevom mjestu i da je iz vozila izašla na suvozačeva vrata, a ona je sjedjela na zadnjem sjedištu i to sama po sredini vozila i nije pratila dalje kretanje oštećene, od momenta kada je oštećena po izlasku iz vozila zatvorila vrata od vozila. Dodala je da se ne može izjasniti da li je neki od pokazanih položaja taksi vozila R.a na rekonstrukciji saobraćajne nezgode tačan, odnosno da se ne sjeća gdje je tačno R. zaustavio taksi vozilo radi izlaska oštećene, sada pokojne I.S.iz vozila, a da nije pratila kretanje oštećene nakon njenog izlaska iz taksi vozila. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog. </span>
</p>
<p class="p6"></p>
<p class="p6">
<span>Svjedok R. H. u toku istražnog postupka je istakao  da se kritičnog dogadjaja kretao svojim putničkim motornim vozilom ''taxi'' ''Opel Astra'' magistralnim putem iz pravca stare autobuske stanice u pravcu gornjeg dijela grada i da su ga na ovom putu i to na raskrsnici u blizini kuće Č. zaustavile četiri ženske osobe od kojih je tri trebao da doveze do Rakonja a četvrtu do Kruševa, te je on potom pošao u pravcu Rakonja. Kod kafane ''Kristal'' iz vozila su izašle dvije ženske osobe sa zadnjeg sjedišta, a on je nastavio put kroz R., i kada je vozilom prošao restoran ''Durmitor'', ženska osoba koja je bila na prvom sjedištu do njega i za koju je kasnije saznao da se zove S. mu je u jednom momentu kazala ''ovdje ja živim'' pokazujući mu rukom lijevo prema jednoj kući, gledano u pravcu njihovog kretanja, pa je on dao lijevi pokazivač sa namjerom da skrene lijevo, a ova ženska osoba je potom kazala ''prodjosmo kuću'' te je on isključio lijevi pokazivač i dao desni pokazivač i potom se vozilom zaustavio desno na jednom priključnom putu, u neposrednoj blizini neke vulkanizerske radnje, gdje je iz vozila sa mjesta suvozača izašla S. i pošla iza njegovog automobila. U momentu kad je on bio zaustavio vozilo na priključni put radi Sladjaninog izlaska na udaljenosti od oko 300 m primijetio je iz suprotnog pravca - iz pravca Kruševa vozilo sa upaljenim svijetlima. Dao je lijevi pokazivač s namjerom da se uključi na put prema Kruševu gdje je trebala da izadje četvrta ženska osoba koja je sjedjela na zadnjem sjedištu. Na retrovizoru je primijetio da nema vozila iz njegovog pravca pa je polako vozilom krenuo da se uključi na kolovoz, a istovremeno je na lijevom retrovizoru vidio S. kako iza njegovog vozila idući malo bržim korakom prelazi kolovoz sa desne na lijevu stranu, nakon čega je on svojim vozilom nastavio put prema Kruševu. Kada se njegovo vozilo nalazilo u drugoj brzini, u blizini jedne prodavnice sa lijeve strane puta, gledano u smjeru njegovog kretanja, mimoišao se sa vozilom koje se kretalo iz suprotnog pravca i koje je išlo malo brže, a malo potom začuo se neki tup udar, on je instiktivno pogledao lijevi retrovizor iza sebe vidio siluetu od neke osobe kako u vazduhu prelijeće van kolovoza, primijetivši istovremeno upaljene štopove od vozila sa kojim se mimoišao, te je zavikao ''kuku, on je udari''. Zaustavio je svoje vozilo i krećući se brzo rikvercom suprotnom kolovoznom trakom vratio se do mjesta nezgode, gdje je po izlasku iz vozila zatekao vozača vozila sa kojim se mimoišao pored Sladjane koja je ležala na zemljanom proširenju van kolovoza, ne dajući tom prilikom znake života. On i ovaj vozač su potom unijeli S. u njegovo vozilo u čemu im je pomogla ženska osoba iz njegovog taksi vozila koja je takodje izašla da vidi šta se desilo, a S. je potom svojim vozilom prebacio do Hitne službe u B. Polju gdje je utvrdjeno da je ona podlegla zadobijenim povredama. Od mjesta gdje je S. izašla iz njegovog vozila do mjesta gdje se on mimoišao sa vozilom koje je dolazilo iz suprotnog smjera, on je svojim vozilom prešao put od trideset do pedeset metara. Na glavnom pretresu od 04.03.2005. godine dodao je da u momentu kada je započeo uključivanje vozilom na put po izlasku oštećene iz vozila, a radi daljeg nastavljanja kretanja, oštećena je već bila prešla iza njegovog vozila i započela radnju prelaženja puta sa desne na lijevu stranu gledano iz smjera njegovog kretanja, što je on jasno vidio na lijevom retrovizoru od svoga vozila. Dodao je da je od momenta kada se mimoišao sa vozilom okrivljenog do momenta kada je zapazio da je ostvaren kontakt izmedju vozila okrivljenog i sada pokojnice, on sa svojim vozilom prešao odprilike oko trideset do pedeset metara. Na pitanje branioca okrivljenog ''da li je on bio propisno parkiran u momentu kada je zaustavio vozilo da bi iz njega izašla oštećena'' svjedok nije želio da odgovori, a vozilo je bio izbacio iz brzine kada je stao oštećenoj da izadje iz vozila i da je tom prilikom držao nožnu kočnicu, a nakon što je prišao do okrivljenog poslije kontakta sa oštećenom okrivljeni ga je molio da pomogne i držao je mobilni telefon u ruci. U momentu kada se uključivao na put s namjerom da nastavi kretanje u smjeru dotadašnjeg kretanja oštećena je ubrzanim korakom prelazila i on je na retrovizoru zapazio da se nalazi na sredini puta, tačnije bliže lijevoj ivici puta, gledano iz smjera kretanja njegovog vozila. U retrovizoru je pratio i dalje njeno kretanje i zapazio je da je ona prešla ulicu i došla na samu ivicu na lijevom dijelu puta, gledano iz pravca njegovog kretanja, da je potom nastavila kretanje ivicom kolovoza krećući se u suprotnom smjeru gledano od smjera kretanja vozila kojim je on upravljao, pješakinja se kretala pod malom kosinom, praveći bliži put prema gradu. Pokojnica je išla samom ivicom asvaltnog zastora, s tim što se nije mogao izjasniti koliko je metara pokojnica prošla lijevom ivicom puta od mjesta kada je došla na ivicu puta, pa do mjesta kada je ostvaren kontakt izmedju vozila okrivljenog i tijela pokojnice, a istakao je da je kontakt ostvaren negdje na ulazu u njeno dvorište. Sa vozilom okrivljenog mimoišao se na prostoru izmedju vulkanizerske radnje i prodavnice i to napočetku prodavnice. Taj dio puta nije bio osvijetljen rasvetom, a naspram tog mjesta nalazi se prodavnica u kojoj su bila upaljenja vanjska i unutrašnja svijetla, a radi se o prodavnici koja se nalazi izmedju mjesta dogadjaja i restorana ''Durmitor''. Stao je kada je čuo ''mali tupi udar i kada je u retrovizoru primijetio da pada sulueta''. Nije se mogao izjasniti kojom se brzinom kretao okrivljeni, ali brzina kretanja vozila okrivljenog bila je veća od brzine kretanja njegovog vozila. Na glavnom pretresu od 18.03.2010. godine dodao je da je sa svojim vozilom bio u pokretu kada je došlo do kontakta izmedju vozila okrivljenog i pješakinje a u momentu kada je prilazio pokojnici okrivljeni je takodje prilazio ka pokojnici i u tom momentu je telefonirao preko mobilnog telefona. Ne zna ko je prvi od njih dvojice došao do pokojnice, a sjeća se da je okrivljeni u hodu krećući se ka pokojnici pričao preko mobilnog telefona i govorio ''učinio sam šta sam učinio'', a nije mu poznato da li su se ove riječi odnosile na njega ili na lice sa kojim je okrivljeni pričao preko mobilnog telefona. Na glavnom pretresu od 08.07.2010. godine dodao je da ne zna koliko je u metrima prešao od mjesta gdje je stao da bi izašla oštećena do momenta kada je začuo tresak, a da je nakon treska ubacio vozilo u rikverc i počeo da se vraća nazad i nije se mogao izjasniti koliki je put oštećena prešla. Dodao je da je na rekonstrukciji pokazao mjesto gdje je stao da bi oštećena izašla iz taksi vozila, a ostao je pri prokazanom zadnjem položaju oštećene na rekonstrukciji nakon što je on pošao u pravcu R., a da se ne sjeća izjave kod istražnog sudije i da mu je poznato da je položaj tijela Sladjane u momentu kada je zadnji put vidio, nakon njenog izlaska iz taksi vozila bio na mjestu koji je pokazao na rekonstrukciji saobraćajne nezgode. Upozoren na razlike u kazivanju u odnosu na položaj I.S.u momentu kada je zadnji put vidio nakon njenog izlaska iz taksi vozila ostao je pri kazivanju sa rekonstrukcije kada je oštećenu vidio na njenim nogama na mjestu koje je pokazao a položaj za koji je govorio u toku postupka je položaj siluete u vazduhu. Navode iz iskaza ovog svjedoka da je on, radi izlaska iz taksi vozila oštećene sada pokojne I.S.svoje vozilo zaustavio na priključni put, da je on na retrovizoru pratio kretanje oštećene i da je oštećena tom prilikom prešla kolovoz i to na lijevu stranu kolovoza gledano iz pravca njegovog kretanja, da se po prelasku kolovoza kretala samom ivicom asvaltnog zastora u suprotnom smjeru od smjera njegovog kretanja sud nije prihvatio i iste je cijenio kao sračunate na otežavanje krivično pravnog položaja okrivljenog i izbjegavanje sopstvene odgovornosti za nastanak ove saobraćajne nezgode, a ovi njegovi navodi su u suprotnosti sa uvidjajnom dokumentacijom i nalazima vještaka saobraćajne struke Č.M., Elaboratom o supervještačenju Instituta za transport Podgorica i pojašnjima vještaka saobraćajne struke Č.M. i V.Đ.. Ostale navode iz iskaza ovog svjedoka sud je prihvatio, a i u suprotnosti sa kazivanjem svjedokinje M.Z. koja je istakla da je oštećena nakon izlaska iz taksi vozila do momenta dok se taksi vozilo uključilo na magistralni put stajala na mjestu gdje je izašla iz taksi vozila. </span>
</p>
<p class="p6"></p>
<p class="p6">
<span>Iz nalaza i mišljenja vještaka saobraćajne struke M.Č., proizilazi da je noću, pri oblačnom vremenu, kada je asvaltni kolovoz bio suv, na potezu magistralnog puta, kroz naselje, gdje nema ulične rasvete, na mjestu gdje je magistralni put prav i pregledan i sa podužnim padom od oko 2 %, gdje je brzina kretanja vozila ograničena saobraćajnim znakom na 60 km/h, a po kolovozu nema obilježenih oznaka za pješake, u saobraćajnoj situaciji kada se putničko vozilo kretalo magistralnim putem, putanjom svojom desnom kolovoznom trakom, pješakinja stara oko 23. godine, nakon izlaska iz taxi putničkog vozila, stupila je u putanju kojom je prolazilo putničko vozilo kretanja brzim hodom ili pretrčavanjem, sa lijeve na desnu stranu, posmatrano u smjeru kretanja putničkog vozila, stvarajući blisku prepreku na toj putanji, zbog čega je došlo do naleta putničkog vozila čeonom središnom stranom na pješakinju, pri čemu je pješakinja zadobila povrede od kojih je smrtno stradala. Propust pješaka smatra se osnovnim razlogom za nastanak ove nezgode. U datim uslovima i opisanoj saobraćajnoj situaciji, vozač putničkog vozila upravljao je vozilom putanjom svojom desnom kolovoznom trakom, dozvoljenom brzinom od 50 do 60 km/h. Vremensko prostornom analizom mogućnost za izbjegavanje dogadjanja ove nezgode utvrdjuje se da vozač putničkog vozila, pri utvrdjenoj dozvoljenoj brzini kretanja od 50 do 60 km/h nije imao mogućnost da preduzimanjem intenzivnog kočenja vozila izbjegne kontakt putničkog vozila sa pješakinjom. Ako je pješakinja prelazila kolovoz magistralnog puta neposredno iza taxi putničkog vozila koje je bilo u fazi započetog kretanja lijevom kolovoznom trakom nakon stajanja radi izlaska  pješakinje, kako se to opisuje u subjektivnim pokazateljima iz spisa, tada je pri kretanju pješakinje brzim hodom postojala mogućnost za izbjegavanje dogadjanja ove nezgode preduzimanjem intenzivnog kočenja putnič-kog vozila pri brzini kretanja manjoj od 46,2 km/h, a pri kretanju pješakinje potrčavanjem postojala je mogućnost za izbjegavanje dogadjanja ove nezgode preduzimanjem intenzivnog kočenja putničkog vozila pri brzini kretanja manjoj od 33,4 km/h. Ako pri prelaženju preko kolovoza magistralnog puta, sa lijeve na desnu stranu pješakinja nije bila zaklonjena taxi putničkim vozilom koje je bilo u fazi započetog kretanja lijevom kolovoznom trakom, nakon stajanja radi izlaska pješaka tada je postojala mogužnost za izbjegavanje dogadjanja ove nezgode preduzimanjem intenzivnog kočenja putničkog ozila pri brzini kretanja manjom od 48,0 km/h. Ako sud utvrdi da su u datim uslovima i opisanoj saobraćajnoj situaciji postojali razlozi da se u momentu predstojećeg mimoilaženja putničkog vozila sa taxi putničkim vozilom koje je bilo u fazi započetog kretanja lijevom kolovoznom trakom, nakon stajanja putničkim vozilom upravlja brzinom manjom od 33,4 km/h u slučjau pretrčavanja pješakinje neposredno iza taxi putničkog vozila, odnosno brzinom manjom od 48,0 km/h u slučaju da pješakinja nije bila zaklonjena tax putničkim vozilom, tada je vozač putničkog vozila učinio propust koji se smatra jednim od razloga za nastanak ove nezgode. Pojašnjavajući svoj nalaz na glavnom pretresu od 22.04.2005. godine vještak je isključio mogućnost da je pješak u momentu ostvarenog kontakta sa putničkim vozilom zauzimao poziciju na desnoj ivici kolovoza posmatrano u smjeru kretanja putničkog vozila, pošto bi u tom slučaju putničko vozilo desnim točkovima prolazilo putanjom po zemljanom proširenju, van kolovoza sa desne strane, što bi se u okolnostima zatečenog putničkog vozila na kraju nezgode manifestovalo ocrtavanjem tragova bočnog izmicanja vozila sa zemljanog proširenja prema kolovozu na zemljanoj površini, a na zemljanom proširenju nijesu pronadjeni tragovi prilikom uvidjaja kojem je prisustvovao ovaj vještak. Za slučaj da se pješak kretao samom desnom ivicom kolovoza i da se vozilo isto tako kretalo desnom ivicom kolovoza ne napuštajući kolovoz tada bi na putničkom vozilu nastali tragovi pješaka na mjestu preklapanja površina vozila i pješaka, što znači na čeonoj desnoj strani. Po vještaku u momentu ostvarenog naleta putničkog vozila na pješaka, putničko vozilo nije bilo intenzivno kočeno, a nakon ostvarenog kontakta sa pješakom, putničko vozilo je zaustavljeno kočenjem, s tim što se ne može utvrditi na kojoj distanci putničko vozilo je kočeno nakon kontakta sa pješakom. Prilikom primarnog kontakta pmv i pješaka prenijet je udarni inpuls sa putničkog vozila na tijelo pješaka, čime je tijelo pješaka dobilo ugaono ubrzanje koje se manifestovalo nabacivanje tijela prvo na poklopac motara, zatim na vjetrobransko staklo i dalje prema spoljnem desnom retrovizoru. U ovim okolnostima najčešće glava pješaka kontaktira vjetrobransko staklo, a predjeni put pješaka od mjesta izlaska iz vozila do mjesta kontakta je 4,8 m. Uzajamni položaj putničkog vozila i pješaka u momentu primarnog dodira tijela pješaka i tijela vozila odredjen je mogućim primarnim kontaktnim položajem, što bi u konkretnom slučaju mogla biti nadkoljenica pješaka koja po visini odgovara poziciji visine čeonog dijela poklopca motora, a nakon primarnog kontakta pješak dobija ugaono ubrzanje koje podrazumijeva rotiranje njegovog tijela, pa je moguće da dodje do opisane povrede nadkoljenice pješaka u kontaktu sa čeonim dijelom poklopca motora, a vještak nije iskljčio mogućnost da u fazi neposredno pred sami kontakt, kad je pješak u saznanju o neminovnosti kontakta dodje do pokušaja promjene načina kretanja pješaka. Nalaz i mišljenje ovog vještaka, sud je u potpunosti prihvatio kao realan i objektivan, dat na osnovu zapisnika o uvidjaju lica mjesta, čiji je prateći element skica lica mjesta saobraćajne nezgode i foto elaborata predmetne saobraćajne nezgode, koji predstavljaju objektivne pokazatelje, činjenica konstatovanih na licu mjesta,  kao i po osnovu stručnog znanja i pravila nauke, a ovo tim prije što je isti u saglasnosti sa Ekspertizom saobraćajne nezgode Saobraćajnog fakulteta iz Beograda od januara 2007. godine, Elaboratom o supervjetšačenju Instituta za transport Podgorica iz juna 2010. godine, te pojašnjenja Elaborata o supervještaćenju vještaka DJ.S.a sa glavnog pretresa od 14.09.2010. godine.</span>
</p>
<p class="p6"></p>
<p class="p6">
<span>Vještak S.H. je u svom nalazu od 16.05.2005. godine izmedju ostalog istakao da se putničko motorno vozilo marke ''Audi'' kojim je upravljao okrivljeni prije naleta na pješaka kretalo brzinom od oko 65 km/h, a da je brzina kretanja tog vozila u momentu kontakta sa pješakom iznosila oko 60 km/h, te da bi nezgoda bila izbjegnuta da se vozač kretao brzinom manjom od 40 km/h. Vještak naznačuje da je osnovni propust napravila pješakinja prelazeći kolovoz magistralnog puta na mjestu gdje je podužna preglednost kolovoza omogućavala da sa bezbjednog rastojanja posebno u noćnim uslovima se uoči kretanje putničkog vozila i odustane od prelaženja kolovoza. Vještak tvrdi da nijesu postojale tehničke mogućnosti za izbjegavanje nezgode pri brzini većoj od 40 km/h. Dalje ističe da je podužna preglednost kolovoza omogužća-vala vozaču vozila ''Audi'' da uoči zaustavljeno taksi vozilo iz kojeg se mogao očekivati izlazak jednog ili više putnika koji će pokušati da predju kolovoz te da brzinu vozila i pažnju prilagodi tako predpostavljenoj saobraćajnoj situaciji. Nepostupanje vozača na opisan način prestavljao bi propust koji je doprinio nastupanju nezgode. Pojašnjavajući nalaz na glavnom pretresu od 29.06.2005. godine je istakao da je brzina vozila u momentu naleta na pješaka iznosila oko 55 km/h a vještak je isključio da je kontakt ostvaren van kolovoza na desnu stranu gledano iz pravca R., kako je to u svom iskazu prestavio svjedok R., jer je mjesto primarnog kontakta i pješaka odredjeno na osnovu pozicije parčadi stakla, ljuspica farbe i ostalih tragova koji su prikazani u zapisniku o uvidjaju, a isti se nalaze na kolovoznoj površini, a ne van kolovozne površine. Po vještaku pravac odbačaja pješaka posle sudara prestavlja pravac rezultante brzine vozila i brzine pješaka. Što znači, ako se pješak kredje od lijeve ka desnoj ivici kolovoza, a vozilo se kreće paralelno uzdužnoj osi kolovoza pješak se posle odbacivanja mora naći sa desne strane u odnosu na desni bok vozila koji nalijeće na pješaka. U slučaju kada se pješak i vozilo kredju u istom smjeru, onda pješak posle odbacivanja može da se nadje u zoni koji pokrivaju gabariti vozila gledano po njegovoj širini, u slučaju da se pješak i vozilo kreću u istom smjeru, odbacivanje pješaka bi se desilo unaprijed ispred vozila ili iza vozila, ukoliko je brzina kretanja vozila veća od 60 km/h i ako vozilo nije kočeno. Po vještaku u situaciji naleta vozila na pješaka pješak reaguje instiktivno, pokušavajući da izbjegne kontakt sa vozilom, tako da ne mora u primarnom kontaktu da nastane kontakt desnom bočnom stranom pješaka sa čeonom stranom vozila iako se pješak kreće sa lijevo u desno, jer pješak reaguje instiktivno. Iako je izveo ovaj dokaz, sud isti nije cijenio iz razloga što je na glavnom pretresu od 29.06.2005. godine punomoćnik oštećene porodice K.M. istakao da je on prije davanja mišljenja vještaka Č. privatno tražio mišljenje u vezi nezgode od vještaka S.H., prezentirajući mu zapisnik o uvidjaju, nalaz i mišljenje vještaka Č. i ostale dokaze. A vještaka je potom zamolio da mu pomogne u pogledu postavljanja pitanja na sudu, što je vještak S. i učinio, dostavljajući mu na faks pitanja. Vještak S. je istakao da su tačni svi navodi punomoćnika oštećene porodice.   </span>
</p>
<p class="p6"></p>
<p class="p6">
<span>U Ekspertizi saobraćajne nezgode Instituta Saobraćajnog Fakulteta iz Beograda iz januara 2007. godine, izmedju ostalog zaključuje se da analizim svih okolnosti pod kojima se dogodila predmetna nezgoda da je komisija vještaka mišljenja da je pješak nebezbjednim pokušajem prelaska kolovoza van pješačkog prelaza, a ispred i u blizini nailazećeg ''Audia'' stvorio iznenadnu, opasnu i teško uočljivu i pokretnu prepreku na putanji ''Audia'', a što bi bio propust pješaka uzročno vezan za stvaranje opasne situacije i nastanak nezgode. Naime, pješak je jednostavnim posmatranjem kolovoza u pravcu nailazećeg ''Audia'' lako mogao uočiti nailazeći ''Audi'' pa odustajanjem od prelaska kolovoza i ustupanjem prvenstva prolaza ''Audiu'' je mogao izbješi nastanak nezgode. Dalje se naznačuje da ako bi sud smatrao da vozač ''Audia'' nije imao posebnih razloga da neposredno nakon mimoilaženja očekuje i predvidi ne bezbjedan prelazak kolovoza od strane pješaka tada po njihovom mišljenju ne bi bilo propusta na strani vozača ''Audia'' za nastanak nezgode. Ekspertizu saobraćajne nezgode sud je u potpunosti prihvatio kao realnu i objektivnu, datu po osnovu činjenica konstatovanih u uvidjajnoj dokumentaciji, po pravilima struke i nauke, a u potpunosti potvrdjenu nalazom i mišljenjem vještaka saobraćajne struke Č.M., te Elaboratom o super vještačenju Instituta za transport iz Podgorice i pojašnjenjem Elaborata od strane vještaka Instituta za transport V.Đ. sa glavnog pretresa od 14.09.2010. godine.  </span>
</p>
<p class="p6"></p>
<p class="p6">
<span>Iz Elaborata o supervještačenju Instituta za transport Podgorica iz juna 2010. godine proizilazi da  na osnovu prethodne analize komisija vještaka mišljenja da je opasna situacija pretvorena u nezgodu nastala u momentu kada je pješak, iza vozila iz koga je prethodno izašao, otpočeo prelaz preko magistralnog puta, a da se prethodno nije uvjerio da namjeravanu radnju može izvršiti bezbjedno. Takvim načinom prelaska preko kolovoza pješak je direktno ušao u putanju kretanja vozila koje je naišlo pješaku sa desne strane, a koje je bilo udaljeno oko 22,00 m od pješaka, zbog čega vozač, u vrlo kratkom vremenskom intervalu, nije imao uslova da izvrši bilo koju radnju u cilju izbjegavanja nezgode. Ovakav propust pješaka, smatra se greškom i osnovni je i jedini uzrok nastanka predmetne saobraćajne nezgode. Kod vozača vozila ''Audi A6'' nema elemenata koji su uticali na nastanak predmetne saobraćajne nezgode. Sud je u potpunosti prihvatio kao realnu i objektivnu, datu po osnovu činjenica konstatovanih u uvidjajnoj dokumentaciji, kao i po osnovu činjenica konstatovanih na rekonstrukciji saobraćajne nezgode, kojoj rekonstrukciji su prisustvovali vještaci potpisnici ovog elaborata, po pravilima struke i nauke, a u potpunosti potvrdjenu nalazom i mišljenjem vještaka saobraćajne struke Č.M., te Ekspertizom saobraćajne nezgode Instituta Saobraćajnog Fakulteta iz Beograda iz januara 2007. godine.</span>
</p>
<p class="p6"></p>
<p class="p6">
<span>Pojašnjavajući Elaborat o supervještačenju vještak  Instituta za Transport - član komisije koja je izradila Elaborat o supervještačenju mr V.Đ. na glavnom pretresu od 14.09.2010. godine je istakao da u uvidjajnoj dokumentaciji u kojoj je jasno opisano lice mjesta u blizini restorana ''Durmitor'' nigdje nije navedeno da se preko kolovoza nalazi pješački prelaz. Naprotiv, kontatovano je da je kolovoz ravan, bez oštećenja i udarnih rupa u vrijeme nezgode, suv, uslovi vožnje noćni, bez ulične rasvete. Kada se imaju u vidu ovi podaci iz uvidjajne dokumentacije, onda po vještaku u momentu nezgode na kolovozu nije bila izvučena horizontalna signalizacija i zaustavna linija na bilo kom dijelu uže i žire lokacije lica mjesta. Po vještaku pošto su kazivanja sa rekonstrukcije medjusobno kontradiktorna i to posmatrano sa saobraćajno - tehničkog aspekta odstupala od materijalnih tragova evidentiranih u uvidjajnoj dokumentaciji, po mišljenju Komisije vještaka rezultati rekonstrukcije se bitno razlikuju od uvidjajne dokumentacije i ne mogu se dovesti u vezu sa stvarnim dogadjajem koji je definisan materijalnim tragovima, oštećenjima na vozilu,povredama pješaka, stanjem saobraćajne situacije u trenutku nastanka nezgode tako da su očekivanja Instituta da će se rekonstrukcijom bliže pojasniti neki detalji i moći analitički sagledati uzrok i tok nastanka nezgode nijesu ostvarila, jer su iskazi sa rekonstrukcije odklon od materijalnih tragova. Činjenicu da je pokojna oštećena kritičnog dogadjaja pretrčavala sa lijeve na desnu stranu Komisija je utvrdila ne samo na osnovu izjave vozača, nego i na osnovu kompletne uvidjajne dokumentacije vezane za vozilo, vrstu oštećenja na vozilo, nalaz i mišljenje vještaka medicinske struke i materijalne tragove na kolovozu.Parčići stakla koji su registrovani u uvidjajnoj dokumentaciji sa skice lica mjesta i to pod br. 1 potiču od polomljenog prednjeg vjetrobranskog stakla i ni od jednih drugih staklenih djelova vozila, jer po zapisniku o uvidjaju desni retrovizor je bio samo povijen, nije bio polomljen. Komisija je u Elaboratu pod poglavljem ''dinamika nezgode'' koristila evidentirane povrede kod pješaka i nalaz vještaka medicinske struke u kojima doslovno stoji oguljotina kože i krvni podliv na čitavoj površini zadnje strane lijeve nadkoljenice. Ako se ta činjenica dovede u direktnu vezu sa oštećenjima nastalim na vozilu i krvnom mrljom, znači materijalnim tragovima nedvosmisleno se dolazi do zaključka da se pješak kretao od lijeve prema desnoj ivici kolovoza pod kosim uglom i to u smjeru kretanja dolazećeg vozila pri čemu je prednji desni dio vozila ostvario primarni kontakt sa zadnjom stranom lijeve nadkoljenice pješaka, nakon čega je pješak preko poklopca motora nabačen do prednjeg vjetrobranskog stakla. Da je pješak bio u pokretu govori činjenica, što je pješak zadržavajući kinetičku energiju kroz pokret prema desnoj ivici, posle udara u prednje vjetrobransko staklo, preko spoljnjeg desnog retrovizora pao desno od vozila. Da je bio frontalni udar pri toj brzini pješak bi bio najvjerovatnije nabačen, odnosno prebačen preko krova ili bi bio pregažen od strane vozila, što nije slučaj. Da je vozilo posle kontakta sa tijelom pješakinje ekstremno kočeno, Komisija je zaključila na osnovu izračunate brzine zaustavnog puta koja je u direktnoj koorelaciji sa prvim materijalnim tragovima nastalim kontaktom. Po vještaku vozač vozila ''Audi A6'' nije imao uslova da na vrijeme uoči pješaka od taksi vozila, jer je isto prestavljalo fizičku prepreku izmedju nailazećeg vozila i pješaka koje je prelazilo kolovoz, sve do momenta dok je pješak došao na oko 2,5 m od desne ivice kolovoza i to zbog činjenice da su se svjetlosni stopovi jednog i drugog vozila koja su se kretala u susret djelimično poništavali i onemogućili vozaču vozila ''Audi A6'' da uoči pješaka sve dok je pješak bio iza taksi vozila. Onog momenta kada se pješakinja pojavila na slobodnom prostoru kretanja vozila ''Audi A6'' pod snopom srednjeg svijetla vozač je imao uslova da je uoči tek sa udaljenosti od oko 22,00 m, sa te udaljenosti kočenjem vozač bi zaustavio vozilo prije mjesta kontakta da se kretao brzinom od 42,64 km/h, zato je i napisano da vozač nije imao vremensko prostornih uslova da vozilo zaustavi posjedovanom brzinom prije mjesta kontakta. Usporenje pri kočenje, bez obzira da li vozilo ima ''ABS'' ili ne, ne zavisi samo od sistema za kočenje, nego i od drugih direktnih faktora koji utiču na usporenje pri kočenju, a izmedju ostalih to su stanje pneumatika, stanje kolovoznog zastora i stanje kočionog sistema, tako da se raspon usporenja kreće od 6,5 do 13  m/s</span><span class="s1">2</span><span>. U nalazu nije korišćena formula izračunavanja brzine na osnovu daljine odbačaja tijela pješaka, nego formula na osnovu rastojanja od prednjeg dijela zaustavljenog vozila što je evidentno iz zaustavljenog položaja tijela pješaka, znači traga krvi, jer se ta formula primjenjuje kada je tijelo pješaka zahvaćeno u fazi ekstremnog kočenja, a u nalazu je konstatovano da je kočenje nastupilo tek posle udara u pješaka i zato nije korišćena ta formula, a zbog činjenice da je vozilo zaustavljeno u zatečenoj poziciji i zbog nedvosmisleno utvrdjenog mjesta zatečenog položaja pješaka i zbog stanja kočionog sistema koji je vanrednim tehničkim pregledom ustanovljen da je za 17 % manji, onda su ova tri podatka uputila da se koristi druga formula koja mnogo tačnije pokazuje vrijednost brzine u trenutku sudara, jer su u konkretnom slučaju posjedovana i sudarna brzina jednake. Kod formule koju je primijenila Komisija vještaka oblik prednjeg dijela karoserije vozila nema uticaja. Po vještaku donja granica svjetlosnog snopa srednjeg svijetla, bez obzira na tip vozila je 35 m, a gornja 70 m, a u konkretnoj situaciji svjetlosni snop nije pominjan, jer on nije imao uticaj na uzrok i tok nastanka nezgode. Po vještaku ne može se dovesti u direktnu vezu kazivanje svjedoka R.a sa rekonstrukcije u odnosu na položaj njegovog vozila kada je iz vozila izašla oštećena sa mjestom kontakta, zato što pješakinja ma kojom brzinom da se kretala nije mogla tu razdaljinu da predje za oko dvije sekunde, jer je tu razdaljinu prešlo vozilo za oko dvije sekunde pri brzini kretanja od oko 60 km/h i zato je u Elaboratu kazano da se položaj zaustavljenog vozila po kazivanju R.a u odnosu na mjesto kontakta ne može uzeti kao relevantan. Kontakt nije ostvaren mimo kolovoza, a pješakinja nije imala prostorno vremenskih mogućnosti da po izlasku iz vozila R.a po njegovom kazivanju predje kolovoz i da se kreće zemljanom površinom paralelno uzdužnoj osi puta oko 30 m u pravcu kretanja vozila ''Audi A6'' i to objektivno nije moguće, te se zaustvljeni položaj vozila R.a iz kog je izašla pješakinja po njegovom kazivanju sa rekonstrukcije i mjesta kontakta ne mogu dovesti u medjusobnu vezu. Pojašnjenje ovog vještaka Instituta za Transport iz Podgorice u odnosu na Elaborat o supervjetšačenju Instituta za transport sud je u potpunosti prihvatio kao realno i objektivno, dato po osnovu činjenica konstatovanih u uvidjajnoj dokumentaciji, činjenica konstovanih na rekonstrukciji saobraćajne nezgode, kojoj je prisustvovao ovaj vještak, po pravilima struke i nauke, a u potpunosti potvrdjeno nalazom i mišljenjem i pojašnjenja nalaza i mišljenja vještaka saobraćajne struke Č.M. i Ekspertizom sabraćajne nezgode Instituta Saobraćajnog Fakulteta u Beogradu. </span>
</p>
<p class="p6"></p>
<p class="p6">
<span>Po osnovu spoljašnjeg pregleda leša I.S.vještak medicinske struke dr S.M. je dao svoj nalaz u kom je istakao da su kod pokojne I.S.postojale povrede i to: nagnječno razderna rana poglavine na oko 5 cm iznad desnog uha, dužina oko 5 cm praćena kružnim otokom poglavine prečnika oko 5 cm i dubine oko 1,5 cm, prelom baze lobanje, prelom vratnog dijela kičme, oko oba oka krvni podlivi u obliku naočara, trakaski krvni podlivi i oguljotina kože dužine oko 5 cm, širine oko 0,5 cm na spoljašnjoj strani lijeve nadlaktice, oguljotina kože i krvni podliv na čitavoj površini zadnje strane lijeve nadkoljenice. U oba uha, obe nosne nozdrve i ustima krvavi sadržaj. Spolja na tijelu nije bilo drugih povreda niti rana. Pokojna I. S. bila je obučena u crne poluduboke čizmice, farmerice plave boje, crnu perjanu jaknu i majicu dugih rukava crne boje. Po vještaku smrt je nasilna i nastupila je neposredno po povredjivanju. Povrede koje su dovele do smrtnog ishoda su kontuzija glave, prelom vratnog dijela kičme i prelom baze lobanje, a neposredni uzrok smrti je povreda velikih krvnih sudova mozga i vitalnih centara mozga neophodnih za život. Zaključak vještaka u pogledu neposrednog uzroka smrti i činjenice da je smrt nasilna, sud je u potpunosti prihvatio kao realan i objektivan, dat po osnovu činjenica konstatovanih prilikom spoljašnjeg pregleda leša u prisustvu Istražnog sudije Varagić Jokana, po pravilima struke i nauke, a potvrdjen navodima iz odbrane okrivljenog, te navodima iz iskaza svjedoka R.a i svjedokinje M.Z.. </span>
</p>
<p class="p6"></p>
<p class="p6">
<span>Iz izvještaja KC CG Podgorica broj 1495 od 17.12.2004. godine utvrdjuje se da kod vozača M.I.a u momentu saobraćajne nezgode nije bilo alkohola u krvi iz čega proizilazi da je okrivljeni u momentu nezgode vozilom upravljao u trijeznom stanju. </span>
</p>
<p class="p6"></p>
<p class="p6">
<span>Navode iz odbrane okrivljenog M.I.a da je činjenicu da je vozilo R.a - taxi vozilo saznao, nakon što je posle ostvarenog kontakta izmedju njegovog vozila i tijela oštećenje pokojne I.S., primijetio kada se R. sa svojim vozilom vratio u rikverc do mjesta udesa i gdje je on na vozilu R.a primijetio vidno istaknutu ''taxi'' oznaku i da ne zna da li je ova ''taxi'' oznaka bila osvijetljena, sud nije prihvatio i iste je cijenio kao pokušaj okrivljenog da olakša svoj krivično pravni položaj, jer su ovakvi njegovi navodi u suprotnosti sa navodima iz iskaza svjedokinje M.Z., koja je decidno istakla da je na vozilu R.a bilo vidno istaknuta i osvijetljena ''taxi'' oznaka, što je potvrdio i svjedok R.. </span>
</p>
<p class="p6"></p>
<p class="p6">
<span>Navode iz odbrane okrivljenog da je on nakon što je ugledao oštećenu - pokojnu I. S. na kolovozu ispred svog vozila preduzeo radnju intenzivnog kočenja sud takodje nije prihvatio  i iste je cijenio kao pokušaj okrivljenog da olakša svoj krivično pravni položaj, jer su ovakvi njegovi navodi u suprotnosti sa uvidjajnom dokumentacijom, u kojoj nijesu registrovani tragovi kočenja vozila prije mjesta primarnog kontakta izmedju vozila okrivljenog i tijela oštećene pokojne I.S., kao i u suprotnosti sa Elaboratom o supervještačenju   Instituta za transport iz Podgorice i pojašnjenjem Elaborata vještaka Instituta za Transport V.Đ.. </span>
</p>
<p class="p6"></p>
<p class="p6">
<span>Dakle, iz izvedenih dokaza proizilazi da je vozač M.I. svojim vozilom ''Audi A6'' reg. oznaka BA 331 - 77 kritičnog dogadjaja upravljao svojom kolovoznom trakom, dozvoljenom brzinom od 50 do 60 km/h, magistralnim putem Ribarevine - Bijelo Polje, u uslovima suvog asvaltnog kolovoza, na potezu magistralnog puta kroz naselje, gdje je magistralni put prav i pregledan, gdje u momentu nezgode nije bilo ulične rasvete, u uslovima slabog intenziteta saobraćaja, pa je dolaskom u mjesto R. na suprotnoj kolovoznoj traci  primijetio zaustavljeno taksi vozilo, koje je potom, a prije mimoilaženja sa vozilom okrivljenog započelo kretanje svojom kolovoznom trakom u susret vozilu okrivljenog i da su tom prilikom oba vozača koristila kratka svijetla. Nakon mimoilaženja sa taksi vozilom okrivljeni je primijetio pješakinju, pokojnu I. S. obučenu u crnu odjeću, koja je brzim hodom prelazila kolovoz, krećući se sa lijeve na desnu kolovoznu traku posmatrano u smjeru kretanja vozila okrivljenog. </span>
</p>
<p class="p6"></p>
<p class="p6">
<span>U javnom saobraćaju poseban značaj ima  načelo povjerenja koje pretpostavlja da  svaki učesnik u saobraćaju može računati da će se i ostali učesnici pridržavati saobraćajnih propisa odnosno da  će svoju vožnju prilagoditi uslovima saobraćaja i voditi  računa o  vožnji ostalih lica. Oni takodje znače da  se od  učesnika u saobraćaju očekuje da u slučaju odstupanja od saobraćajnih propisa blagovremeno na odgovarajući način upozore o tome i ostale učesnike u saobraćaju kako  bi svoju vožnju prilagodili takvoj situaciji. Okrivljeni M.I. kao učesnik u saobraćaju kritičnog dogadjaja po ocjeni suda imao je razloga da s pouzdanjem očekuje da će se i drugi učesnici u saobraćaju pridržavati svojih dužnosti i ponašati se na određeni način. Načelo pouzdanja ima  granicu jedino tamo gdje se prem iskustvu i konkretnim okolnostima može  predvidjeti da se drugi učesnici u saobraćaju pogotovo pješaci neće pridržavati saobraćajnih propisa i da će  svojim nepropisnim ponašanjem ugroziti saobraćaj.</span>
</p>
<p class="p6"></p>
<p class="p6">
<span>U konkretnoj saobraćajnoj situaciji vozač taxi vozila R. je svoje taksi vozilo radi izlaska iz vozila putnice - oštećene pokojne I. S. zaustavio na magistralnom putu, gdje na mjestu zaustavljanja nije bilo obilježenog pješačkog prelaza i gdje nije uobičajeno da se zaustavljaju vozila. Postupajući po načelu povjerenja okrivljeni M.I. po ocjeni suda nije bio dužan da očekuje da je taksi vozilo zaustavljeno radi izlaska putnika koji treba da predje preko kolovoza, odnodno kolovozne trake kojom se on kretao, već je po načelu povjerenja isti vjerovao da je taksi vozilo zaustavljeno radi eventualnog prijema putnika ili pak izlaska putnika koji bi pošao ka nekoj od kuća u naselju koje se nalaze sa lijeve strane kolovoza gledano iz pravca kretanja vozila okrivljenog, odnosno putnika koji nijesu morali da prelaze kolovoz, a ovo kod nesporne činjenice da se na potezu magistralnog puta u naselju R. kuće nalaze sa obje strane kolovoza. </span>
</p>
<p class="p6"></p>
<p class="p6">
<span>Po ocjeni suda okrivljeni je vozio  shodno propisima zakona o bezbjednosti javnog saobraćaja dozvoljenom brzinom, svojom kolovoznom trakom, ali je kod nepropisnog zaustavljanja taksi vozila vozača R.a koji je svoj taksi vozilo radi izlaska putnika iz vozila zaustavio na mjestu gdje to nije dozvoljeno i uobičajeno, a potom iznenadnog pojavljivanja  i brzog prelaženja kolovoza od strane pješakinje pokojne I.S.isti se nije mogao snaći u situaciji nastale bez njegove krivice odnosno nije našao najbolje rješenje da izbjegne neposrednu, konkretnu i sasvim ozbiljnu opasnost izazvanu iznenadnim pojavljivanjem pješakinje na  kolovozu, koja je bila predhodno zaklonjena taxi vozilom R.a.</span>
</p>
<p class="p6"></p>
<p class="p6">
<span>Po ocjeni suda uslovi vožnje opisani u uvidjajnoj dokumentaciji i mala frekvencija saobraćaja nijesu okrivljenom nalagali posebnu obazrivost i eventualno smanjenje brzine kretanja nakon što je na suprotnoj kolovoznoj traci primijetio zaustavljeno taksi vozilo R.a, kao ni nakon mimoilaženja sa taksi vozilom R.a, a okrivljeni nije bio dužan da očekuje da će se iza taxi vozila R.a neuobičajno, iznenada  pojaviti pješak obučen u crnu odjeću, koji će brzim hodom pokušati da predje kolovoz ispred vozila okrivljenog.</span>
</p>
<p class="p6"></p>
<p class="p6">
<span>Vozač taxi vozila R. je propustio da na odgovarajući način  (paljenjem četiri pokazivača pravca ili pak naizmjeničnim paljenjem dugih i kratkih svjetala ), upozori ostale učesnike u saobraćaju da voze sa posebnom pažnjom odnosno da je taxi vozilo zaustavio radi izlaska pješakinje i njenog prelaska preko kolovza.   </span>
</p>
<p class="p6"></p>
<p class="p6">
<span> Pješaci koji se nalaze pored i na kolovozu gdje nije označeno za redovan prelazak pješaka dužni su dati prednost vozilima i obratiti maksimalnu pažnju na dolazak eventualnih vozila. To isključuje pravo pješaka da prelazi kolovoz ispred ili zaustavljenog vozila koje spečava vidik pješaku na nailazeće vozilo i obratno vidik vozaču vozila koji pretpostavlja da iza zaustavljenog vozila pred njega neće izbiti neka prepreka. Pješak je dužan, a ovo posebno kada kolovoz prelazi mimo pješačkog prelaza da prethodno provjeri da li s obzirom na položaj i kretanje ostalih učesnika u saobraćaju može otpočeti prelazak kolovoza odnosno može otpočeti taj prelazak tek nakon što se uvjeri da ni jedan drugi učesnik u saobraćaju još nije ostvario pravo prvenstva tim dijelom kolovoza. U konkretnoj saobraćajnoj situaciji krećući se svojom kolovoznom  trakom  magistralnim putem okrivljeni M.I. je imao pravo prvenstvo prolaza u odnosu na pješakinju oštećene pok. I. S. pa je ista bila dužna da svoje kretanje po izlasku iz taxi vozila  prilagodi nastaloj situaciji odnosno da ne započinje radnju prelaska kolovoza do prolaska vozila okrivljenog ili da pak da odustane od započetkog prelaska kolovoza i ustupi prvenstvo prolaza vozilu okrivljenog, jer po nalazimu i mišljenju vještaka saobraćajne struke Č.M., Ekspertizi saobraćajne nezgode Instituta Saobraćajnog Fakulteta iz Beograda, Elaborata o supervještačenju Instituta za transport Podgorica i pojašnjenja Elaborata o supervještanjenju izvršenom od strane vještaka V.Đ., pješak je jednostavnim osmatranjem kolovoza u pravcu nailazećeg vozila okrivljenog lako mogao uočiti nailazeće vozilo okrivljenog.</span>
</p>
<p class="p6"></p>
<p class="p6">
<span>Ponašanje pješaka koje  se ne može očekivati normalno, ne predstavlja prepreku koju  vozač  može  da predvidi, pa  ni prepreku zbog koje je morao još  ranije prilagoditi brzinu vožnje, pa je ovakvim neočekivanim ponašanjem - prelaženjem brzim hodom neosvijeteljenog kolovoza, noću, obučena u tamnu odjeću, mimo pješačkog prelaza i bez predhodnog osmatranja kolovoza u pravcu nailazećeg vozila okrivljenog, u situaciji kada je bila zaklonjena taksi vozilom, pješakinja  pokojna I. S. napravila prepreku koju vozač - okrivljeni M.I. nije mogao predvidjeti i po ocjeni suda nije bio dužan da svojim vozilom upravlja s posebnom obazrivošću i eventualno usporavati vozilo, niti mu je opisana saobraćajna situacija nalagala poseban oprez, pošto je ponašanje pješakinje pokojne I.S.kritičnog dogadjaja bilo krajnje neuobičajno i neočekivano.</span>
</p>
<p class="p6"></p>
<p class="p6">
<span>Iz saglasnih nalaza i mišljenja vještaka saobraćajne struke Č.M. i pojašnjenja nalaza istog vještaka, Ekspertize saobraćajne nezgode Instituta Saobraćaj-nog Fakulteta iz Beograda, Elaborata o supervještačenju Instituta za transport Podgorica, te pojašnjenja Elaborata o supervještanjenju izvršenom od strane vještaka V.Đ., proizilazi da je propust pješakinje pokojne I.S.osnovni razlog za nastanak ove nezgode koja je nebezbjednim pokušajem prelaska kolovoza, van pješačkog prelaza, a ispred i u blizini nailazećeg vozila okrivljenog stvorila iznenadnu, opasnu, pokretnu i teško uočljivu prepreku na putanji kretanja vozila okrivljenog, te je ovako njeno ponašanje greška i osnovni i jedini uzrok nastanka predmetne saobraćajne nezgode. </span>
</p>
<p class="p6"></p>
<p class="p6">
<span>Sud imajući u vidu načelo ''in dubio pro reo'', po kome činjenice koje idu na teret okrivljenom moraju biti na nesumljiv način dokazane, a što tokom postupka nije učinjeno, sud je istog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo teško djelo protiv bezbjednosti javnog saobraćaja iz čl. 348 st. 4 u vezi sa čl. 339 st. 3 u vezi st. 1 Krivičnog zakonika CG.</span>
</p>
<p class="p6"></p>
<p class="p6">
<span>Troškovi krivičnog postupka padaju na teret budžetskih sredstava Crne Gore, shodno čl. 203 st. 1 Zakonika o krivičnom postupku.</span>
</p>
<p class="p6"></p>
<p class="p6">
<span>Shodno čl. 212 Zakonika o krivičnom sud je zakonskog naslednika oštećene pokojne I.S., udovca C.D. uputio na parnični postupak.</span>
</p>
<p class="p6"></p>
<p class="p6">
<span>Sa iznijetog je odlučeno kao u izreci presude, a shodno čl. 363 st. 3  Zakonika o krivičnom postupku.</span>
</p>
<p class="p6"></p>
<p class="p10"></p>
<p class="p10">
<span>      OSNOVNI SUD U BIJELOM POLJU</span>
</p>
<p class="p11">
<span>Dana, 14.09. 2010. godine</span>
</p>
<p class="p6">
<span> </span>
</p>
<p class="p6"></p>
<p class="p4">
<span>Zapisničar							Predsjednik vijeća - sudija </span>
</p>
<p class="p4">
<span>Sonja Marković				                          Dragan Mrdak</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span> </span>
</p>
<p class="p6"></p>
<p class="p12"></p>


</body>
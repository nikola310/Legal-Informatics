<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.07847222in;margin-right:-0.07847222in;text-align:end;hyphenate:auto;font-family:Arial;font-size:14pt;}
.p2{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p3{margin-left:-0.07847222in;margin-right:-0.07847222in;text-align:center;hyphenate:auto;font-family:Arial;font-size:14pt;}
.p4{margin-left:-0.07847222in;margin-right:-0.07847222in;text-align:justify;hyphenate:auto;font-family:Arial;font-size:14pt;}
.p5{margin-left:-0.07847222in;margin-right:-0.07847222in;text-align:start;hyphenate:auto;font-family:Arial;font-size:14pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.31/13</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane kao zapisničara,u krivičnom predmetu protiv optuženog M. M. iz P.,zbog krivičnog djela teška tjelesna povreda iz čl. 151.st.2 Krivičnog zakonika,odlučujući po optužnici Osnovnog državnog tužilaštva Kt.br.1775/12 od 14.januara 2013 godine,koju je zastupao zamjenik Osnovnog državnog tužioca P. I.,nakon glavnog,javnog pretresa održanog dana 07.03.2013 godine,u prisustvu stranaka i branioca optuženog M. M., advokata B. Z. izrekao je i dana 11.03.2013 godine javno objavio</span>
</p>
<p class="p4"></p>
<p class="p3">
<span>PRESUDU</span>
</p>
<p class="p3"></p>
<p class="p4">
<span>Optuženi: M. M.,od oca Ž. i majke M.,rođene M.,rođen ... godine u P.,sa prebivalištem u P.-S. N. br....,crnogorski državljanin,razumije crnogorski jezik,govori crnogorskim jezikom,nezaposlen,oženjen,pismen,sa završenom srednjom školom,lošeg imovnog stanja,osuđivan presudom Osnovnog suda u Kolašinu K.br.186/08 od 17.10.2008 godine zbog krivičnog djela iz čl. 153 KZCG 3(tri)mjeseca zatvora uslovno na 1(jednu)godinu;presudom Osnovnog suda u Podgorici K.br. 09/1055 od 10.06.2010 godine zbog krivičnog djela iz čl. 399 KZ-a na kaznu zatvora u trajanju od 6(šest)mjeseci i presudom Osnovnog suda u Podgorici K.br. 10/522 od 22.06.2010 godine zbog krivičnog djela iz čl. 339.st.1 Krivičnog zakonika 4(četiri)mjeseca zatvora uslovno na 1(jednu)godinu,</span>
</p>
<p class="p4"></p>
<p class="p3">
<span>Kriv je</span>
</p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Dana 08.decembra 2012 godine,,oko 01,30 sati,u P.,u ugostiteljskom objektu „I.“ u Bulevaru S. D., svjestan svog djela čije je izvršenje htio, znajući da je njegovo djelo zabranjeno,teško tjelesno povrijedio oštećenog D. D. da je uslijed toga doveden u opasnost život povrijeđenog,na način što je oštećenog dva puta snažno udario drškom pištolja nepoznate marke i kalibra  u tjemeni predio glave,od kojih udaraca je oštećeni pao na tlo,nanoseći mu tom prilikom tešku tjelesnu povredu opasnu po život u vidu dvije rane razderine u lijevoj polovini tjemenog predjela, praćene utisnutim prelomom lobanje na tom mjestu sa slobodnim koštanim ulomkom i prisutnim vazduhom u unutarlobanjskom prostoru,uslijed koje povrede je doveden u opasnost život oštećenog zbog mogućnosti  prodiranja infektivnih  agenasa  u unutarlobanjski prostor, koja opasnost je otklonjena hirurškom intervencijom  u vidu vađenja koštanog ulomka iz unutarlobanjskog prostora,</span>
</p>
<p class="p4"></p>
<p class="p4">
<span>-čime je izvršio krivično djelo teška tjelesna povreda iz čl. 151.st.2 u vezi st.1 Krivičnog zakonika,</span>
</p>
<p class="p4"></p>
<p class="p4">
<span>Pa sud optuženog primjenom citiranih Zakonskih propisa i čl. 3,4,5,13,15,32,36,42 i 51 Krivičnog zakonika i čl. 226,229, 239 i 374 Zakonika o krivičnom postupku</span>
</p>
<p class="p4"></p>
<p class="p3">
<span>Osuđuje</span>
</p>
<p class="p3"></p>
<p class="p4">
<span>Na kaznu zatvora u trajanju od 1(jedne)godine i 2(dva)mjeseca u koju kaznu se uračunava vrijeme provedeno u pritvoru počev od 19.12.2012 godine,pa nadalje.</span>
</p>
<p class="p5"></p>
<p class="p4">
<span>Oštećeni D. D. radi ostvarenja imovinskopravnog zahtjeva upućuje se na parnični postupak.</span>
</p>
<p class="p4"></p>
<p class="p4">
<span>Obavezuje se okrivljeni da ovom sudu na ime troškova postupka uplati novčani iznos od 231,00 eura, kao i 30.00 eura na ime paušala,u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obazloženje</span>
</p>
<p class="p3"></p>
<p class="p4">
<span>Optužnicom Osnvnog državnog tužilaštva Kt.br. 1775/12 od 14.januara 2013 godine optuženom M. M. stavljeno je na teret krivično djelo teška tjelesna povreda iz čl. 151.st.2 Krivičnog zakonika.U završnoj riječi zastupnik optužbe je ostao pri podignutoj optužici i predložio je sudu da optuženog oglasi krivim i kazni zatvorom u okviru zakonom propisanih granica,te da mu nakon izricanja presude produži pritvor po pritvorskom osnovu iz čl. 175.st.1 tač.1 ZKP-a, po kojem je određen i 175.st.1 tač.3 ZKP-a, po kojem je produžen.</span>
</p>
<p class="p4"></p>
<p class="p4">
<span>Iznoseći odbranu  na glavnom pretresu kao i tokom čitavog postupka optuženi se branio da je kritične večeri sa suprugom Ž. i njenom sestrom R. M. došao u lokal „I.“,gdje su se smjestili za jedan“viseći“ sto.Pojasnio je da je stajao za stolom dok su njegova supruga i njena sestra sjele. U jednom trenutku za sto pored njihovog došla je grupa momaka(4do 5),koje od ranije nije poznavao. Nadalje čim su došli ti momci su počeli da se guraju i da provociraju, na način što su njega kao i suprugu gurali leđima i laktom.Nadalje ti momci su se kretali i dolazili do njihovog stola ,a najviše jedan momak koga je na glavnom pretresu prepoznao kao oštećenog D. D.. U jednom trenutku pošao je do toaleta i kada se vratio vidio je da je njegov sto pomjeren  do stola ovih momaka,pa je pitao suprugu zašto je sto pomjeren, našto je ista kazala da su ona i njena sestra pomjerile sto jer su ovi momci prilazili za sto, i „spopadali“.Opet je stao za svoj sto, a oštećeni ga je opet gurao leđima čitavo vrijeme, u kom trenutku mu je zazvonio telefon, pa je izašao ispred lokala.Kada se vratio u lokal jedan prijetelj mu je kazao da ne ide nigdje i da je jedan iz ove grupe momaka njegovu ženu počupao za kosu.Opet je stao za sto  kada je taj momak nastavio da ga gura.Pojasnio je da je njegova supruga u tom trenutku bila u sedmom mjesecu trudnoće.Zatim je tom momku kazao da ga ostavi na miru,našto je isti kazao „Gladaj svoja posla“.Nadalje ispratio je sestru supruge do toaleta i kada se vratio vidio je oštećnog koji je prišao za njegov sto i zagralio njegovu suprugu koja je istog odguravala  od sebe,pa je istog pitao  šta to radi,našto je ovaj odgovorio „Jeli ti to žena,nijesam znao da ti je žena,što je ne braniš,ja bi svoju branio“.Pojasnio je da je do tada popio možda tri pića i to bijelog vina u malim bočicama.Nadalje oštećeni mu je u tom trenutku uputio psovku(nije se mogao izjasniti koju),pa su se oštećeni i njegova četiri druga okrenuli u njegovom pravcu,unijeli u lice i stali do njega.Tada je iza pojasa izvadio gasni pištolj, kojim je u predjelu glave udario oštećenog dva do tri puta od koga udarca je oštećeni pao.Nakon toga obezbjeđenje lokala ga je izvelo napolje.Nadalje nakon što je udario otećenog i kada je isti pao,pojasnio je da su se drugovi oštećenog „Ukočili“.</span>
</p>
<p class="p4"></p>
<p class="p4">
<span>Branilac optuženog advokat B. Z. u završnoj riječi u bitnom je izjavio da je kritičnom prilikom optuženi isprvociran od strane oštećenog kako verbalno,tako i fizički ,kao i da se oštećeni i njegovo društvo nepristojno ponašali prema supruzi okrivljenog i njenoj sestri,pa je regovao. Da se optuženi nalazio u stanju razdraženosti povišenog stepena o čemu se izjašnjavao vještak psihijatar dr. G. Ž..Smatra da je optuženi izvršio privilegovani oblik krivičnog djela iz čl. 151.st.5 u vezi st.2 Krivičnog zakonika.</span>
</p>
<p class="p4"></p>
<p class="p4">
<span>Optuženi je u završnoj rječi podržao završnu riječ svog branioca i ostao pri odbrani  na glavnom pretresu.</span>
</p>
<p class="p4"></p>
<p class="p4">
<span>Sud je u dokaznom postupku saslušao svjedoka oštećenog D. D.,saslušao je vještaka medicinske struke –psihijatra dr. G. Ž.,saslušao je svjedoke V. D.,V. V.,Ž. Ž. i R. M.,pročitao je Otpusnu listu sa epikrizom KCCG mat.broj 2661/906 na ime D. D.,pročitao je nalaz i mišljenje vještaka medicinske struke – specijaliste sudske medicine R. N. od 20.12.2012 godine,saslušao je sudskog vještaka medicinske struke-neuropsihijatra dr. M. S. i pročitao je izvod iz KE za optuženog izdatog od UP PJ Podgorica broj KE-EV od 17.12.2012 godine.</span>
</p>
<p class="p4"></p>
<p class="p4">
<span>Ocjenom navoda optužbe i odbrane,provedenim dokazima na glavnom pretresu,kako pojedinačno,tako u međudobnoj povezanosti, sud je utvrdio da je okrivljeni izvšio krvično djelo teška tjelesna povreda iz čl. 151.st.2 u vezi st.1 Krivičnog zakonika,na način,mjesto i vrijeme kao u izreci presude,pa je  okrivljenog oglasio krivim i osudio na kaznu zatvora kao u izreci poresude,sve iz sledećih razloga:</span>
</p>
<p class="p4"></p>
<p class="p4">
<span>Saslušan na glavnom pretresu svjedok- oštećeni D. D. je posvjedočio  da je kritične večeri došao u lokal „I.“  sa D. D.,V. V. i V. D.. Prvi put u životu je ušao u navedeni lokal, pa su prvo stali za jedan viseći sto u zadnjem djelu lokala, pa kada se oslobodio jedan sto u srednjem djelu, tada su prešli i stali za isti.Pojasnio je da su pili „B.“ pivo,a da su prije nego što su došli u navedni lokal kući gledali rukomet i da nijesu kozumirali alkohol. Dok su stajali za stolom (po sredini lokala), leđima je slučajno zakačio jednog momka koga je na glavnom pretresu prepoznao kao optuženog M. M..Nadalje nakon što je optuženog zakačio ramenom okrenuo se i istom se izvinuo,našto je optuženi kazao „ništa,uredu je“.Nakon jedno deset do petnaest minuta opet je zbog gužve u lokalu slučajno ramenom zakačio optuženog i opet se izvinuo riječima“izvini brate“,našto je isti kazao „ništa,ništa“.Sledeće čega se seća je da je zadobio udarac,  nije vidio od koga,ali su mu kasnije kazali da ga je taj momak udario dva-tri puta pištoljem u predjelu glave.Do svjesti je došao poslije dva do tri časa u Urgentnom centru. Pojasnio je da se u Urgentnom centru liječio tri dana (od ponedeljka do petka),da je trebao još da ostane,ali da je izašao na svoju odgovornost.Nadalje kritične večeri niti on, niti bilo ko od njegovog društva nijesu provocirali optuženog ,niti su se obraćali ženskom društvu koje je bilo sa istim. Nije prilazio ženama u društvu optuženog,niti je to činio neko od njegovog društva.Pridružio se krivičnom gonjenju i postavio je imovinskopravni zahtjev.</span>
</p>
<p class="p4"></p>
<p class="p4">
<span>Branilac optuženog prigovorio je iskazu svjedoka oštećenog u djelu koji se razilazi sa navodima odbrane njegovog branjenika.</span>
</p>
<p class="p4"></p>
<p class="p4">
<span>Saslušan na glavnom pretresu svjedok V. V. je posvjedočio da je kritične večeri oko jedan sat iza ponoći sa braćom od tetke D. D. i D. i rođakom V. D. došao u noćni klub „I.“.Kada su ušli u lokal,zatekli su priličnu gužvu,pa su potražili neki sto, gdje bi se mogli smjestiti i popiti piće.Uspjeli su da nađu jedan viseći sto koji je bio udaljen tri metra od ulaznih vrata,gledano sa lijeve strane.Sva četovrica su stali za taj sto i naručili malo pivo „B.“,a nakon otprilike pet minuta  oslobodila se jedna loža, koja se takođe nalazi sa lijeve strane gledano od ulaznih vrata lokala,pa je stao sa jedne strane stola ,pored njega je lijevo stao D. D.,dok su D. D. i V. D. stali sa desne strane stola. Nakon nekih desetak minuta vido je da je V. D. prišla  plava djevoka koja se pozdravila sa njim.Odmah iza pozicije na kojoj je stajao D. D. primjetio je jednog muškarca u društvu sa dvije ženske osobe i to sa svoje lijeve strane.Pojasnio je da su te dvije  ženske osobe sjedjele ,a momak je stjao, koliko se sjeća leđima okrenut prema leđima D. D..Za vrijeme dok je D. stajao u položaju kako je objasnio, između D. D. i tog momka u dva navrata bilo je neke komunikacije,ali ne zna o čemu su pričali,djelovalo mu je kao prijateljska priča,jer je obojici vidio osmjehe na licu,a taj momak je poslije druge priče sa D.om istog potapšao po ramenu. Nadalje je pojasnio  da  su D. D. i taj momak imali i još jednu verbalnu komunikaciju koja je trajala od 10 do 15 sekundi,ali ne zna o čemu su razgovarali. Pošto se završio i ovaj njihov treći kontakt taj momak je sjeo u ložu,a u tom momentu D. D. se okrenuo prema stolu i uzeo pivo sa namjerom da malo ispije iz  flaše. Dok je D. D. bio okrenut malo bočno od tog momka,isti je munjevito ustao iz lože,momentalno je iza pojasa izvadio predmet (koji se njemu učinio kao pištolj)i kojim je zadao tri udarca  D. D. i to drškom u predjelu tjemena.Sjeća se da je D. D. od ovih udarac pao na pod.Pojasnio je da ga je  ovaj momak udario nogom u lijevo koljeno.Zatim su prišli D. D. i V. D. u namjeri da podignu D. D..  Da nije tačno da je zajedno sa svojim društvom dao bilo kakvog povoda ovom momku da postupi na ovakav način,da se niko od njih četvorice nije nabacivao djevojkama koje su bile u društvu tog momka,niti su istog na bilo koji način provocirali,već su se sasvim normalno ponašali.</span>
</p>
<p class="p4"></p>
<p class="p4">
<span>Iz iskaza svjedoka D. D. proizilazi da je kritične večeri između 1,30 i 02,00 časa sa svojom rođenim bratom D.om,bratom od tetke V. V. i drugom V. D. došao u noćni lokal „I.“, koji se nalazi u ulici S. D..Pošto se lokal sastoji iz tri djela  pronašli su jedan slobodan viseći sto sa lijeve strane lokala gledano od prolaza,za koji su stali i poručila malo „B.“ pivo.Nakon otprilike pet minuta,sa lijeve strane na najviše metar udaljenosti, oslobodila se jedna loža,pa pošto su to vijdeli prebacili su se u tu ložu. V. D. je sjeo, a ostala trojica iz društva su stajali. Nadalje pored stola na metar daljine primjetio je jednog momka i dvije ženske osobe.Taj momak je stajao sa lijeve strane njegovog brata D. D. ,ali mu nije bio okrenut leđima ,već bočnom stranom tijel,pa su se bukvalno dodirivali jer je lokal bio pun.Pojasnio je da njegov brat ni jednim svojim gestom nije prvocirao tog momka, niti djevojke iz njegovog društva,da nije tačno da se tim djevojkama nabacivao da ih je grlio ili nešto šaputao.Nadalje za vrijeme dok su stajali za tim stolom vido je da je njegov brat u dva navrata nešto razgovarao s tim momkom za susjednim stolom,ali da nije čuo šta razgovraju jer je razgovor trajao jako kratko i djelovao je  prijateljski,jer je nakon završetka razgovora ,koliko se sjeća ovaj momak potapšao njegovog brata po ramenu. U jednom trenutku okrenuo se na lijevu stranu lokala gledajući nešto nevezano.Kada je prošlo nekih deset sekundi začuo je gužvu,viku,pa se okrenuo prema poziciji gdje je prethodno stajao njegov brat, koga u tom položaju nije bilo,pa je zakoračio  malo naprijed i vidio istog kakao leži u krvi  u položaju malo naprijed od stola prema sredini lokala.Tačno iznad mjesta gdje je lažao njeg brat ,vidio je momka koji je stajao u položaju kako je to ranije opisao,pa kada se okrenuo da se sagne prema bratu  zadobio je udarac u lijevo uho,ali da ne zna ko ga je udario.Zatim je sa V. V. iznio brata iz lokala kada je došla Hitna medicinska pomoć. Tvrdi da niko iz njegovog društva kritične večeri nije bio pijan,niko nije provocirao ovog momka i dvije djevojke koje su bile u  društvu istog.</span>
</p>
<p class="p4"></p>
<p class="p4">
<span>Iz iskaza svjedoka V. D. proizilazi da je kritične noći oko 01,00sat zajedno sa braćom D. D. i D., te V. V. došao u noćni lokal „I.“.Nakon ulaska u lokal stali su za viseći sto i naručili turu piva,da bi nakon nekih petnaest minuta primjetili da se sa suprotne strane oslobodila loža,pa su prešli u istu.Sjeća se da su neobavezno razgovrali i da je u jednom trenutku prišla njegova poznanica, sa kojom je započeo razgovor.U jednom trenutku obratio mu se D. D. i rekao da je neko udario D. D., te da isti leži na podu.Zatim je  nekoliko metara ispred sebe vidio D. D. koji je ležao na podu krvav najviše po glavi,bez svijesti.Nije vidio trenutak kada je i čeme D. D. udaren,ali je od gostiju u lokalu saznao da je D. udario M. M. zvani B. koga poznaje iz viđenja,i koga kritične večeri nije primjetio u lokalu niti se sa istim pitao.Pojasnio je da kritične večeri on kao i njegov društvo popili nekoliko pića ,ali da nijesu bili u pijanom stanju,da nijesu provocirali niti se prema bilo kome uvrjedljivo i nedolično ponašali, već da su mirno stajali za svojim stolom i pili piće.</span>
</p>
<p class="p4"></p>
<p class="p4">
<span>Saslušana na glavnom pretresu svjedok Ž. Ž. je posvjedočila  da je kritične večeri oko ponoći sa suprugom M. M. i sestrom od ujaka R. M. došla u lokal „I.“.Pošto se taj prostor sastoji od tri djela ,pošli su u jednu slobodno ložu u središnjem djelu ,kada su ona i sestra sjele u ložu jedna pored druge,dok je M. ostao da stoji za stolom.Nakon izvjesnog vremena u lokal je došlo pet momaka koji su zauzeli jedan sto, gledano sa njihove lijeve strane.Ti momci su od početka počeli da se guraju sa njenim suprugom ,zbog čega su odmakli njihov sto ,kako bi se udaljili i izbjegli guranje sa njima.Odmah pošto su ti momci ušli i stali za sto,počeli su da se šire ,odnosno zauzimaju sav prostor oko sebe,pa se nijesu gurali samo s M. već i sa njom i njenom sestrom.Pojasnila je da je njen suprug poslje izvjesnog vremena pošao napolje da telefonira a do tada nije reagovao na guranje petorice momaka.Misli da je,kada se vratio rekao visokom mršavom momku da je ona u drugom stanju i da gledaju da ih ne guraju.Taj momak je odgovorio da nema problema ali se njihovo ponašanje nije promjenilo.Misli da su svi momci koji su stajali pored njih bili pijani .Nakon što je M. objasnio tom momku  njeno stanje,visoki mršavi momak je nastavio da ih gura. U međuvremenu, M. M. je otpratio R. M. do toaleta ,dok je ona pošto je prethodno ustala iz lože ostal da stoji za stolom.U jednom trenutku,osjetila je da je neko čupa za kosu od pozadi,nakon čega su se ubrzo suprug i sestra vratili za sto.Nadalje suprugu nije govorila da je neko počupao za kosu ali je vidio da je uznemirena.M. se ponovo obratio visokom mršavom momku i zamolio ga da prestane sa uznemiravanjem,ali mu je isti odgovorio nešto u smislu“ guraću se, ne možeš mi ništa“.Od supruga je tražila da se pokupe i izađu iz lokala,a tada su sva petorica momka krenula prema M.,sa očitom namjerom da ga napadnu ,pa je suprug odgurnuo i sklonio jednom rukom poslje čega je udario visokog mršavog momka,ali se nije mogla izjasniti na koji način, čime i koliko puta. Zbog pretrpjelog šoka sjutri dan je otišla u privatnu bolnicu C. kako bi spriječila komplikaciju oko trudnoće. Ne zna koji su bili motivi tih momaka da se ponašaju kako je objasnila, ali joj takvo ponašanje nije bilo normalno.Nadalje njen utisak je da su  ti momci željeli da izazvu sukob.Nadalje dodala je, da je sa suprugom i sestrom došla u navedeni lokal da popiju piće i proslave položeni ispit njenog supruga na fakultetu.</span>
</p>
<p class="p4"></p>
<p class="p4">
<span>Saslušana na glavnom pretresu svjedok R. M. je posvjedočila da je kritične večeri u društvu sestre od tetke Ž. i njenog supruga M. M. polije 23 časa došla u lokal „I.“. Pošto su ušli,pronašli su jednu slobodnu ložu,dok je sa lijeve strane takođe bio jedan sto,vrlo blizu,za kojim su u momentu njihovog dolaska stajali dva momka i dvije djevojke. Poslje nekih sat vremena od njihovog dolaska u lokal, za pomenuti sto sa lijeve strane, koji se u međuvremenu oslobodio,došla su petorica momaka koji su odmah počeli da se nedolično ponašaju, odnono da igraju i guraju nju sestru i M. M..M. M. je zamolio te momke da ih ne guraju ,ali isti njegovu molbu očito ijesu uslišili. Primjetila je jednog momka koji im je leđima bio okrenut .U jednom trenutku M. je otpratio do toaleta, gdje su se zadržali nekoliko minuta ,a kada su se vratili za sto,Žana im se požalila da je upravo momak koji je bio okrenut leđima ,počupao za kosu. Za vrijeme dok se sa M. vraćala iz toaleta, vidjela je da Ž. nešto priča sa tim momkom,ali nije čula sadržinu tog razgovora ,osim što se Ž. njoj kao i M. požalila  da je taj momak počupao za kosu.Zatim je M. M. ponovo upozorio tog momka da prestane sa takvim ponašanjem,ali mu je isti odgvorio nešto u smislu da će nastaviti da ih gura i da mu ne mogu ništa.Pošto je M. upozorio tog momka, ostala četovrica iz njegovog društva su se okrenuli licem i krenuli prema M.u,što je djelovala kao njihova namjera da ga napadnu.M. je u tom trenutku odreagovao, odnosno udario momka koga je prehodno opisala ,ali ne zna čime ga je udario i gdje.Uspjela je  da vidi kako  momak kojeg je opisala  leži na podu, nakon čega je M. izašo iz lokala  i kada su ona i sestra takođe napustile lokal.</span>
</p>
<p class="p4"></p>
<p class="p4">
<span>Iz citirane Otpusne liste sa Epirizom KCCG Orgnizacione jedinice neurohirurgije Matični broj istorije blesti 26661/906 proizilazi da je D. D. lječen u navedenom Odjeljenju od 08.12.2012 do 12.12.2012 godine i da je konstatovana dijagnoza „ Fractura cranii impresivvareg.parietalis lat sin.OP (08.12.2012 godin): Extirpacio fragmentorum sseum imperatum liberum.</span>
</p>
<p class="p4"></p>
<p class="p4">
<span>Iz citiranog  nalaza i mišljenja vještaka medicinske struke-  specijaliste sudske medicine dr. R. N. od 20.12.2012 godine proizilazi da je pregledao otpusnu listu Klinike za neurohirugiju KCCG mat.br.istorije bolesti 26661/906 na ime D. D. koji se u navedenoj zadravstvenoj Ustanovi liječio u periodu od 08.12 do 12.12.2012 godine.Mišljenje vještaka da iz navedene otpusne liste proizilazi  da su ljekari kod D. D. konstatovali sledeće povrede: dvije rane razderine u lijevoj polovini tjemenog predjela,praćene utisnutim prelomom lobanje na tom mjestu sa slobodnim koštanim ulomkom i prisnutim vazduhom u unutarlobanjskom prostoru. Navedene povrede posledica su dvostrukog dejstva tupog teškog i jako zamahnutog mehaničkog oruđa-dva udarca. U vrijeme nanošenja, zadobijene povrede zbirno se kvalifikuju kao kvalifkovana osobito teška tjelesna povreda, odnosno teška tjelesna povreda opasna po život.Opasnost po život je otklonjena blagovremenom hirurškom intervencijom –vađenjem koštanog ulomka iz unutarlobanjskog prostora . S obzirom da se radilo o otvorenom prelomu lobanje, hirurška intervencija je umanjila mogućnost prodiranja infektivnih agenasa u unutarslobanjski prostor,a što je u predmetnom povrijeđivanju bilo izvjesno.</span>
</p>
<p class="p4"></p>
<p class="p4">
<span>Iz izjašnjenja sudskog vještaka medicinske struke –psihijatra dr. G. Ž. proizlazi da je obavio intervju sa okrivljenim M. M. i isti dodaje da nikada u životu nije imao psihičkih smetnji i da nije liječen kod psihijatra. U pogledu navika navodi da nema iskustva sa drogom i alkoholom. Negira druge bolesti. Na osnovu psihijatrijskog intervjua može se reći da je okrivljeni očuvanih intelektualnih potencijala, ne boluje od trajne duševne bolesti,niti druge duševne poremećenosti i može se smatrati duševno zdravom osobom.  Okolnosti kritičnog događaja opisuje na način da je u kafiću pio sok sa svojom suprugom a koja je bila trudna i njegovom svastikom ,da je želio da proslavi položeni ispit i u jednom trenutku je oštećeni je kako njega tako i suprugu u više navrata i u dužem intervalu maltretirli  u vidu vrijeđanja- psovki,odnosno verbalne agresije. Dodaje da su mu kritične prilike ženu vukli za kosu, pokušavali da je udare,što je jedan vid fizičke agresije oštećenih put okrivljenog, odnosno njegovog člana familije. Ponašanje oštećenih opisuje na način da su maltretirali cijelu kafanu i da su bili jako neugodni i neprijateljski raspoloženi . Mišljenje vještaka je da ukoliko se prihvate navodi odbrane okrivljenog kao istiniti  i da je u momentu odigravanja kritičnog događaja bilo verbalne i fizičke agresije  oštećenih put okrivljenog  i njegovih članova familije, to se može pretpostaviti da se okrivljeni nalazio u stanju povišene afektivne spremnosti ,odnosno uzbuđenosti ,tj. preciznije rečeno okrivljeni se u momentu odigravanja kritičnog događaja nalazio u stanju afekta straha,razdrženosti jakog inteziteta ,a posebno imajući u vidu činjenicu da mu je žena bila trudna  i to je takođe okolnost koja doprinosi da se u predmetnoj situaciji okrivljeni nalazio u stanju afekta jakog inteziteta.Uslijed gore navedenog  vještak je mišljenja da se okrivljeni u vijeme odigravanja događaja nalazio u stanju smanjene uračunjivosti- bitno.</span>
</p>
<p class="p4">
<span> </span>
</p>
<p class="p4">
<span>Saslušan na glavnom pretresu sudski vještak medicinske struke neuropsihijatar dr M. S. je nakon obavljenog intervjua sa optuženim izjavio: da iz podataka iz spisa predmeta proizilazi da je okrivljeni u kritičnom periodu konzumirao tri manje boce bijelog vina,pa je odgovrajući na pitanje uticaja alkohola na uračunjivost optuženog u vrijeme  odigravanja događaja istako: da je poznato djelovanje alkohola na moždane funkcije u smislu bezihibicije,odnosno otkočenja moždanih funkcija kada se narušava sposobnost i shavatanja i rasuđivanja,a afektivne i nagonske funkcije imaju prevlast u odnosu na intelektualne funkcije. Agresivno ponašanje obično polazi iz afektivno nagonske sfere i pod navedenim uticajem alkohla.Nadalje,alkohol umanjuje sposobnost shvatanja značaja djela kao i upravljanja svojim postupcima ,a cijeni se ukupna uračunjivost u odnosu na cjelokupno ponašanje konzumenta.U konkretnom slučaju nije bilo simtoma patološke pijanosti, ali je bilo prisutno stanje akutne alkoholisanosti ,a imajući u vidu navedenu količinu alkohola koja odgovara pijanom stanju. Vještak je mišljenja da je alkohol umanjio sposobnost okrivljenog da shvati značaj djela i upravlja svojim postupcima ,ali ne bitno. Sud je nalaz i mišljenje ovog vještaka cijenio kao stručan,jasan i objektivan.</span>
</p>
<p class="p4">
<span>  </span>
</p>
<p class="p4">
<span>Iz citiranog izvoda iz KE UP PJ Podgorica za optuženog proizilazi da je isti osuđivan kao u izreci presude.</span>
</p>
<p class="p4"></p>
<p class="p4">
<span>Optuženi tokom čitavog postupka nije sporio da je kritične večeri u lokalu „I.“, pišetoljem dva puta u predjelu glave udario oštećenog D. D. koji je zadobio tjelesnu povredu bliže opisanu izrekom presude,koja se  po nalazu vještaka specijeliste sudske medicine dr. R. N. kvalifikuje kao osobito teška tjelesna poveda i kojom je doveden u opasnost život oštećenog.Ovaj dio odbrane optuženog kao i onaj dio da je kritične večeri kozumirao tri boce bijelog vina,  sud cijeni kao istinit i isti je potvrđen prvenstveno iskazom svjedoka- oštećenog D. D. koji sud cijeni kao istinit i nalazom i mišljenjem vještaka medicinske struke - specijaliste sudske medicine dr.  R. N. koji sud cijeni kao jasan,stručan i objektivan i na koji uostalom stranke i branilac nijesu imali primjedbi. Međutim,iz konstalacije odbrane optuženog proizilazi da je kritične zgode ponašanjem oštećenih bez svoje krivice dospio u stanje jake razdraženosti,te da su oštećeni i njegovo društvo krenuli da ga napadnu, to jest da je kritične zgode od sebe odbijao neposredno predstojeći protivpravni napad od oštećenog i njegovog društva,odnosno da je postupao u nužnoj odbrani,dok je i  teza branioca optuženog da je isti krivično djelo osobito teške tjelesne povrede izvršio na mah.U odnosu na ova dva pravna pitanja nephodno je definisati institut nužne odbrane i krivičnog djela teške tjlesene povrede učinjene na mah. Naime, odredbom čl.10.st.1 Krivičnog zakonika je propisano da nije krivično djelo ono koje je učinjeno u nužnoj odbrani. Odredbom čl. 10.st.2 Krivičnog zakonika je propisano da je nužna odbrana ona koja je neophodno potrebna da učinilac od svog dobra ili od dobra drugog odbije istovremeni ili neposredno predstojeći protivpravni napad.Odredbom čl. 151.st.5 Krivičnog zakonika je propisano da ko djelo iz st.1 do 3 čl. 151 Krivičnog zakonika učini na mah,doveden bez svoje krivice u jaku razdraženost napadom,zlostavljanjem ili teškim vrijeđanjem od strane povrijeđenog.U postupku nije dokazao da je optuženi kritičnom prilikom postupao u nužnoj odbrani niti je dokazano da je krivično djelo teške tjelesne povrede učinio na mah. Naime,provjeravajući navode odbrane optuženog sud je saslušao sudskog vještaka medicinske struke dr. 	G. Ž. koji je cijenio kao jasan stručan i objektivan.Međutim, vještak je saslušan na glavnom pretresu izjavio da ukoliko se prihvate navodi odbrane okrivljenog u tom slučaju smatra da se u vrijeme odigravanja kritičnog događaja isti nalazio u afektu straha i jake razdraženosti. Međutim, sud ne prihvata onaj dio odbrane optuženog u kojem isti želi predstaviti da je krtične večeri bio isprovociran od oštećenog i njegovog društva, i da je napadnut,pa se samim  tim izjašnjenje vještaka psihijatra dr. G. Ž. nema uticaja na odlučivanje u predmetnoj krivičnopravnoj stvari,iako je vještak svoj nalaz i mišljenje dao objektivno i u skladu sa pravilima struke.Ovaj dio odbrane optuženog obesnažen je saglasnim iskazima svjedoka oštećenog D. D. i svjedoka D. D.,V. V. i V. D. kojima sud poklanja vjeru i koji iskazi su osnaženi medicinskom dokumentacijom na ime oštećenog i nalazom vještaka  medicinske struke dr. R. N..Naime, oštećeni kao i svjedoci D. D.,V. V. i V. D. su saglasno i okolnosno svjedočili da nijesu napali optuženog,da  se nijesu provokativno ponašali prema optuženom i dvije ženske osobe koje su bile u njegovom društvu. Nadalje oštećeni nije sporio da je optuženog dva puta ramenom zakačio u predjelu tijela zbog gužve u lokalu ali da se izvinuo, i  da ni jedan put nije zakačio,a kamoli uznemiravao dvije žene koje su se nalazile u društvu optuženog, kako to ovaj neosnovano želi predstaviti u navodima svoje odbrane. Nadalje oštećeni je izjavio da nije nije vidio od koga je zadobio  udarce u predjelu glave.Međutim, optuženi nije sporio da je oštećenog pištoljem udario u predjelu glave,a svjedok V. V. je izjavio da je u jednom trenutku primjetio optuženog koji je ustao iz svoje lože i dva puta jako pištoljem u predjelu glave udario oštećenog koji je pao i izgubio svijest u čemu su određeno svjedočili i svjedoci D. D. i V. D.. Nadalje onaj dio obrane optuženog u kome negira izvršenja djela i kojem se branio da je isprovociran od strane oštećenog i njegovog društva, je osim što je neistinit   i nelogičan. Naime, optuženi iznoseći odbranu tokom postupa kaže da je nakon što je došao u lokal stao za viseći sto dok su njegova supruga i sestra sjele, kako je svjedok Ž. Ž. istakla u ložu,a  zatim kaže da je oštećeni počeo da gura kako njega tako i društvo sa njim,pa se nelogičnost ovog djela njegove odbrane ogleda u tome da je sasvim nemoguće da je oštećeni sa visećeg stola gura suprugu optuženog i njenu sestru koje su sjedjele u loži.Nadalje savim je nelogično  da bi oštećeni i njegovo društvo namjerno provocirali i gurali ženu u drugm stanju (u sedmom mjesecu trudnoće), u kome je bila svjedok Ž. Ž. i da je oštećeni vukao za kosu, kako to i neosnovano žele predstaviti svjedoci Ž. Ž. i R. M. koje su saglasno svjedočile podupirući odbranu optuženog da je kritične prilike  bio isprovociran od oštećenog i njegovog društva,koji su u jednom trenutku i krenuli u pravcu optuženog po njihovom mišljenju da ga napadnu. Nadalje optuženi je izjavio da je nakon što je otpratio sestru svoje supruge u toalet, kada se vratio da mu je supruga kazala da je oštećeni povukao za kosu,dok se svjedok Ž. izjavila da dok je suprug bio u toaletu oštećeni povukao za kosu ali da to nije kazala suprugu,dok je pak svjedok R. M. posvjedočila u odnosu na ovu činjenicu da se Ž. nakon što su došli iz toaleta požalila da je oštećeni povukao za kosu,kako njoj tako i svom suprugu,pa se u odnosu na ovu činjenicu ogledaju protivurječnosti između iskaza svjedoka Ž. i djela odbrane optuženog i iskaza svjedoka R. M..Nadalje iskaze svjedoka Ž. Ž. i R. M. sud je cijenio kao neistinite i isti su prvenstveno obesnaženi iskazom oštećenog kao i svjedoka D. D., V. V. i V. D..Naime, svjedoci Ž. i R. tokom čitavog postupka pominju pet momaka,dok je u postupku utvrđeno da je oštećeni bio u društvu svog brata i još dva lica ,dakle ukupno četvorica,a i sam optuženi na pitanje tužioca na glavnom pretresu kako su drugovi oštećenog reagovali kada je istog udario pištoljem u predjelu glave,  izjavio da su se  ukočili,pa je jasno da oštećeni i njegovo društvo nijesu krenuli prema optuženom prije nego što je oštećenog pištoljem  dva puta udario u predjelu glave,već je optuženi kritičnom prilikom postupio na način opisan u izreci presude i ostvario sva bitna obilježja bića krivičnog djela teška tjelesna povreda iz čl. 151.st.2 u vezi st.1 Krivičnog zakonika.Iz gore navedenih razloga teza branioca okrivljenog da je isti kritične zgode postupao na mah, po stanovištu suda pokazala se neosnovanom.</span>
</p>
<p class="p4"></p>
<p class="p4">
<span>Optuženi se branio da je prije odigravanja kritičnog događaja popio tri male boce bijelog vina koji dio odbrane sud cijeni kao istinit, jer je logičan,  obzirom na mjesto gdje se optuženi nalazio,pa pošto se pojavila sumnja u uračunjivost optuženog u vrijeme izvršenja djela,to je sud angažovao vještaka medicinske struke-neuropsihijatra dr. M. S. koji je izjavio da je navedena količina alkohola uticala na svijest optuženog i mogućnost upravnjanja postupcima, i da je optuženi u vrijeme izvršenja djela bio smanjeno uračinjiv, ali ne bitno.</span>
</p>
<p class="p4"></p>
<p class="p4">
<span>Ocjenjujući subjektivni odnos optuženog prema izvršenom krivičnom djelu sud je utvrdio da je bio svjestan krivičnog djela i da je htio  njegovo izvršenje,pa se subjektivni odnos prema izvršenom krivičnom djelu definiše kao direktan umišljaj koji je sud utvrdio na osnovu dokaza provedenih na glavnom pretresu kojima je poklonio vjeru.</span>
</p>
<p class="p4"></p>
<p class="p4">
<span>Odlučujući o kazni za optuženog sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao otežavajuću cijenio okolnost ranije osuđivanosti presudom Osnovnog suda u Kolašinu K.br. 186/08 od 17.10.2008 zbog krivičnog djela iz čl. 153 KZCG tri mjeseca zatvora uslovno na jednu godinu,presudom Osnovnog suda u Podgorici K.br.09/1055 od 10.06.2010 godine zbog krivičnog djela iz čl. 399 KZ-a na kaznu zatvora u trajanju do šest mjeseci i presudom Osnovnog sud au Podgorici K.br. 10/522 od 22.06.2010 godine zbog krivičnog djela iz čl. 339.st.1 KZ-a četiri mjeseca zatvora uslovno ja jednu godinu,dok je kao olakšavajuće okolnosti na strani optuženog  cijeno loše imovno stanje,porodične prilike da je oženjen i da očekuje dijete,smanjenu uračunjivost u vrijeme izvršenja krivičnog djela koju je utvrdio iz izjašnjenja vještaka neuropsihijatra dr. M. S.,pa je sud optuženog osudio na kaznu zatvora u trajanju od jedne godine i dva mjeseca, nalazeći da se istom ima ostvariti svrha kažnjavanja iz čl. 32 Krivičnog zakonika u okviru opšte svrhe propisivanja i izricanja kivičnih sankcija iz čl. 4.st.2 Krivičnog zakonika.Navedena kazna zatvora je po stanovištu ovog suda pravedan balans između zahtjeva za individualizacijom kazne i svrhe kažnjavanja.</span>
</p>
<p class="p4"></p>
<p class="p4">
<span>Sud je optuženom u kaznu zatvora uračunao vrijeme provedeno u pritvoru kao u izreci presude, osnovom odredbe čl. 51.st.1 Krivičnog zakonika.</span>
</p>
<p class="p4"></p>
<p class="p4">
<span>Odluku o imovinskopravnom zahtjevu  sud je temeljio na odredbi čl. 239.st.2 ZKP-a,pa je oštećenog D. D. uputio da imovinskopravni zahtjev ostvari u parničnom postupku,pošto podaci ovog postupka ne pružaju dovoljno osnova za djelimično ili potpuno dosuđenje istog,a njihovo pribavljanje bi vodilo znatnom oduglovačenju ovog postupka.</span>
</p>
<p class="p4"></p>
<p class="p4">
<span>Odluku o troškovima postupka sud je temeljio na odredbi čl 229.st.1 ZKP-a,pa je obavezao optuženog da ovom sudu na ime troškova postupka uplati novčani iznos od 231,00 eura,(koji troškovi se odnose na ime nagrade vještacima medicinske struke) u roku od 15 dana po pravosnažnosti presude,dok je visinu paušla kao u izreci presude sud odmjerio shodno imovnom stanju optuženog,dužini trajanja i složenosti krivičnog postupka.</span>
</p>
<p class="p4"></p>
<p class="p4">
<span>Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 11.03.2013 godine</span>
</p>
<p class="p1">
<span>SUDIJA </span>
</p>
<p class="p1">
<span>Đuković Goran s.r.</span>
</p>
<p class="p1"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ovog rješenja može se izjaviti žalba u roku</span>
</p>
<p class="p4">
<span>od 15 dana od dana prijema pismenog otpravka,</span>
</p>
<p class="p4">
<span>Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>Z.T.O. Maraš Ana</span>
</p>
<p class="p4">
<span>DN-a: Po primjerak presude dostaviti:</span>
</p>
<p class="p4">
<span>- ODT Podgorica</span>
</p>
<p class="p4">
<span>- Optuženom M. M.</span>
</p>
<p class="p4">
<span>- Braniocu optuženog adv. B. Z.</span>
</p>
<p class="p4">
<span>- Istražnom zatvoru S.</span>
</p>
<p class="p4">
<span>- Nakon pravosnažnosti oštećenom D. D. kao i njegovom punomoćniku adv. B. Ž.</span>
</p>
<p class="p4"></p>
<p class="p4">
<span>Postupljeno dana __________________</span>
</p>
<p class="p4">
<span>Namještenik suda __________________</span>
</p>
<p class="p4"></p>
<p class="p4"></p>
<p class="p1"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:14pt;}
.p5{text-indent:0.25in;text-align:center;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragoje.jovic" name="author">
</head>
<body class="b1 b2">
<p class="p1">
<span class="s1">K. 142/12</span>
</p>
<p class="p2">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p3">
<span class="s1">VIŠI SUD U PODGORICI, </span><span>sudija Jović Dragoje, kao pojedinac, uz učešće namještenika Cupara Mile, kao zapisničara, u predmetu protiv optuženog </span><span class="s1">K. K., </span><span>zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZ, nakon održanog glavnog i javnog pretresa dana 26.02.2013.godine, kome su prisustvovali zastupnik optužnice Veljko Rutović zamjenik Višeg državnog tužioca u Podgorici, optuženi i po zamjeničkom punomoćju njegov branilac S.Š., advokat iz P., donio je dana 27.02.2013. godine i javno objavio </span>
</p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p3">
<span class="s1">OPTUŽENI K.K., </span><span>od oca D. i majke S. rodjene B., rodjen ...godine u N., sa prebivalištem u N. – Ul. P.P. .., državljanin Crne Gore, nezaposlen, neoženjen, srednjeg imovnog stanja, osudjivan presudom Višeg suda u Podgorici K.br.354/01 od 22.01.2007.godine, zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ, izrečena mu je vaspitna mjera - pojačan nadzor od strane roditelja i presudom Osnovnog suda u Nikšiću K.br. 357/08 od 22.01.2009.godine, zbog krivičnog djela laka tjelesna povreda iz čl. 152 st. 2 u vezi st. 1 KZ RCG, na kaznu zatvora u trajanju od 30 dana uslovno na jednu godinu </span>
</p>
<p class="p4"></p>
<p class="p2">
<span class="s1">K R I V  J E</span>
</p>
<p class="p2"></p>
<p class="p4">
<span class="s1">Zato što je:</span>
</p>
<p class="p4"></p>
<p class="p3">
<span>Dana 02. septembra 2010.godine u N., neovlašćeno posredovao u kupovini marihuane - supstance proglašene za opojnu drogu Rješenjem o utvrdjivanju opojnih droga (“Sl. list SRJ” br. 44/02), iako je bio svjestan da se radi o opojnim drogama i da postupa neovlašćeno, pa je to i htio, na način što je od NN lica kupio za račun R.D. četiri paketića marihuane ukupne mase 5,82 grama za iznos od 10 €, koji novac mu je prethodno dao R., da bi odmah nakon preuzimanja marihuane, istu predao R.,</span>
</p>
<p class="p3"></p>
<p class="p3">
<span>čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, </span>
</p>
<p class="p3"></p>
<p class="p3">
<span>pa ga sud primjenog navedenog zakonskog propisa, te čl. 36, 42, 45, 46, 51 Krivičnog zakonika i čl. 374 Zakonika o krivičnom postupku,</span>
</p>
<p class="p3"></p>
<p class="p3"></p>
<p class="p2">
<span class="s1">O S U Đ U J E</span>
</p>
<p class="p2"></p>
<p class="p3"></p>
<p class="p3">
<span>na kaznu zatvora u trajanju od 8 (osam) mjeseci, u koju mu se uračunava vrijeme provedeno u pritvoru, počev od 02.09.2010.godine do 05.11.2010. godine.</span>
</p>
<p class="p3"></p>
<p class="p3">
<span>Na osnovu čl. 300 st. 6 i 75 Krivičnog zakonika, od R.D. trajno se oduzima 5,82g opojne droge marihuane, koja se po pravosnažnosti presude ima uništiti.</span>
</p>
<p class="p3"></p>
<p class="p3">
<span>Optuženi se obavezuje da u korist budžeta Crne Gore, na ime troškova krivičnog postupka, plati iznos od 163,00€, a na ime paušala i iznos od 100,00€, sve u roku od 15 dana po pravosnažnosti presude. </span>
</p>
<p class="p3"></p>
<p class="p3"></p>
<p class="p2">
<span class="s1">O b r a z l o ž e n j e</span>
</p>
<p class="p3"></p>
<p class="p3">
<span>Više državno tužilaštvo u Podgorici optužnicom Kt.br.172/10 od 21.10.2010. godine koju je zastupao pomenuti zamjenik stavilo je na teret K.K. iz N. izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZ. Zastupnik optužbe je na glavnom pretresu precizirao činjenične navode optužnice, na način kako je to bliže predstavljeno izrekom ove presude i pri tako preciziranoj optužnici u cjelosti ostao do završetka glavnog pretresa, predlažući sudu da optuženog oglasi krivim i kazni po zakonu.</span>
</p>
<p class="p3"></p>
<p class="p3">
<span>Sud je u dokaznom postupku u skladu sa zakonom neposredno saslušao svjedoka R.D., pročitao iskaz svjedoka M.M., službenu zabilješku UP PJ Nikšić Ku.br.536 od 02.09.2010.godine, zapisnik o pretresanju lica sačinjen od stane od UP PJ Nikšić Ku.br.536 od 02.09.2010.godine, potvrdu o privremeno oduzetim predmetima na ime R.D. izdata od Uprave policije PJ Nikšić Ku.br. 536 od 02.09.2010.godine, Izvještaj UP Forenzičkog centra Danilovgrad br. 3543 od 21.09.2010.godine sa uvidom u fotografije, izvod iz kaznene evidencije izdat od Uprave policije PJ Nikšić broj 1623 od 10.09.2010.godine za optuženog  K.K. i pročitao je uvod i izreku presude Osnovnog suda u Nikšiću K.br. 357/08 od 15.09.2008.godine.</span>
</p>
<p class="p3"></p>
<p class="p3">
<span>Optuženi se u pretkrivičnom postupku branio ćutanjem, dok u svojim kasnijim odbranama nije sporio da se dana 02.09.2010. godine nalazio u društvu M. M. i D.R., u blizini bedema S.g. u N., kada je pretresom izvršenim od strane policijskih službenika u posjedu R.D. pronadjena kesa u kojoj su se nalazila 4 paketića marihuane. Medjutim, on tvrdi da ne zna kako je R. nabavio drogu, ali je pojasnio da se prije toga našao sa njima ispred zgrade u kojoj živi oko 15,00 časova, te da su potom, oko 16,00 časova, na pomenuto mjestu krenuli da popiju pivo. </span>
</p>
<p class="p3"></p>
<p class="p3">
<span class="s1">Svjedok M.M. </span><span>je naveo da poznaje</span><span class="s1"> </span><span>K.K., jer žive zajedno u istom komšiluku i D.R., koga je upoznao u jednom od ugostiteljskih objekata u gradu, prije 4-5 godina i koji bi mu se kada bi  došao iz inostranstva u Crnu Goru javio da popiju negdje piće. Toga dana su zajedno u popodnevnim satima otišli u šetnji iza b. u N., kada su naišli pripadnici policije i izvršili lični pretres, kojom prilikom je kod R. pronadjeno nešto, zašto se kasnije i utvrdilo da se radilo  o opojnoj drogi - marihuani, te da su nakon toga, zajedno sprovedeni u policijsku stanicu gdje su im uzete izjave. Nadalje je naveo, da su prije toga zajedno bili ispred zgrade, gdje žive on i K. i da je zajedno sa njima bio i R. u čijem kvartu na udaljenosti od 150-200 metara žive njegovi djed i baba, kao i da su se tu zadržali oko pola sata i potom zajedno otišli ka b. Nije mogao da se  sjeti, da li je neko toga dana kada su se našli ispred zgrade bio sa njima, ali je siguran da  niko od njih nije napuštao društvo od onog trenutka kada su se našli na tom mjestu i potom  zajedno otišli ka b. Nije mogao da se sjeti razgovora koji su vodili  izmedju sebe i saznao je od R. prilikom njihovih ranijih susreta da koristi marihuanu u inostranstvu, ali da je nikada od njega nije tražio da mu je nabavi u N., dok mu za K. K. nije bilo poznato da koristi marihuanu niti su uopšte o tome nekada ranije razgovarali.  </span>
</p>
<p class="p3"></p>
<p class="p3">
<span>Medjutim, svjedok R.D. je na sasvim drugačiji način opisao njihovo druženje i direktno je optuženog označio kao osobu preko koje je došao u posjed marihuane. Naime, tog dana su se nalazili ispred zgrade u kojoj žive kada ga je pitao, da li zna nekog ko prodaje marihuanu i nakon njegovog potvrdnog odgovora krenuli su u kvart, za koji mu je optuženi rekao, da će tamo sigurno naći momke koji skoro svaki dan prodaju drogu. Poslije 10 minuta sreli su dva momka koji su se uplašili kada su ga vidjeli u društvu optuženog, ali im je on rekao da se ne boje, jer on nije policajac. Kada je jedan od njih na K. pitanje odgovorio da imaju marihuanu, svjedok tvrdi, da je preko njega dao tom momku 10 eura i da mu je on odmah lično predao jedan paketić marihuane i rekao da će za taj iznos donijeti još 3, što je uradio za 5-6 minuta. Sve zamotuljke je stavio u najlonski omot od cigareta, a potom u džep od jakne, te su se vratili do zgrade ispred koje je ostao M.M., koji se prije toga nalazio u njihovom društvu. Negdje oko 16,00 časova krenuli su prema pomenutom b. u namjeri da tamo popiju pivo, ali su ih u njegovoj blizini zaustavila dva uniformisana policajca i on je jednom od njih, koji je rekao da izvade sve što imaju u džepovima, predao zamotuljke u kojima se nalazila marihuana. Na kraju je naveo da bez K. nikako ne bi mogao nabaviti marihuanu, jer je smatrao besmislenim da ide i traži da je kupi od nekoga koga ne poznaje da se time bavi, obzirom da je u N. samo povremeno boravio u toku godine.  Svjedok je prilikom neposrednog saslušanja u svom slobodnom izlaganju ponovio iskaz koji je dao pod zakletvom s tim što je naveo da misli da je kupljeno tri paketića, pa kada mu je pročitan dio iskaza pred istražnim sudijom u kome je navedeno da su, pod opisanim okolnostima, kupljena četiri paketića, on je odgovorio "U redu ako to tako piše onda sam ja to i izjavio. Prošlo je godinu dana i više od tog iskaza i zbog toga je moguće da sam te detalje zaboravio......". </span>
</p>
<p class="p3"></p>
<p class="p3">
<span>Dakle, iz dijela iskaza ovog svjedoka nesumnjivo proizilazi da je optuženi znao da neovlašćeno posreduje u kupovini opojne droge, jer je naveo da je i sam konzument iste vrste, pa je prema objektu radnje ispoljio svijest u sigurnost svojstva te materije, u pogledu koje je posredovao radi njene kupovine, iako je znao da to čini neovlašćeno, imajući u vidu opšte poznatu činjenicu da promet opojnih droga mogu vršiti samo lica koja ispunjavaju propisane uslove u skladu sa Zakonom o proizvodnji i prometu opojnih droga. </span>
</p>
<p class="p3"></p>
<p class="p3">
<span>Sud je prihvatio iskaz ovog svjedoka, kao vjerodostojan i izveo zaključak o dokazanosti činjenica koje se tiču radnje posredovanja, sa razloga što nije uočio bilo koji motiv zbog kojeg bi optuženog, koga lično poznaje optuživao za nešto što kritičnog dana nije uradio. Njegov iskaz sadrži toliko pojedinosti u vezi tog posredovanja koje mogu biti poznate samo onom ko je inicirao tu radnju, te je i logično njegovo objašnjenje, zbog čega se obratio optuženom, kada se ima u vidu da i on, kako je i sam priznao, povremeno uživa istu vrstu opojne droge.  </span>
</p>
<p class="p3"></p>
<p class="p3">
<span>Naime, ovaj svjedok je detaljno naveo kako je započeo razgovor izmedju njega i optuženog o opojnoj drogi, na koje mjesto su po prijedlogu optuženog otišli da potraže momke za koje je znao da je tamo prodaju, kako su dvojica momaka reagovala kada su ga vidjela u njegovom društvu i šta im je on (optuženi) rekao, "nebojte se nije policajac", zašto mu odmah nijesu isporučeni svi paketići nego u razmaku od 10 minuta, pa je potpuno neosnovano tvrditi od strane stručne odbrane u završnoj riječi da je jedan takav iskaz usmjeren ka izbjegavanju sopstvene krivične odgovornosti, kada je i svjedok M. govorio da mu je poznato, da R. koristi marihuanu u inostranstvu.</span>
</p>
<p class="p3"></p>
<p class="p3">
<span>Uostalom, optuženom je omogućeno, da u skladu sa članom 16 ZKP-a i sa članom 6 Evropske konvencije za zaštitu ljudskih prava i osnovnih sloboda iskoristi pravo "da ispituje svjedoke protiv sebe", ali kada se našao u takvoj prilici koju je tražio njegov branilac i isticao, kao jedan od najvažnijih žalbenih razloga koji su iznošeni i u završnoj riječi ("da postavlja pitanja svjedoku"), njegov branjenik je odgovorio da nema nikakvih pitanja ni primjedbi na njegov iskaz, što ukazuje  da je tokom dosadašnjeg postupka to formalno isticano radi stvaranja konstrukcije o zloupotrebi tog prava na njegovu štetu. Dakle, kako optuženi nije prigovorio istinitosti njegovog iskaza niti ga je lično osporavao na bilo koji način, sud je prihvatio njegov iskaz kao vjerodostojan zbog naprijed navedenih razloga, kao i zbog toga što je logično da je na takav način tog dana došao u njen posjed, jer na takav zaključak upućuje i sama količina i način pakovanja opojne droge koja je prilikom pretresa pronadjena na njegovom posjedu. Naime, da je negdje prije toga i na neki drugi način nabavio ne bi sa sobom iz stana ponio četiri paketića, jer je opšte poznata činjenica da konzumenti tu vrstu opojne droge ne konzumiraju odjednom u količinama koja je kod njega pronadjena, nego upravo u onim manjim masama koje su činile ta četiri paketića marihuane koja su mu tog dana oduzeta. </span>
</p>
<p class="p3"></p>
<p class="p3">
<span>Zato je sud ocijenio iskaz svjedoka M. kao nevjerodostojan u onom dijelu u kome je tvrdio da su ispred zgrade bili zajedno i nakon polučasovnog druženja se uputili ka b., obzirom da je on očigledno takvim svjedočenjem želio da pomogne optuženom koji je njegov komšija i zato što je iskaz R.D. kome je sud poklonio vjeru logičniji, uvjerljiviji i vjerodostojniji, zbog svih onih razloga koji su već prethodno navedeni. </span>
</p>
<p class="p3"></p>
<p class="p3">
<span>Takodje, kada se dio njegovog iskaza o tome šta se dešavalo nakon što je došao u njen posjed dovede u vezu sa sadržinom </span><span class="s1">službene zabilješke UP PJ Nikšić Ku. br. 536 od 02.09.2010. godine</span><span>, proizilazi da je sačinjena u vezi preduzetih planskih aktivnosti od strane PS PJ Nikšić - Interventne jedinice u blizini B. – S. G. oko 16,30 časova, te da je tom prilikom od njega oduzeta iz desnog džepa od teksas jakne jedna pvc kesa u kojoj su se nalazile četiri pvc kesice sa sadržajem suve biljne materije zelene boje, dakle, upravo one koju je kupio uz posredovanje optuženog i za koju se pretpostavljalo da se radi o opojnoj drogi marihuani o čemu je sačinjen </span><span class="s1">zapisnik o pretresanju lica sačinjen od stane od UP PJ Nikšić Ku. br. 536 od 02.09.2010. godine </span><span>i istog dana pod istovjetnim poslovnim brojem izdata</span><span class="s1"> potvrda o privremeno oduzetim predmetima.</span>
</p>
<p class="p3"></p>
<p class="p3">
<span>Kada se dio iskaza svjedoka, službene zabilješke i potvrde o privremeno oduzetim predmetima dovedu u vezu sa </span><span class="s1">Izvještajem o vještačenju Forenzičkog centra br. 3543 od 21.09.2010. godine</span><span>, onda se otklanja svaka dilema o vrsti i količini opojne droge koja je tom prilikom oduzeta od R. D. </span>
</p>
<p class="p3"></p>
<p class="p3">
<span>Na osnovu ovog dokaza sud je nesumnjivo izveo zaključak da dostavljeni uzorci, predstavljaju opojnu drogu marihuanu, jer je detaljnim mikroskopskim pregledom tog biljnog materijala konstatovano prisustvo smole i bodlji u obliku "medvedjih kandži", pa je na osnovu njihove karakteristične morfološke gradje utvrdjeno da potiču od biljke Cannabis sativa L, iz familije Canabaceae - konoplja.</span>
</p>
<p class="p3"></p>
<p class="p3">
<span>S tim u vezi, u Izvještaju je bliže navedeno da je na vještačenje dostavljena celofanska kesica u kojoj su se nalazila četiri ručno pravljena zamotuljka od plastične kese, sa sadržajem sasušene biljne materije, tamno zelene boje, krakterističnog opojnog mirisa, neto mase: m1=1,47g, m2=1,41g, m3=1,42g i m4=1,52g.</span>
</p>
<p class="p3"></p>
<p class="p3">
<span>Objašnjavajući postupke prilikom vršenja hemijske analize tih uzoraka, istaknuto je, da je to radjeno metodom tankoslojne hromatografije iz hloroformskog ekstrakta, koristeći se standardom tetrahidrokanabinola (THC) koncetracije 0,3%. Bliže pojašnjavajući metod tankoslojne hromatografije (TLC) navedeno je da se ona zasniva na razdvajanju komponenti na osnovu različite raspodjele ispitivane supstance izmedju stacionarne i mobilne faze, te da se nakon razdvajanja i vizuelizacije pogodnim reagensom, na osnovu rf - vrijednosti boje mrlje pod UV i VIS svjetlosti utvrdjuje identitet supstance.</span>
</p>
<p class="p3">
<span>Nadalje je navedeno, da su hloroformskim ekstrati dostavljenih uzoraka nanešeni na ploču tankog sloja silikagela GF 25460 pored standarda 0,3 % THC-a i razvijeni pod identičnim uslovima, pa je nakon razvijanja i vizuelizacije hromatogama uzoraka i standarda THC vršeno uporedjivanje veličine i inteziteta obojenja mrlje na odredjenoj RF vrijednosti, te je konstatovano da dostavljeni uzorci sadrže psihoaktivnu supstancu tetrahidrokanabinol(THC) u koncetraciji iznad 0,3%., koja se pod pomenutim nazivom nalazi pod rednim brojem 3 u Rješenju o utvrdjivanju opojnih droga (Sl. List SRJ, br. 44/02).  </span>
</p>
<p class="p3">
<span> </span>
</p>
<p class="p3">
<span>Sud je izveo zaključak o dokazanosti tih činjenica sa razloga što je na jedan krajnje stručan i potpun način analiziran cjelokupni dostavljeni materijal i obradjen ne samo njegov hemijski sastav, nego i pojedinačna masa tih uzoraka koji su pretresom pronadjeni i oduzeti od svjedoka R.D., pa stranke u vezi tačnosti navedenog mišljenja nijesu imale nikakvih primjedbi ni pojašnjenja.</span>
</p>
<p class="p3"></p>
<p class="p3">
<span>Prema tome, optuženi je bio svjestan da je za posredovanje izabran od strane lica koje nije znalo od koga je može nabaviti i očigledno je htio da preduzme tu radnju, čim ga je odmah odveo na mjesto, na kojem je stupio u kontakt sa NN licima radi neovlašćene kupovine, navedene vrste i količine opojne droge, kao u izreci presude. On je to stanje svijesti i volje ispoljio i u odnosu na posledicu koja se, kada se radi o ovom obliku iz stava 1, ogleda u apstraktnoj opasnosti za zdravlje ljudi i smatra se da je nastupila, čim ga je doveo u vezu sa NN licem radi neovlašćene kupovine, pa se u takvom njegovom cjelokupnom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika.</span>
</p>
<p class="p3"></p>
<p class="p3">
<span>Pri odmjeravanju visine kazne označene u izreci, sud je u smislu čl. 42 KZ,  vodio računa o svim okolnostima koji utiču da ona bude veća ili manja, pa mu je kao olakšavajuću uzeo u obzir da je izvršilac one alternativne radnje koja je u ovom slučaju manje težine i zbog toga, što je opšte poznato da je marihuana opojna droga koja, za razliku od nekih drugih, nije od velike opasnosti po ljudsko zdravlje. Sud je od otežavajućih okolnosti uzeo u obzir njegovu raniju osudjivanost za krivično djelo laka tjelesna povreda iz čl. 152 st.2 u vezi st.1 KZ RCG, koja je utvrdjena na osnovu </span><span class="s1">Izvoda iz kaznene evidencije - Uprave policije PJ Nikšić broj 1623 od 10.09.2010. godine, odnosno uvidom u pravosnažnu presudu Osnovnog suda u Nikšiću K. br.357/08 od 15.09.2008. godine.</span>
</p>
<p class="p3"></p>
<p class="p3">
<span>Medjutim, navedenoj okolnosti sud nije dao veći značaj imajući u vidu da mu je zbog tog krivičnog djela izrečena blaža krivična sankcija (uslovna osuda), a okolnost da je kao maloljetnik krivično odgovarao, zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ i da mu je izricana vaspitna mjesta odlukom Višeg suda u Podgorici K. br. 354/01 od 22.01.2007.godine, sud nije cijenio kao otežavajuću, nego u konstekstu njegovog ranijeg života iz tog perioda, koja sa već pomenutim ide u prilog zaključku suda o vjerodostojnosti iskaza svjedoka R.D. </span>
</p>
<p class="p3"></p>
<p class="p3">
<span>S tim u vezi, sud je okolnost da je optuženi pripadao kategoriji relativno mladjih lica u vrijeme izvršenja djela, cijenio kao osobito olakšavajuću okolnost, pa mu je ublažio kaznu ispod granice, koja je zakonom propisana i izrekao u visini od 8 (osam) mjeseci, koja odgovara granici ublažavanja za predmetno krivično djelo (čl. 45 i 46 KZ), cijeneći da će se tako odmjerenom kaznom u okviru opšte svrhe krivičnih sankcija  (čl. 4 KZ) postići i svrha kažnjavanja, čije cilj sprječavanje učinioca da čini krivična djela  i uticanje na njega da ubuduće ne čini krivična djela, uticanje na druge da ne čine krivična djela, izražavanje društvene osude za krivično djelo i obaveze poštovanja zakona, kao i jačanje morala i uticaj na razvijanje društvene odgovornosti (čl. 32 KZ).</span>
</p>
<p class="p3">
<span>      </span>
</p>
<p class="p3">
<span>Primjenom čl. 51 KZ, sud je optuženom u izrečenu kaznu zatvora uračunao vrijeme provedeno u pritvoru i lišenja slobode u vidu zadržavanja od strane ovlašćenih policijskih službenika PJ Nikšić počev od 02.09.2010. godine do 05.11.2010. godine.</span>
</p>
<p class="p3"></p>
<p class="p3">
<span>Sud je vezan imperativnom normom iz čl. 300 st. 6 i čl. 75 Krivičnog zakonika izrekao mjeru bezbjednosti oduzimanja 5,82 grama opojne droge marihuane, kao predmeta izvršenja ovog krivičnog djela, koja se količina po pravosnažnosti presude ima uništiti.</span>
</p>
<p class="p3"></p>
<p class="p3">
<span>Kako je sud optuženog oglasio krivim, to ga je na osnovu čl. 229 u vezi čl. 226 ZKP-a, obavezao na plaćanje troškova krivičnog postupka u iznosu od  163,00€ koji se odnose na troškove prevodioca za  italijanski jezik, kao i paušala u iznosu od 100,00 eura, kao dijela troškova krivičnog postupka, obzirom na trajanje i složenosti potupka, te njegovo imovno stanje.</span>
</p>
<p class="p3"></p>
<p class="p3">
<span>Sa iznijetog odlučeno je kao u izreci ove presude.</span>
</p>
<p class="p3"></p>
<p class="p3"></p>
<p class="p5">
<span class="s1">VIŠI SUD U PODGORICI</span>
</p>
<p class="p5">
<span>Dana 27.02.2013. godine</span>
</p>
<p class="p5"></p>
<p class="p5"></p>
<p class="p6">
<span class="s1">ZAPISNIČAR                                                                    S U D I J A</span>
</p>
<p class="p3">
<span>Mila Cupara,s.r.	                                                         Dragoje Jović,s.r.  </span>
</p>
<p class="p3">
<span class="s1"> </span>
</p>
<p class="p3">
<span class="s1">PRAVNA POUKA:</span><span> Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.</span>
</p>
<p class="p3"></p>
<p class="p3"></p>
<p class="p2">
<span>Za tačnost otpravka tvrdi i</span>
</p>
<p class="p2">
<span>ovjerava namještenik suda</span>
</p>
<p class="p2">
<span>Mila Cupara</span>
</p>
<p class="p7"></p>
<p class="p7"></p>


</body>
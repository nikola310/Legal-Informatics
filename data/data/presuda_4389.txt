<h4 style="text-align: right">
	K.br.71/11</h4>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao sudiji pojedincu, uz učešće Ane Ivanović kao zapisničara, u krivičnom predmetu okrivljenog K.G. iz D., zbog krivičnog djela ugrožavanje javnog saobraćaja iz čl.339 st.3 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1363/10 od 01.06.2011.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon glavnog i javnog pretresa održanog dana 19.10.2011.godine, u prisustvu zastupnika optužnog predloga i okrivljenog, donio je dana 19.10.2011.godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni K.G., JMB ..., od oca D2. i majke M., rodjene Š., rodjen ...godine u P., sa mjestom prebivališta u D. - G. bb, državljanin Crne Gore, nezaposlen, povremeno radi kao konobar u lokalu "B.B." u P., neoženjen, bez djece, pismen, završio osnovnu školu, lošeg imovnog stanja, osudjivan presudom Osnovnog suda u Podgorici K.br.02/9861 od 11.10.2005.godine, zbog krivičnog djela iz čl.240 st.1 KZ CG na šest mjeseci zatvora uslovno na 2 godine.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 13.06.2010.godine, oko 04,30 časova, na magistralnom putu D. - P., u mjestu Ć., opština D., ne pridržavajući se saobraćajnog propisa iz čl.27 st.2 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Renault Megane" registarskog broja PG AZ ..., u pravcu P., nije vozilo u kretanju držao na tolikoj udaljenosti od desne ivice kolovoza da s obzirom da brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, usljed kojeg propusta je skrenuo van kolovoza sa desne strane, nakon čega je došlo do destabilizacije vozila i prevrtanja istog, kojom prilikom je saputnik - oštećeni T.I. zadobio laku tjelesnu povredu u vidu oguljotine kože potkoljenice lijeve noge,<br>
	&nbsp;<br>
	- čime je počinio krivično djelo ugrožavanje javnog saobraćaja iz čl.339 st.3 u vezi st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca&nbsp; i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 170,50 eura i po osnovu paušala iznos od 30,00 eura, a&nbsp; sve u roku&nbsp; od 15 dana po pravosnažnosti presude.<br>
	&nbsp;</div>
<div style="text-align: center">
	Obrazloženje</div>
<div style="text-align: justify">
	&nbsp;<br>
	Optužnim predlogom Osnovnog državnog tužilaštva iz Podgorice Kt.br.1363/10 od 01.06.2011.godine, okrivljenom K.G.u stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 KZ. Zastupnik optužnog predloga je u završnoj riječi na glavnom pretresu precizirao činjenični opis krivičnog djela iz optužnog predloga na način bliže odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni K.G. u odbrani datoj na glavnom pretresu u bitnom je naveo da je dana 12.06.2010.godine, sa svojim komšijom T.I.om, pošao u N. vozilom "Renault Megan", reg.oznaka PG AZ ..., kako bi od nekih prijatelja ili rodjaka T.I.a uzeo daske koje su mu bile potrebne za šalovanje trotoara. Na vozilo je bio zakačio i prikolicu. U N.u je utovario u prikolicu 15 do 20 dasaka, dužine od oko 3 metra. Negdje oko 01,00 časova krenuli su iz N.a u pravcu D.. Upravljao je vozilom magistralnim putem P.-N. i kada je došao u mjesto Ć., kod motela "P2.", odjedanput je izgubio kontrolu nad vozilom. Vozilo je počelo da mu ide lijevo, desno i prešao je vozilom preko desne ivice kolovoza gledano iz pravca N.a, nakon čega se vozilo prevrnulo na krov. Tvrdi da je moguće da je za trenutak zaspao, a da prije toga nije primijetio bilo kakvu prepreku na putu. Prije nego što je izgubio kontrolu nad vozilom, kretao se brzinom od oko 40 km/h, a na vozilu su mu bila uključena oborena svijetla, jer je postojalo ususretno vozilo koje se kretalo iz pravca P. u pravcu N.a. Nakon što je izašao iz vozila vidio je da je zadnja desna guma na prikolici bila potpuno iscijepana, na način što je cijeli krug gume bio izrezan. Istakao je da su se čak vidjele i žice iz gume. Primijetio je i da je T.I.u bila ogrebena noga, a petnaest do dvadeset minuta poslije nezgode, T.I. je prevezen u Hitnu pomoć u D. Pojasnio je da je prikolica, koju je bio zakačio za vozilo, bila dužine najviše do 150 cm, a da je na prikolici bila potpuno ispravna svjetlosna signalizacija. Nakon saobraćajne nezgode posjećivao je oštećenog T.I.a i vozio ga je na preglede. Dodao je i da obavlja povremeno poslove konobara, da zaradjuje mjesečno oko 250,00 eura, da su mu roditelji preminuli, te da izdržava sestru koja je učenik.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog T.I.a, pročitao zapisnik o uvidjaju Uprave policije Ispostava Danilovgrad br.73 sa datumom popunjavanja 14.06.2010.godine, izvršio uvid u skicu lica mjesta, izvršio uvid u uvjerenje JZU KC CG UC od 23.09.2010.godine, izdato na ime oštećenog T.I.a, pročitao nalaz i mišljenje vještaka sudske medicine dr B.B. Kri.br.75/11 od 06.04.2011.godine, pročitao &nbsp;nalaz i mišljenje vještaka saobraćajne struke ing. M.Š. Kri.br.75/11 od aprila mjeseca 2011.godine i pročitao izvod iz kaznene evidencije Uprave policije PJ Podgorica br.29-245/11-22207/2-3476 od 02.09.2011.godine, a izdat na ime okrivljenog K.G.. &nbsp;<br>
	&nbsp;<br>
	Svjedok-oštećeni T.I. u iskazu datom na glavnom pretresu u bitnom je naveo da je dana 12.06.2010.godine pošao sa okrivljenim K.G. u N., kako bi od rođaka uzeli neke daske koje su bile potrebne okrivljenom. Tvrdi da su u N. otišli vozilom okrivljenog, a na koje vozilo je bila priključena prikolica nosivosti do 1000 kg. Nakon što su u N.u utovarili u prikolicu oko 30-tak dasaka tzv. colarica, dužine oko 3,5 metara, uputili su se prema D.. Prethodno su on i okrivljeni daske vezali kanapom, kako se ne bi pomjerale, obzirom da je dužina prikolice bila 150 cm. Na kraju dasaka, koje su prelazile gabarite prikolice, bili su zavezali crvenu vrpcu. Iz N.a su krenuli oko 02,30 časova. Vozilom je upravljao okrivljeni, dok je on sjedio na mjestu suvozača. Kretali su se magistralnim putem P.-N.. Kada su stigli do benzinske pumpe "E." u D., daske su se bile razvezale, pa kako je do sela G. bilo još 3 km, popeo se na prikolicu da drži daske, dok je okrivljeni upravljao vozilom. Kod motela P2. odjednom je prikolica počela da se pomjera, a zatim je nakon što je čuo škripu pao na asfalt. Podigao se sa asfalta i vidio je da se van desne ivice kolovoza gledano iz pravca N.a nalazi prevrnuto vozilo i prikolica. Osjetio je da mu je lijeva noga povrijeđena.&nbsp; Pošto je okrivljeni izašao iz vozila, jedan momak ih je obojicu odvezao do Hitne pomoći u D., a on je poslije ukazane pomoći bio u KC CG-u. Pojasnio je da nije čuo da je pukla guma od prikolice, u momentu kada je prikolica počela da se pomjera, a da je nedjelju dana poslije nezgode vidio da je na prikolici bila potpuno oštećena desna guma. Nije se pridružio krivičnom gonjenju protiv okrivljenog i nije postavio imovinsko-pravni zahtjev, a dodao je i da ga je okrivljeni obilazio poslije saobraćajne nezgode i odvozio na preglede.<br>
	&nbsp;<br>
	Iz sadržine zapisnika o uvidjaju Uprave policije Ispostava Danilovgrad br.73 sa datumom popunjavanja 14.06.2010.godine i skice lica mjesta, utvrdjuje se da se predmetna saobraćajna nezgoda dogodila dana 13.06.2010.godine, oko 04,30 časova, na magistralnom putu D.-P., u mjestu Ć., koje pripada opštini D. Put je izvan naselja, bez trotoara i pješačke staze, ravan i bez karakteristika, suv, dok su uslovi vožnje bili noćni. Kolovoz puta je od asfaltnog zastora i eksploatacione širine 7,70 metara, podijeljen središnjom, udvojenom (sa desne strane isprekidana) razdjelnom linijom na dvije kolovozne trake. Vozilom marke "Reno megan" reg.oznaka PG AZ ... sa prikolicom, upravljao je okrivljeni i kretao se magistralnim putem u pravcu P., a njegov saputnik je bio oštećeni T.I.. Kao stajna tačka uzeta je ivica objekta hotela "P2.", koja je locirana na 8,50 metara od desne ivice kolovoza puta, smjera kretanja vozila od D. prema P.. Na licu mjesta vozilo "Renault Megan" reg.oznaka PG AZ ... zatečeno je prevrnuto na krovu školjke, po desnoj strani puta, u smjeru kretanja, udaljeno svojim prednjim dijelom 5,50 metara od desne ivice kolovoza, a zadnjim dijelom 5,90 metara od iste ivice kolovoza. Prednji dio vozila bio je udaljen od ST za 20,60 metara, dok je zadnji dio vozila bio udaljen 18,70 metara od ST. Prikolica od vozila je zatečena iza vozila na 5,90 metara desno od desne ivice kolovoza, gledano u pravcu P. i na 17,60 metara od ST. Paralelno sa hotelom P2.nalazi se autobusko stajalište, a nakon završetka autobuskog stajališta, uz desnu ivicu kolovoza, gledano u pravcu P., nalazi se zemljano proširenje širine 1,00 metra. Na vozilu marke "Reno Megan" postojala su oštećenja zadnjeg branika, desne bankine, gepeka, desnog retrovizora, desnog štopa, krova, prednjeg lijevog blatobrana i zadnjeg desnog blatobrana. &nbsp;&nbsp;&nbsp;<br>
	&nbsp;<br>
	Iz &nbsp;nalaza i mišljenja vještaka sudske medicine dr B.B. Kri.br.75/11 od 06.04.2011.godine i uvjerenja JZU KC CG UC od 23.09.2010.godine, izdatog na ime oštećenog T.I.a, utvrdjuje se da je oštećeni T.I. u predmetnoj saobraćajnoj nezgodi zadobio laku tjelesnu povredu u vidu oguljotine kože potkoljenice lijeve noge.&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz nalaza i mišljenja vještaka saobraćajne struke ing. M.Š. Kri.br.75/11 od aprila mjeseca 2011.godine, utvrdjuje se da je do predmetne saobraćajne nezgode došlo usljed propusta u vožnji od strane okrivljenog kao vozača putničkog motornog vozila marke "Renault-Megan" PG AZ .... Ovo stoga što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta, a prema liniji prostiranja puta, već je prilikom savladjivanja kritičnog poteza puta zahvatio prostor platoa autobuskog stajališta, koji se paralelno pružao sa desnom ivicom kolovoza u nivileti sa kolovozom puta, pa je u odsustvu adekvatne pažnje nastavio nepromijenjenom putanjom kretanja, koja je vodila van kolovoza, po desnoj strani puta, što je dovelo do izlijetanja vozila van kolovoza, a zatim destabilizacije i prevrtanja. Putničko motorno vozilo marke "Renault Megan" voženo je brzinom od oko 45 km/h u trenutku skretanja ovog vozila sa kolovoza. Kako se okrivljeni kao vozač putničkog vozila "Renault Megan" kretao magistralnim putem od D. prema P. brzinom od oko 45 km/h, uz minimalne napore mogao je održavati bezbjedni smjer kretanja i spriječiti skretanje vozila van kolovoza na desno, uz uslov da je reagovao na distanci od oko 10 metara prije izlijetanja radi korekcije putanje kretanja vozila na lijevo, tj. na prostor desne kolovozne trake, smjera kretanja, jer se u trenutku stvorene opasne situacije kretao platoom autobuskog stajališta pored desne ivice puta. Okrivljeni je bio dužan i morao je održavati bezbjedni smjer kretanja vozila desnom stranom kolovoza na distanci oko 0,30 metara od ove ivice puta u smjeru kretanja.&nbsp;&nbsp;&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-245/11-22207/2-3476 od 02.09.2011.godine, izdatog na ime okrivljenog K.G., utvrdjuje se da je isti osudjivan presudom Osnovnog suda u Podgorici K.br.02/9861 od 11.10.2005.godine, zbog krivičnog djela iz čl.240 st.1 KZ CG na šest mjeseci zatvora uslovno na 2 godine. &nbsp;<br>
	&nbsp;<br>
	Sud je cijenio iskaz svjedoka-oštećenog T.I.a, pa je našao da se isti objektivno i istinito izjašnjavao o činjenicama važnim za ovu krivično-pravnu stvar. Iskaz ovog svjedoka stoji u skladnoj vezi sa nalazom i mišljenjem vještaka saobraćajne struke ing. M.Š. Kri.br.75/11 od aprila mjeseca 2011.godine i skicom lica mjesta.<br>
	&nbsp;<br>
	Na &nbsp;osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog K.G. stekla sva obilježja bića krivičnog djela ugrožavanje javnog saobraćaja iz čl.339 st.3 u vezi st.1 KZ. Naime, okrivljeni je dana 13.06.2010.godine, oko 04,30 časova, na magistralnom putu D. - P., u mjestu Ć., opština D., ne pridržavajući se saobraćajnog propisa iz čl.27 st.2 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Renault Megane" registarskog broja PG AZ ..., u pravcu P., nije vozilo u kretanju držao na tolikoj udaljenosti od desne ivice kolovoza da s obzirom da brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, usljed kojeg propusta je skrenuo van kolovoza sa desne strane, nakon čega je došlo do destabilizacije vozila i prevrtanja istog, kojom prilikom je saputnik - oštećeni T.I. zadobio laku tjelesnu povredu u vidu oguljotine kože potkoljenice lijeve noge.<br>
	&nbsp;<br>
	Ovakav zaključak suda u najvećoj mjeri proizilazi iz nalaza i mišljenja vještaka saobraćajne struke ing. M.Š. Kri.br.75/11 od aprila mjeseca 2011.godine, zapisnika o uvidjaju Uprave policije Ispostava Danilovgrad i skice lica mjesta. Naime, iz ovih dokaza utvrdjuje se da je okrivljeni K.G. dana 13.06.2010.godine, oko 04,30 časova, upravljao putničkim vozilom marke "Renault Megan" reg.br. PG AZ ..., na koji je bila prikačena prikolica, te da se vozilom kretao magistralnim putem D. - P., u pravcu P.. Kada je došao u mjesto Ć., koje pripada opštini D., vozilo u kretanju nije držao na tolikoj udaljenosti od desne ivice kolovoza da s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti. Dakle, uzrok saobraćajne nezgode jeste u tome što je okrivljeni prilikom savladjivanja kritičnog poteza puta zahvatio prostor platoa autobuskog stajališta, koji se paralelno pružao sa desnom ivicom kolovoza, u nivileti sa kolovozom puta, pa je u odsustvu adekvatne pažnje nastavio nepromijenjenom putanjom kretanja koja je vodila van kolovoza po desnoj strani puta, što je dovelo do izlijetanja vozila van kolovoza sa desne strane, destabilizacije i prevrtanja istog. Okrivljeni je bio dužan i morao je održavati bezbjedni smjer kretanja vozila desnom stranom kolovoza na distanci od oko 0,30 metara od desne ivice puta gledano u smjeru njegovog kretanja. Iz iskaza svjedoka-oštećenog T.I.a utvrdjuje se da je bio saputnik okrivljenog, te da je prilikom destabilizacije vozila pao sa prikolice, gdje se prevozio.&nbsp; &nbsp;<br>
	&nbsp;<br>
	Da je oštećeni T.I. u predmetnoj saobraćajnoj nezgodi zadobio laku tjelesnu povredu u vidu oguljotine kože potkoljenice lijeve noge, utvrdjuje se iz nalaza i mišljenja vještaka sudske medicine dr B.B. Kri.br.75/11 od 06.04.2011.godine i uvjerenja JZU KC CG UC od 23.09.2010.godine.<br>
	&nbsp;<br>
	Sud je cijenio odbranu okrivljenog K.G. u dijelu da je do destabilizacije vozila moguće došlo zbog potpunog defekta na desnoj gumi prikolice, pa je našao da je ista neistinita i sračunato data u cilju izbjegavanja krivično-pravne odgovornosti. Ovo stoga što se iz iskaza svjedoka-oštećenog T.I.a, koji se u vrijeme nezgode prevozio na prikolici, utvrdjuje da isti nije čuo da je pukla guma od prikolice, što bi u svakom slučaju morao čuti da je prije nezgode došlo do takvog defekta na gumi.<br>
	&nbsp;<br>
	Članom 27 st.2 ZOBS-a na putevima propisano je da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti. U konkretnom slučaju, a kako je to naprijed činjenično utvrdjeno, okrivljeni K.G. je postupao protivno ovoj odredbi, usljed čega je ugrozio saobraćaj i doveo u opasnost život i tijelo ljudi, kojom prilikom je oštećeni zadobio opisanu laku tjelesnu povredu.<br>
	&nbsp;<br>
	Cijeneći psihički odnos okrivljenog prema počinjenom krivičnom djelu sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na laku tjelesnu povredu koju je zadobio oštećeni, okrivljeni je postupao iz nehata.<br>
	&nbsp;<br>
	Zbog toga su se u radnjama okrivljenog stekla sva bitna obilježja bića krivičnog djela ugrožavanje javnog saobraćaja iz čl.339 st.3 u vezi st.1 KZ.<br>
	&nbsp;<br>
	Sud je u skladu sa utvrdjenim činjeničnim stanjem precizirao činjenični opis tako što je u desetom redu izostavio riječi "u vozilu", obzirom da je nesporno utvrdjeno da je u konkretnom slučaju svjedok-oštećeni T.I. bio saputnik okrivljenog, te da se prevozio na prikolici, ne povrijedjujući na taj način objektivni identitet optužnog akta.<br>
	&nbsp;<br>
	Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog u smislu čl.42 KZ, pa je od olakšavajućih okolnosti našao da se oštećeni nije pridružio krivičnom gonjenju, da je obilazio oštećenog poslije nezgode i odvozio ga na liječenje, te da izdržava sestru, koja je učenik, obzirom da su im roditelji preminuli, a od otežavajućih okolnosti da je osuđivan presudom Osnovnog suda u Podgorici K.br.02/9861 od 11.10.2005.godine, zbog krivičnog djela iz čl.240 st.1 KZ CG na šest mjeseci zatvora uslovno na 2 godine, što je utvrđeno iz citiranog izvoda iz kaznene evidencije, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odredio rok provjeravanja u periodu od 1 (jedne) godine, odnosno da se utvrdjena kazna neće izvršiti, ako okrivljeni za vrijeme od 1 godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ, u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 170,50 eura, a koji troškovi se odnose na nagradu odmjerenu vještaku sudske medicine dr B.B. u iznosu od 60,50 eura i nagradu odmjerenu vještaku saobraćajne struke ing. M.Š. u iznosu od 110,00 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude. &nbsp;<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A,<br>
	Ana Ivanović, s.r &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović, s.r<br>
	&nbsp;<br>
	&nbsp;DN-a:<br>
	- ODT-u Podgorica<br>
	- Okrivljenom<br>
	&nbsp;<br>
	<br>
	&nbsp;<br>
	<u>PRAVNA POUKA</u>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda.<br>
	<br clear="all">
	&nbsp;</div>

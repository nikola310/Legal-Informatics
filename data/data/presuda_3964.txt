<div style="text-align: right">
	K.br.116/11</div>
<div style="text-align: justify">
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	OSNOVNI SUD U HERCEG NOVOM, kao prvostepeni krivični, u vijeću sastavljenom od sudije Blagojević Marka, kao predsjednika vijeća i sudija porotnika Stanković Tereze i Martinović Ilije kao članova vijeća uz sudjelovanje Dragović Katarine kao zapisničara, rješavajući u krivičnom prerdmetu protiv okrivljenih DOO “C.M.” i dr., zbog krivičnog djela krijumčarenje u pokušaju iz člana 265. st. 1. KZ, postupajući po optužnici ODT Rožaje Kt-I.br. 6/09 od 17.3.2010. godine, nakon javnog, usmenog i glavnog pretresa održanog dana 12.07.2011. godine, u prisustvu zamjenika ODT-a Stijović Rista, okrivljenog i njegovog branioca G.D. adv. iz P., nakon tajnog vijećanja i glasanja donio je i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	<br>
	OKRIVLJENI:<br>
	1.DOO „ C.M.“ iz P., sa sjedištem u Ul. ... u P., upisanog u Centralnom registru Privrednog suda u Podgorici, pod reg.br. ..., PIB: ..., koga predstavlja K.B. kao jedini član tog pravnog lica, ranije neosuđivano<br>
	2.K.B., JMBG:..., od oca B. i majke Z. rođene Š., rođenog ... godine u P., sa preivalištem u H.N. Ul. ..., državljanin republike S., po zanimanju trgovac, osnivač i izvršni direktor u DOO „C.M.“ P., oženjen, otac petoro djece, pismen, završio SSS, srednjeg imovnog stanja, ranije neosuđivan<br>
	&nbsp;</div>
<div style="text-align: center">
	Krivi su</div>
<div style="text-align: justify">
	<br>
	Što su:<br>
	Dana 03.12.2009 godine u mjestu K. opština R. okrivljeno pravno lice „C.M.“ DOO PG i okrivljeni K.B. kao odgovorn lice-osnivač i izvršni direktor pravnog lica, u namjeri da za to lice ostvali korist, bavili se prenošenjem robe preko carinske linije izbjegavajući mjere carinskog nadzora, na način što je u tovarnom dijelu metalnog kontejnera br. MS CU 967, 948/1 teretnog vozila marke „Man“, reg. oznaka ČA .../PG ... kojim je upravljao B.S. iz N.V., a koji je prevozio robu za potrebe okrivljenog pravnog lica kao uvoznika iz K. u CG pored robe koju je uvozio i za koju je imao urednu dokumentaciju okrivljeni sakrili 15.552 komada razne tekstilne robe i to: 5.723 komada pantalona, 842 komada jakni, 336 komada suknji, 1.617&nbsp; komada džempera, 6.302 komada košulja majci i dukserica, 140 komada kapa i 592 komada marama i šalova raznih veličina i marki, ukupne vrjednosti u veleprodaji bez carine i poreza 37. 480 , 65 € i iste pokušao da prenese preko graničnog prelaza K. u CG, a iz pravca K., kada je samo prijavio dio robe za koju je imao urednu dokumentaciju, navodeći da roba iz fakture odgovara stvarnom stanju robe koja se nalazila u kontejneru, da bi pregledom iste od strane ovlašćenog službenika carinske ispostave R. pronađena predmetna roba koja nije posjedovala urednu dokumentaciju.<br>
	<br>
	-čime su izvršili krivično djelo krijumčarenje u pokušaju iz čl. 265 st 1 u vezi čl. 20 Krivičnog zakonika<br>
	<br>
	-pa sud okrivljenima primjenom navedenih zakonskih odredbi, te odredbi iz čl.4. st.2., čl.32, 36, 39, 42, 45 st. 1 tač. 1, 46 st 1 tač 5, 52, 53 i 54 Krivičnog zakonika, odredbi iz čl. 199, 202 st. 1 i 364 st. 1 Zakonika o kirivičnom postupku, te odredbi iz čl. 3, 5, 6, 12, 13, 14, 15, 16, 19, 20 i 24. Zakona o odgovornosti pravnih lica za krivična djela, izriče<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	<br>
	Kojom okrivljenom pravnom licu DOO “C.M.” utvrđuje novčanu kaznu u iznosu od 10,000.00 (deset hiljada) eura i istovremeno određuje da se utvrđena kazna neće izvršiti ukoliko pravno lice u roku od 3 (tri) godine ne bude odgovorno za novo krivično djelo.<br>
	<br>
	Kojom okrivljenom K.B. utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti u koliko okrivljeni u roku od 1 (jedne) godine ne učini novo krivično djelo i istovremeno ga osuđuje na novčanu kaznu u visini od 400 € koju je dužan platiti u roku od tri mjeseca od dana pravosnažnosti presude pod prijetnjom prinudnog izvrđenja, a na žiro račun ovog suda br. 510-6022-16, stim što ukoliko okrivljeni ne plati novčanu kaznu ista mu se ima zamjeniti&nbsp; kaznom zatvora, tako što će se za svakih započetih 25€ odrediti jedan dan kazne zatvora.<br>
	<br>
	Okrivljeni se obavezuju da solidarno naknade troškove krivičnog postupka u iznosu od&nbsp; 154,oo eura i u iznosu od po 50,00 eura,&nbsp; koje su dužni uplatiti u roku od 15 dana od dana pravnosnažnosti ove presude, pod prjetnjom prinudnog izvršenja, a na žiro-račun suda 510-6022-16.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	<br>
	Osnovni državni tužilac u Rožajama svojom optužnicom Kt-I.br. 6/09 od 17.3.2010. godine, stavio je na teret okrivljenima DOO “C.M.” i K.B., izvršenje krivičnog djela iz člana 276 st. 1 tač. 3 u sticaju sa krivičnim djelom iz člana 265 st. 1 KZ-a. Osnovni državni tužilac HN je svojim aktom KT I. br.8/10 od 14.05.2010. godine preuzeo krivično gonjenje po optužnici ODT Rožaje. Zamjenik ODT-a H.Novi Stijović Risto je na glavnom pretresu izmjenio činjenični opis i pravnu kvalifikaciju optužnice i u svojoj završnoj riječi, ostajući pri navodima podnijete i izmjenjene optužnice, predložio sudu da okrivljene&nbsp; oglasi krivim i osudi po zakonu.<br>
	<br>
	Okrivljeni K.B. koji je ujedno i odgovorno lice okrivljenog pravnog lica DOO “C.M.” u odbrani je u bitnome naveo da u okviru njegove firme, u kojoj je on izvršni direktor i čiji je vlasnik, posluju tri butika, a dana 02.12.2009. godine je u PR od firmi “L.” i “K.A.” kupio tekstilnu robu za koju je od obije firme dobio fakture,&nbsp; ali je nakon toga jedan vozač sa kamionom krenuo ranije od drugog vozača kod kojeg su bile sve fakture.,odnosno vozač spornog kamiona je imao jednu fakturu za samo jedan dio robe, dok je faktura za drugi dio robe koji se nalazi u spornom kamion ostala kod vozača drugog kamiona. Dalje je naveo da ga je sutradan vozač koji je krenuo prvi, nazvao sa graničnog prelaza i obavjestio ga da postoji problem u vezi robe na carini, nakon čega je on došao na carinu i objasnio carinicima da postoji faktura za robu, ali je kod drugog vozača koji uskoro treba da stigne na granicu, što carinici nisu uvažili, već su započeli postupak iako je on kasnije donio potrebne fakture. Istakao je da nije tačno da je roba u kamionu bila sakrivena, jer je ista bila utovarena na vidnome mjestu i za nju je naknadno dostavio fakturu, a drugi kamion sa robom je prešao granicu sa svom dokumentacijom i da mu je ovo bio prvi put da robu uvozi sa K.. Dodao je i to da roba koja ej utovarana u PR utovarana sa dva skladišta koji se nalaze jedan pored drugog, te da se poslom prevoza robe bavi više od pet godina, a da je na graničnom prelazu platio prekršajnu kaznu i otkupio spornu robu, u koju cijenu su mu bile uključene sve dadžbine prema državi. Istakao je i to da ej toga dana kada je roba utovarana na Kosovu, odnosno u Prištini, ali da nije bio prisutan kada se roba utovarala.<br>
	<br>
	Branilac okrivljenih u svojoj završnoj riječi je u bitnome naveo da okrivljeni nisu počinili krivično djelo stavljeno im na teret, jer kod okrivljenog K., pa samim tim i kod okrivljenog pravnog lica, ne postoji umišljaj, da okrivljeni K. nije bio fizički prisutan prilikom prevoza robe, tako da on nije direktno učestvovao u samom događaju, da je okrivljeni K. ugledan čovjek koji se dugo bavi ovim poslom, pa je u konačnom od suda zatražio da ih oslobodi od optužbe i da im naknadi troškove postupka.<br>
	<br>
	Okrivljeni K.B. koji je ujedno i predstavnik okrivljenog pravnog lica DOO “C.M.” se u završnoj riječi pridružio završnoj riječi svoga branioca.<br>
	<br>
	U dokaznom postupku sud je pročitao Zapisnik o carinskom prekršaju br. D-… od 04.12.2009. godine, pročitao potvrdu o privremeno oduzetoj robi Carinske ispostave K. br. …. od 04.12.2009. godine, pročitao izjavu K.B.a datu carinskoj ispostavi dana 04.12.2009. godine, pročitao službenu zabilješku ispostave Rožaje 35 br. 0… od 17.12.2009. godine, pročitao JCI br. … od 03.12.2009. godine, pročitao fakturu 01/09 NTP “L.” PR od 02.12.2009. godine, pročitao CMR br. … izjavom vlasnika robe, pročitao nalaz i mišljenje vjštaka finansijske struke Š.H. od 04.03.2010. godine, pročitao izvod iz centralnog registra Privrednog suda Podgorica za DOO “C.M.”, izvršio uvid u fotodokumentaciju ispostave rožaje br. … KU … od 04.12.2009. godine, pročitao izvod iz KE za okrivljeno pravno lice “C.M.” izdato od strane centralnog registra privrednog suda Crne Gore podgorica, od 26.11.2010. god., pročitao rješenje komisije za prekršaje carinarnice Podgorica br. P. -… od 24.02.2010. god., pročitao rješenje Uprave Carina PJ Podgorica br. P. 297/09 od 18.03.2010. godine i izvršio uvid u fakturu broj ... serija A od 02.12.2009. godine izdatu od strane firme “K.A.”.<br>
	<br>
	Analizirajući provedene dokaze, pojedinačno i u njihovoj međusobnoj povezanosti, dovodeći ih u vezu sa navodima optužbe i odbranama okrivljenih, sud je na nesumnjiv način utvrdio da su okrivljeni DOO “C.M.”” i K.B. pokušali izvršenje krivičnog djela koje im je stavljeno na teret optužbom i iste oglasio krivim i odgovornim iz sledećih razloga:<br>
	<br>
	Iz zapisnika o carinskom prekršaju broj D 1819/1 od 04.12.2009. godine, utvrđeno je da su služebnici carinske ispostave Graničnog prelaza K. kontrolisali teretno motorno vozilo marke “Man”, reg. oznaka ČA … …, kojim je upravljao S.B. iz N.V., kada im je predata faktura broj … od 02.12.2009. godine, nakon čega se pristupili pregledu robe koji je izvršen dana 04.12.2009. godine, kada je izvršen detaljan pregled i brojanjem je utvrđeno višak razne tekstilne robe i to 15 552 komada, koja je privremeno oduzeta potvrdom D. … od 04.12.2009. godine.<br>
	<br>
	Iz potvrde o privremeno oduzetoj robi Carinske Ispostave K. br. … od 04.12.2009. godine sud je utvrdio da je od pravnog lica DOO “C.M.” oduzeta sledeća roba : 5. 723 komada raznih pantalona, 842 komada raznih jakni, 336 komada raznih suknji, 1. 617 komada raznih džempera, 6. 302 komada raznih košulja, majica i dukserica, 140 komada raznih kapa i 592 komada raznah šalova i marama, odnosno ukupno 15. 552 komada razne odjeće.<br>
	<br>
	Iz fakture 01/09 NTP “L.” PR od 02.12.2009. godine, sud je utvrdio, da je privredno društvo NTP “L.” privrednom društvu DOO “ C.M.” fakturisalo odredjenu robu koja je u toj fakturi precizno specifikovana i po broju i po vrsti i to na iznos od 32.595, 10 eura.<br>
	<br>
	Iz nalaza i mišljenja vjštaka finansijske struke Š.H. od 04.03.2010. godine, koji je sud cijenio kao potpun, jasan, stručan i dat u skladu sa pravilima&nbsp; struke utvrđeno je da je vrijednost robe, koja je zaplijenjena od DOO “C.M.” u količini od 15 552 komada, a koja se odnosi na&nbsp; 5. 723 komada raznih pantalona, 842 komada raznih jakni, 336 komada raznih suknji, 1. 617 komada raznih džempera,&nbsp;&nbsp;&nbsp;&nbsp; 6. 302 komada raznih košulja, majica i dukserica, 140 komada raznih kapa i 592 komada raznah šalova i marama, procjenjena na iznos od&nbsp; 37 480 , 65 eura, koja vrijednost prestavlja veleprodajne cijene bez carina, poreza i zaračunate marže.<br>
	<br>
	Iz izvoda iz centralnog registra Privrednog suda Podgorica za DOO “C.M.” sud je utvrdio da je navedeno privredno društvo jednočlano društvo kapitala i da je u njemu jedini član lice K.B. i to kao izvršni direktor, osnivač i ovlašćeni zastupnik.<br>
	<br>
	Iz fakture broj ... serija A od 02.12.2009. godine, izdate od strane firme “K.A.”, a koji su dokaz stranke svojom dispozicijom učinile nespornim, sud je utvrdio da je ova firma&nbsp; fakturisala robu firmi DOO “C.M.” na iznos od 17 022,50 evra, a vrsta i količina roba je specifikovana po odredjenim cjenama na sledeći način :&nbsp;&nbsp;&nbsp;&nbsp;&nbsp; 6 000 komada pantalona po cijeni od 7 200 evra,&nbsp; 860 komada jakni po cijeni od 3 010 evra, 350 komada suknji po cjeni od 420 evra, 1 700 džempera po cijeni od 2 210 evra, 700 šalova po cijeni od 280 evra, 200 kapa po cijeni od 100 evra i 5 850 majica-dukserica po cijeni od 3 802 ,50 evra.<br>
	<br>
	Iz Međunarodnog tovarnog lista CMR broj ... utvrđeno je&nbsp; da se premetni tovarni list odnosi na pošiljaoca robe frme “L.” iz PR.<br>
	<br>
	Uzimajući u obzir zapisnik o carinskom prekršaju od 04.12.2009. godine kojim je konstatovano da roba u iznosi od 15 552 komada nema urednu dokumentaciju, pored robe koja je imala urednu dokumentaciju, te uzimajući u obzir potvrdu o privremeno oduzetoj robi Carinske Ispostave K. br. D… od 04.12.2009. godine u kojoj je na precizan način popisana sva roba&nbsp; i u kojoj je naznačeno da je roba oduzeta od privrednog društva DOO “C.M.”, kao i nalaz i mišljenje vještaka iz kojeg proizilazi da vrijednost ove robe na dan oduzimanja od strane carinika na graničnome prelazu iznosi 37 480 , 65 eura, koji iznos prestavlja veleprodajne cijene bez uračunate carine, poreza i marže, a kojim dokazima je sud poklonio punu vjeru, jer su isti jasni precizni međusobno saglasni, sud je na jasan i nedvosmislen način utvrdio da su okrivljeni pokušali da izbjegavajući mjere carinskoga nadzora prenesu robu preko carinske linije u čemu se sastoji njihov pokušaj izvršenja krivičnog djela iz čl. 265. st. 1. KZ-a odnosno da su&nbsp; se u radnjama okrivlejnih stekla sva bitna obilježja krivičnog djela stavljenog im na teret, te da su okrivljeni pokušali da&nbsp; počine krivično djelo na način u mjestu i u vrijeme kako je to bliže opisano izrekom presude.<br>
	<br>
	Naime, iz dokaza je nesporno utvrđeno da je roba koja je fakturisan od strane firme NTP “L.” imala urednu dokumentaciju i pored fakture navedene firme predmetna roba posjedovala je i međunarodni tovarni list CMR broj … koji je tovarni list potpisan i ovjeren između ostalog i od prestavnika firme NTP “L.” PR, dok sporna roba, a što je i dokazima utvrđeno nije imala urednu dokumentaciju, odnosno nije posjedovala fakturu kao ni međunarodni tovarni list CMR koji bi bio potpisan i ovjeren između ostalog i od strane firme koja je tu robu prodala. Takođe je sud imao u vidu fakturu broj ... serije A od 02.12.2009. godine koja je izadat od firme “K.A.”, ali je našao da roba koja je specificirana tom fakturom po svojoj vrsti i količini neodgovara robi koja je od strane službenika Carinske ispostave nađena i precizno prebrojana, a takođe za spornu robu nije postojao međunarodni tovarni list CMR,&nbsp; koji bi pratio navedenu fakturu kao što je i tovarni list CMR br. … koji je pratio fakturu NTP “L.”, pa sud nije prihvatio fakturu broj ... izdat od firme “K.A.” iz naprijed navedenih razloga.<br>
	<br>
	Krivično djelo krijumčarenja iz čl. 265 KZ-a čini onaj ko se bavi prenošenjem robe preko carinske linije izbjegavajući mjere carinskog nadzora ili ko izbjegavajući mjere carinskog nadzora prenese robu preko carinske linije naoružan, u grupi ili uz upotrebu sile ili prijetnje. Članom 142 st. 30 Krivičnog zakonika propisano je da kada je radnja krivičnog djela određena trajnim glagolom smatra se da je djelo učinjeno, ako je radnja izvršena jednom ili više puta.<br>
	<br>
	Iz naprijed izloženog činjničnog stanja, sud je na jasan i nedvosmislen način utvrdio da su okrivljeni predmetnu količininu robe pokušali da prenesu preko granične linije, a da za tu robu nisu imali fakturu i tovarni list i na taj način pokušali da izbjegnu mjere carinskog nadzora, te obzirom da je za djelo koje je okrivljenima stavljneo na teret dovoljno da su preduzeli samo jednu radnju (čl. 142 st. 30 KZ-a), i time izvršili krivično djelo iz čl. 265 st. 1 u vezi čl. 20 KZ-a.<br>
	<br>
	Sud je cijenio i odbranu okrivljenog K.B.a kako cijelokupnu tako naručito i&nbsp; u dijelu u kojem navodi da je i za predmetnu robu posjedovao fakture, ali da su se one nalazile u drugome kamionu koji je kasnio i istu nije mogao prihvatiti, jer je ista neuvjerljiva i nelogična, negirana provedenim dokazima. Tako je sudu prije svega nelogično da dva kamiona koja robu tovare u istome mjestu, u PR, kod istih dobavljača firmi “L.” i “K.A.”, a čiji se magacini nalaze jedan pored drugog, a kako je to i sam okrivljeni naveo, te koja imaju isto odredište-carinu na graničnome prelazu K., radi započinjanja postupka carinjenja, se usput razdvoje i da jedan stigne na granicu sa Crnom Gorom znatno ranije nego li drugi, a da se baš kod tog drugog kamiona nalaze fakture neophodne za carinjenje robe koja se nalazi u prvome kamionu. Ovakva odbrana je neuvjerljiva i iz razloga što se okrivljeni K.B., kako je to njegov branilac u završnoj riječi naveo, već dugo bavi ovim poslom, pa je sudu nelogično da isti nije upoznat sa propisima i postupkom koji se odnose na uvoz robe iz inostranstva. Pored ovih činjenica roba koja je specifikovana u fakturi broj ... serija A od 02.12.2009. godine izdatoj od strane firme “K.A.” firmi “C.M.”, a koja se po navodima odbrane odnosila na robu u prvome kamionu iako se nalazila u drugome, se u bitnome razlikuje od robe koju su službenici carine pronašli u prvome kamionu i to kako po vrsti tako i po količini robe, a sporna roba takođe nije posjedovala međunarodni tovarni list-CMR. Iz ovih razloga sud je mišljenja da je ovakva odbrana K.B.a sračunato data na izbjegavanje odgovornosti, kako spostvene tako i njegovog privrednog društva.<br>
	<br>
	Sa naprijed izloženog, a cijeneći psihički odnos okrivljenog prema izvršenom krivičnom djelu, sud je našao da je okrivljeni bio svejstan svog djela i htio njegovo izvršenje, odnosno bio je svjesan da neposjedovanjem uredne dokumentacije za spornu robu&nbsp; i izbjegavajući mejre carinskog nadzora čini krivično djelo, a u čemu se iscrpljuje njegov direktni umišljaj. Kako je u smislu čl.5 Zakona o odgovornosti pravnih lica za krivična djela, pravno lice odgovorno za krivično djelo odgovornog lica koje djelujući u ime pravnog lica u okviru svojih ovlašćenja učinilo krivično djelo u namjeri da za to pravno lice ostvari kakvu korist, to je u konkretnom slučaju i okrivljeno pravno lice odgovorno za počinjeno krivično djelo. Prema odredbi čl.6 st.3 navedenog Zakona subjektivna obilježja krivčinog djela koja postoje samo kod odovornog lica cijene se i u odnosu na pravno lice ukoliko je ostvaren osnov odgovornosti iz naprijed citirane odredbe, pa je sud utvrdio da je okrivljeno pravno lice predmetno djelo izvršilo sa direktnim umišljajem.<br>
	<br>
	Sud nije prihvatio navode odbrane da okrivljeni nije direktno učestvovao u radnji izvršenja djela, obzirom da okrivljeni K.B. kao odgovorno lice nije bio na graničnom prelazu, kada se roba kontrolisala od strane službenika carine, a ovo sa razloga što je roba bila okirvljenog pravnog lica i odgovornog lica u pravnom licu, što je u postupku nesporno, te obzirom da je roba sa Kosova u Crnu Goru prevožena po nalogu okrivljenog K.B.a, pa se ne može govoriti o nepostojanju odgovornosti samo zato što okrivljeni K.B. nije bio na licu mjesta.<br>
	<br>
	Cijeneći i ostale provedene dokaze, sud je našao da isti nisu od bitnijeg uticaja na drugačije presuđenje u ovoj krivičnoj stvari.<br>
	<br>
	Kako sud nije vezan pravnom kvalifikacijom tužioca, to je istu izmjenio nalazeći da se radi o krivičnom djelu kriumčarenja, ali u pokušaju. Naime, članom 265 st. 1 Krivičnog zakonika propisano je da djelo čini onaj ko se bavi prenošenjem robe preko carinske linije izbjegavajući mjere carinskog nadzora ili ko izbjegavajući mjere nadzornog nadzora prenese robe preko carinske linije naoružan, u grupi ili uz upotrebu sile ili prijetnje, a nalazeći da je djelo svršeno prenošenjem robe preko carinske linije pri svakom načinu uvoza i izvoza robe, a da carinska linija prestavlja liniju koja se poklapa sa linijom granice države Crne Gore, to je sud našao da su okrivljeni učinili krivično djelo krijumčarenje u pokušaju obzirom da sa spornom robom koja nije imala urednu dokumentaciju nisu prešli carinsku odnosno graničnu liniju, već su u vršenju krivičnog djela spriječeni od strane Služebenika carinske ispostave prije unošenja sporne robe na teritoriju države Crne Gore.<br>
	<br>
	Sud je cijenio i činjenicu da je okrivljeni K.B. došao na konkretni carinski prelaz, nakon što su ga obavjestili da ima problem sa robom, ali je našao da je okrivljeni bi svjestan i pokušao da izbjegne carinsku kontrolu, bez obzira što nije bio prisutan prilikom samog kontrolisanja robe i bez obzira na to što je naknadno dostavio fakturu koju sud nije prihvatio, jer se ista razlikuje i po količini i po vrsti robe koja je popisana od strane službenika carine, a takođe ista nije imala tovarni list CMR, kao što je to imala roba u drugom djelu pregledanog kamiona.<br>
	<br>
	Shodno promjenjenoj pravnoj kvalifikaciji, sud je izmjenio-upodobio činjenični opis krivičnog djela, nedirajući u objektivni indetitet optužnice, a ovo pri činjenici da je provedenim postupkom utvrđeno drugačije činjenično stanje od onoga koje je opisano izmjenjenom optužnicom i kod činjenice da u toku postupka iz utvrđenog činjeničnog stanja ne proizilazi da je roba bila sakrivena u tovarnom djelu vozila, već da sporna roba nije imala urednu dokumentaciju.<br>
	<br>
	Prilikom utvrdjivanja krivične sankcije okrivljenom pravnom licu „C.M. “sud je primjenom člana 42 st. 1 KZ, kao olakšavajuće okolnosti našao da se radi o preduzeću srednje ekonomske snage i da ranije nije osuđivano, što je utvrdjeno uvidom u izvod iz KE, dok otežavajućih okolnosti nije bilo. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenom pravnom licu nije nužno primjeniti kaznu, pa je istom na osnovu člana 24. Zakona o odgovornosti pravnih lica za krivična djela izrekao uslovnu osudu sa kojom mu je utvrdio novčanu kaznu u iznosu od 10.000,00 eura, koju novčanu kaznu mu je ublažio saglasno čl. 19 i 20 Zakona o odgovornosti pravnih lica za krivična djela i istovremeno odredio da se ista neće izvršiti ukoliko okrivljeno pravno lice u roku od tri godine ne izvrši novo krivično djelo, smatrajući da će se i prijetnjom izvršenja utvrdjene&nbsp; novčane kazne uz provjeru ponašanja okrivljenog pravnog lica u roku od tri godine na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika<br>
	<br>
	Prilikom utvrdjivanja krivične sankcije okrivljenom K.B. sud je primjenom člana 42 st. 1 KZ,&nbsp; kao olakšavajuće okolnosti našao da je oženjen, otac petoro djece, raniju neosuđivanost, što je sud utvrdio uvidom u izvod iz KE za okrivljenog, dok otežavajućih okolnosti nije bilo. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenom nije nužno primijeniti kaznu, pa je istom na osnovu člana 53 i 54. Krivičnog zakonika izrekao uslovnu osudu sa kojom mu je utvrdio kaznu zatvora od tri mjeseca i istovremeno odredio da se ista neće izvršiti ukoliko okrivljeni u roku od jedne godine ne izvrši novo krivično djelo, i istovremeno ga saglasno članu 39 KZ-a osudio na novčanu kaznu u iznosu od 400,00 eura imajući u vidu i imovno stanje okrivljenog, odnosno da je vlsnik privatne firme, a sve smatrajući da će se i prijetnjom izvršenja utvrdjene kazne zatvora uz provjeru ponašanja okrivljenog u roku od jedne godine i plaćanjem novčane kazne na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
	<br>
	Odluku o troškovima krivičnog postupka sud je donio na osnovu člana 199 i 202 Zakonika o krivičnom postupku i obavezao okrivljene da solidarno plate iznos od&nbsp; 154,00 eura na ime&nbsp; troškova vještačenja po vještaku finansiske struke, kao i iznos od po 50,00 eura svaki pojedinačno na ime paušala, koji je odredjen shodno trajanju postupka, složenosti predmeta i imovinskkim prilikama okrivljenih.<br>
	<br>
	Na osnovu svega izloženog, primjenom člana 364 st. 1 ZKP- a odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U HERCEG NOVOM, dana 12.07.2011.godine.</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div>
	&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; PREDSJEDNIK VIJEĆA-SUDIJA,</div>
<div style="text-align: justify">
	Dragović Katarina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Blagojević Marko,s.r.<br>
	Za tačnost otpravka tvrdi i ovjerava<br>
	namještenik suda.<br>
	<br>
	PRAVNA POUKA: Protiv ove presude dozvoljena je žalba u roku od 15 dana od<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana prijema iste preko ovog suda Višem sudu Podgorica<br>
	DN-a:<br>
	- ODT Herceg Novi<br>
	- Okrivljenim<br>
	- Braniocu<br>
	- U spise<br>
	&nbsp;</div>

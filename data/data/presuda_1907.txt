<div style="text-align: justify">
	OSNOVNI SUD U PLAVU<br>
	K.br. 83/2011<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	OSNOVNI SUD U PLAVU, u vijeću sastavljenom od sudije Elice Pantović, kao predsjednika vijeća i sudija porotnika Dješević Šaćira i Bašuljević Omera, kao članova vijeća sa zapisničarem Nerminom Nikočević, u krivičnom predmetu optuženog S.R., iz G., opština P.,&nbsp; zbog krivičnog djela gradjenje objekta bez gradjevinske dozvole iz čl. 326a Zakona o izmjenama i dopunama&nbsp; Krivičnog Zakonika Crne Gore, po optužnici Osnovnog državnog tužilaštva u Plavu, Kt. br.56/2010 od 08.11.2010 god., po održanom usmenom, javnom, glavnom pretresu u prisustvu: zamjenika ODT u Plavu, Rugovac Drite,&nbsp; branioca okrivljenog&nbsp; kojeg mu je sud postavio po službenoj dužnosti, advokata&nbsp; Dj. V., iz P., donio je i javno objavio dana 08.07.2011 godine,<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	Optuženi S. R., od oca&nbsp; B. i majke Đ., rodjen ... godine u G., opština&nbsp; P. sa prebivalištem u SAD, JMBG ...,&nbsp; državljanin Crne Gore, neosuđivan,<br>
	&nbsp;</div>
<div style="text-align: center">
	K r i v&nbsp; j e</div>
<div style="text-align: justify">
	<br>
	Što je:<br>
	sredinom juna mjeseca 2010 godine&nbsp; u G., opština P., kao investitor započeo gradjenje objekta, na način što je protivno čl.69. Zakona o uređenju prostora i izgradnji objekata („Sl.list CG“ broj 51/08) na parceli broj 13/56, upisanoj u listu nepokretnosti broj ... KO G., bez prethodno pribavljene gradjevinske dozvole, započeo izgradnju objekta, izvodeči radove na zidanju prizemlja dimenzija 10,00 x 10,00 m iako je znao da nije dozvoljeno započinjanje gradjenja objekta bez prethodno pribavljene gradjevinske dozvole,&nbsp;<br>
	-čime je izvršio krivično djelo građenje objekta bez građevinske dozvole iz člana 326a. Zakona o izmjenama i dopunama Krivičnog zakonika („Sl.list CG“ broj 40/08),<br>
	<br>
	Pa&nbsp; ga&nbsp; sud&nbsp; za&nbsp; izvršeno&nbsp; krivično&nbsp; djelo&nbsp; na&nbsp; osnovu&nbsp; navedenog&nbsp; zakonskog&nbsp; propisa te primjenom čl: 4, 32, 36, 42, 45 i 46 KZ CG i čl. 364 ZKP-a<br>
	&nbsp;</div>
<div style="text-align: center">
	O S U D J U J E</div>
<div style="text-align: justify">
	<br>
	Na kaznu zatvora u trajanju od 30 (trideset) dana.&nbsp;<br>
	<br>
	Okrivljeni se obavezuje da naknadi troškove postupka u ukupnom iznosu&nbsp; od 425,00(četrstodvadesetpeteura) eura, u roku od 15 dana po pravosnažnosti presude pod prijetnjom prinudnog izvršenja.<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	<br>
	Osnovno državno&nbsp; tužilaštvo u Plavu, optužnicom KT.br.11/2010 od 08.11.2010&nbsp; god., optužilo je S. R., iz G., opština P., za krivično djelo gradjenje objekta bez gradjevinske dozvole iz čl. 326a Zakona o izmjenama i dopunama Krivičnog zakonika Crne Gore.<br>
	Obzirom da je optuženi S. R., za svo vrijeme vodjenja krivičnog postupka bio nedostižan našim državnim organima to je rješenjem Višeg suda u Bijelom Polju Kv.br.77/11 od 18.02.2011.godine, odlučeno da se istom sudi u odsustvu, pa je ovaj sud dana 06.07.2011 godine, u prisustvu zamjenice ODT u Plavu, Drite Rugovac, branioca okrivljenog postavljenog po službenoj dužnosti advokata&nbsp; V. Dj. iz Plava, održao i okončao glavni pretres u ovoj krivičnoj stvari.<br>
	Pri podnešenoj optužnici je sve do kraja krivičnog postupka u svemu ostala i zamjenica ODT u Plavu, Drita Rugovac, pa je u završnoj riječi navela da je izvedenim dokazima na glavnom pretresu u potpunosti potvrdjena osnovanost optužbe da je optuženi S. R. izvršio krivično djelo koje mu je stavljeno na teret i da je za isto odgovoran, da je optuženi R.sa izvodjačem radova sklopio dogovor da mu izvedu sve neophodne radove na izgradnji objekta i&nbsp; da je lično bio prisutan prilikom započinjanja gradnje predmetnog objekta. Preložila je sudu da&nbsp; optuženog S. R., oglasi krivim za navedeno krivično djelo i kazni ga po zakonu.<br>
	Branilac optuženog, advokat V.Dj. je u završnoj rijeći&nbsp; istakao da izvedenim dokazima nije na nesumnjiv način utvrdjeno da je njegov branjenik- optuženi S.R. na dan kada je započeta izgradnja objekta bio prisutan, da je oko izgradnje objekta ovlastio drugo lice, pa je predložio da&nbsp; sud optuženog oslobodi optužbe. Troškove je tražio po AT-i.<br>
	Sud je radi što pravilnijeg i zakonitijeg rješavanja predmetne krivične stvari u dokaznom postupku izveo sledeće dokaze: saslušao u svojstvu svjedoka D. R.- inspektora zaštite prostora, H. I.- sekretara Sekretarijata za urbanizam, imovinu i zaštitu, opštine Plav, svjedoka K. G., C.Dž. -izvodjača radova na predmetnom objektu i svjedoka&nbsp; C. J.,&nbsp; pročitao&nbsp; list nepokretnosti br...KO G.,&nbsp; rješenje inspektora zaštite prostora Ministarstva uredjenja prostora i zaštite životne sredine br.1003-104/10 od 30.06.2010 godine, zapisnik o inspekcijskoj kontroli i fotografije Inspektora zaštite prostora Ministarstva uredjenja prostora i zaštite životne sredine br. 1003-59/10 od 30.06.2010 godine, rješenje Inspektora zaštite prostora Ministarstva uredjenja prostora i zaštite životne sredine br. 1003-165/10 od 17.09.2010 godine, pročitao urbanističko-tehničke uslove br.35-374 od 27.05.2010 godine Sekretarijata za uredjenje prostora i imovinu Opštine Plav i izršio uvid u izvod iz kaznene evidencije za optuženog izdat od Ispostave Plav, br.02-245-2054/2 od 03.09.2010 godine, pa je svestranom ocjenom izvedenih dokaza i njihovim uporedjivanjem sa navodima optužbe, utvrdio da svi izvedeni dokazi u potpunosti potvrdjuju navode javne optužbe u pogledu krivice i krivično-pravne odgovornosti optuženog S.R., za krivično djelo građenje objekta bez građevinske dozvole iz člana 326a. Zakona o izmjenama i dopunama Krivičnog zakonika („Sl.list CG“ broj 40/08), koje mu je javnom optužbom&nbsp; stavljeno na teret. Troškove je tražio po AT-i.<br>
	Tako je svjedok D.R., Inspektor zaštite prostora i životne sredine&nbsp; u svom iskazu u svemu potvrdio navode javne optužbe u pogledu krivice i krivično-pravne odgovornosti optuženog S.R. za izvršeno krivično djelo, istakavši kako u prethodnom tako i na glavnom pretresu da je dana 30.06.2010 godine&nbsp; u svojstvu Inspektora zaštite prostora izvršio obilazak objekta -porodične kuće, započet u G., a po prijavi Elektrodistribucije Berane, jer se ovaj objekat gradio ispod dalekovoda. Tom prilikom je i ustanovio da su&nbsp; na ovom objektu na ležećoj ploči od gites blokova ozidani&nbsp; zidovi prizemlja, s tim što ovi zidovi nijesu bili spojeni betonskim stubovima u vrijeme njegovog izlaska. Raspitivanjem je saznao da se radi o objektu vlasništvo optuženog S.R., koji živi u Americi, a tada saznao da objekat radi njegov pašenog K.G., da za te radnje ima punomoćje od S., što mu je K. G.&nbsp; priznao da sve radove obavlja po punomoćju S.R., navodeći mu da je kod nadležnih organa opštine Plav, podnio zahtjev za davanje urbanističko-tehničkih uslova za izgradnju predmetnog objekta i da je taj njegov zahtjev u proceduri, istovremeno dodajući&nbsp; da je dobio&nbsp; urbanističko-tehničke uslove za izradnju objekta, pa pošto je nakon ovih uslova trebao pribaviti sve potrebne saglasnosti kako bi mu se izdala gradjevinska dozvola, pa kako mu takvu saglasnost nije htjela dati Elektrodistribucija Berane, iz već navedenih razloga, još nije dobio gradjevinsku dozvolu. Da je tada sačinio zapisnik broj 1003-104/10 od 30.06.2010 godine i stovremeno donio i rješenje br.1003-104/10 kojim se naredjuje investitoru S. R., da poruši započeti objekat zbog nemanja gradjevinske dozvole, koje rješenje je ukinuto od strane drugostepenog organa, jer u spisima predmeta nije bilo dokaza da je investitor S.R. za sve radove opunomoćio K. G. U ponovnom postupku, sačinio je zapisnik i donio novo rješenje br.1003-165/10 od 17.09.2010 godine, kojim je takodje naredio investitoru S. R. da u roku&nbsp; od 3 dana poruši objekat, kojom prilikom je utvrdio da su na predmetnom objektu uradjeni još neki radovi: izliveni armirano-betonski stubovi, izliveno unutrašnje stepenište i izlivena armirano betonska ploča, da po&nbsp; navedenom rješenju nije postupljeno.<br>
	Navode javne optužbe u pogledu krivice i krivično-pravne odgovornosti optuženog S.R. za izvršeno krivično djelo, u svemu je potvrdio i svjedok&nbsp; H. I.,&nbsp; sekretar Sekretarijata za uredjenje prostora i imovinu opštine P., istakavši kako u prethodnom&nbsp; postupku tako i na glavnom pretresu da je uvidom u spise&nbsp; predmeta na ime S.R., kod njegovog organa&nbsp; u opštini Plav, u kojem kao sekratar radi od 05.07.2010 godine, tako da u vrijeme predmetnog dogadjaja nije obavljao poslove sekretara&nbsp; tog sekretarijata,&nbsp; utvrdio da&nbsp; na zahtjev optuženog S.R.,&nbsp; iz G., za davanje urbanističko-tehničke uslove za izgradnju spornog objekta, njegov Sekretarijat&nbsp; je dana 27.05.2010 godine izdao je optuženom R. urbanističko-tehničke uslove zavedeni pod br.35374, ali da na osnovu te saglasnosti potrebno je bilo da optuženi S.R. pribavi sve potrebne saglasnosti ( elektro, komunalne, saobraćajne i ostale) pa tek nakon dobijanja svih tih saglasnosti mogao je podnijeti zahtjev za izdavanje gradjevinske dozvole za sporni objekat. Naveo je da optuženi ni do sada nije podnio zahtjev za izdavanje gradjevinske dozvole, a najvjerovatnije da nije pribavio potrebne saglasnosti,jer mu Elektroprivreda Crne Gore-Elektrodistribucija Berane nije dala potrebnu elektro-energetsku&nbsp; saglasnost&nbsp; sa razloga što je izgradnjom spornog objekta ugrožen postojeći dalekovod Plav-Gusinje, zbog čega optuženi nije ni mogao podnijeti zahtjev za izdavanje građevinske dozvole.&nbsp;<br>
	Navode javne optužbe u pogledu krivice i krivično-pravne odgovornosti optuženog S.R. za izvršeno krivično djelo, u svemu je potvrdio i svjedok K. G., koji je naveo da je on&nbsp; pašenog optuženog, da je u ime optuženog podnio i dobio&nbsp; rješenje o urbanističko-tehničkim uslovima za izgradnju predmetnog objekta, ali bez punomoćja od tuženog. Da je nakon toga obavijestio optuženog S.R., koji se u to vrijeme nalazio u Americi, da je optuženi došao sredinom juna mjeseca, da se zadržao 5-6 dana&nbsp; i za to vrijeme dok je optuženi bio tu&nbsp; započeta je izgradnja predmetnog objekta, tako da je za vrijeme dok je optuženi bio tu izvršio iskop temelja, postavljanja ploče i započeo sa zidanjem sprata. Da za vrijeme dok je optuženi izvodio radove niko nije dolazio&nbsp; da ga kontroliše, zatim pošao je za Ameriku i poslao mu je punomoćje kojim ga&nbsp; je ovlastio da on obavlja sve poslove na izgradnji predmetnog objekta. U medjuvremenu, prije no što je dobio punomoćje od optuženog, došao je inspektor, izvršio kontrolu spornog objekta,&nbsp; konstatovao nadjeno stanje na terenu, a to zbog toga što se on obratio Elektrodistribuciji&nbsp; da mu izdaju&nbsp; saglasnost priključka na elektromreži, koji su obavijestili Ministarstvo&nbsp; za uredjenje prostora, a isto obavijestilo da se gradi objekat na parceli na kojoj se nemože dobiti elektro energetska saglasnost, obzirom da se sporni objekat nalazi ispod postoječeg dalekovoda 35 KV Plav-Gusinje, pa su upozorili inspektora da izadje na teren i konstatuje stanje, što je inspektor i učinio i dao nalog odnosno donio rješenje&nbsp; za rušenje spornog objekta. Medjutim, on je nastavio sa izvodjenjem radova i stavio sporni objekat pod ploču. Naveo je da je&nbsp; sporni objekat podignut na&nbsp; parceli optuženog S.R., da je R. investirao objekat, radove izvodio sa firmom C., a telefonskim putem je optuženi od njega zahtjevao da udje u proceduru kod nadležnih organa&nbsp; opštine Plav, za dobijanje dozvola za gradnju predmetnog objekta. Ponovo je naveo da u vrijeme dok je bio prisutan optuženi, iskopan je temelj i postavljena takozvana mrtva ploča na predmetnom objektu.<br>
	Navode javne optužbe u pogledu&nbsp; krivice i krivično-pravne odgovornosti&nbsp; optuženog S. R.&nbsp; za izvršeno krivično djelo&nbsp; u svemu je potvrdio i svjedok C.Dž., istakavši da je on izvodjač radova na izgradnji predmetnog objekta, vlasništvo optuženog S.R.. Da je optuženi S. R. lično sa njim ugovorio&nbsp; radove&nbsp; na izgradnji spornog objekta, da je sa optuženim imao dogovor prije početka radova, da je u vrijeme dogovora optuženi bio na području Plav i kritičnog dana kada su započeti radovi na izgradnji spornog objekta - kopanja temelja,&nbsp; on nije bio prisutan, ali je od njegovih&nbsp; radnika koji su izvodili&nbsp; radove na predmetnom objektu&nbsp; lično obaviješten da je optuženi S. R. bio prisutan kada je započeta izgradnja objekta. Prilikom ugovaranja radova na izgradnji spornog objektra, njemu je optiuženi lično rekao da ima urbanističko-tehničku saglasnost ali da nema gradjevinsku dozvolu, rekavši mu da nije teško&nbsp; doći do nje,&nbsp; jer je to naseljeno mjesto&nbsp; i da je planom predvidjena izgradnja&nbsp; njegovog objekta na tom prostoru.&nbsp; Nakon što su iskopani temelji na spornom objektu nastavljena je izgradnja i uradjeno je samo&nbsp; prizemlje, da to i danas tako stoji, da se to u kontinuitetu uradilo, a radilo se nekoliko dana. Naveo je da mu je optuženi S. R. lično pokazao mjesto gdje treba da se započne izgradnju spornog objekta, kojom prilikom bio je prisutan i K. G.&nbsp; Dalje, da je optuženi tražio od njega da odmah započne sa izgradnjom objekta, odnosno insistirao je da se započne gradnja dok se on&nbsp; nalazi&nbsp;&nbsp; na području Plav, što je on i učinio. Poznato mu je da i pored toga što je bila opomena da se zastane sa izgradnjom spornog objekta, izgradnja je nastavljena i stavljena ploča, kada su obustavljeni radovi, nakon čega je donešeno rješenje za rušenje objekta, pa je on zastao sa izvodjenjem radova na spornom objektu, obzirom da je reagovala Elektrodistribucija, jer se tu nalazi dalekovod.<br>
	<br>
	Navode javne optužbe u pogledu&nbsp; krivice i krivično-pravne odgovornosti&nbsp; optuženog S. R.&nbsp; za izvršeno krivično djelo&nbsp; u svemu je potvrdio i svjedok C. J. istakavši da je on zaposlen kao radnik kod izvodjača radova predmetnog objekta, C. Dž., da je bilo ljeto , juna mjeseca 2010 godine, kada je pošao na lice mjesta radi izvodjenja radova na izgradnji predmetnog objekta, vlasništvo optuženog S.R., koji se u vezi izvodjenja radova na&nbsp; spornom objektu dogovorio sa C. Dž. i da je optuženi S.R., u vrijeme kada su započeti radovi na izgradnji spornog objekta bio je prisutan i to čitavog dana, kao i sjutra dan, nakon čega je otišao, jer ga više nije vidjao. Na objektu je radio još dva dana i tu više nije dolazio, da za ta dva dana njegovog rada na izgradnji spornog objekta nije vidio da je dolazio inspektor zaštite životne sredine.&nbsp; Naveo je da optuženog S. R. do momenta započinjanja izgradnju objekta nije lično poznavao, toga dana ga je upoznao i lično pitao dali je on vlasnik predmetnog objekta, što mu je isti potvrdio, a da K. G. poznaje od ranije.<br>
	Konačno, navode javne optužbe u pogledu&nbsp; krivice i krivično-pravne odgovornosti&nbsp; optuženog S. R.&nbsp; za izvršeno krivično djelo&nbsp; u svemu&nbsp; su potvrdili&nbsp; i izvedeni pismeni dokazi, jer je na osnovu zapisnika o inspencijskoj kontroli i fotodokumentacije lica mjesta Inspektora zaštite prostora Ministarstva uredjenja prostora i životne sredine br.1003-59/10 od 30.06.2010&nbsp; godine takodje utvrdjeno da se optuženi S. R., kao investitor spornog objekta, bez gradjevinske dozvole započeo&nbsp; izgradnju&nbsp; objekta, u osnovi objekat dimenzija 10,00 m x 10,00 m, da je&nbsp; izlio AB- coklo visine 80 cm, debljine 40,0 cm, potom izlio i AB-ploču, zatim nastavio sa zidanjem prizemlja od giter blokova, da su pri kraju radovi sa zidanjem zidova prizemlja, što je fotografisao,&nbsp; i predvidjeno da se pored prizemlja izgradi i sprat. Da se optuženi&nbsp; obratio Elektrodistribuciji&nbsp; u Beranama, da mu izdaju elektroenergetsku saglasnost,pri tom dostavio im je urbanističko -tehničke uslove kao i posjedovni list, koji su na licu mjesta konstatovali da se sporni objekat gradi ispod nadzemnih elektroenergetskih vodova napona 1 kw do 400 kw te da isti može dovesti do neželjenih posledica po imovinu i grad. Dalje, na osnovu rješenja istog inspektora br.1003-104/10 od 30.10.2010 godine utvrdjeno je da je ovim rješenjem Inspektor D.R. naredio da optuženi poruši objekat-prizemlje uradjeno od giter blokova i AB-cokla sa pločom, dimenzija 10,00m x 10,00 m, u roku od 10 dana ili će se u suprotnom pristupiti administrativnom izvršenju rješenja. Na osnovu rješenja&nbsp; istog Inspektora&nbsp; br.1003-165/10 od 17.09. 2010 godine utvrdjeno je da je ovim rješenjem&nbsp; inspektor D. R. takodje optuženom S. R., naredio&nbsp; da poruši objekat-prizemlje, zidovi od giter bloka, AB-stubovi, dvije AB-ploče, terasa i unutrašnje stepenice od arminog betona u roku od 3 dana ili će se u suprotnom pristupiti administrativnom izvršenju rješenja. Uvidom u list nepokretnosti br. ...KO G., na ime optuženog S.R., potvrdjeni su navodi javne optužbe da je optuženi započeo izgradnju spornog objekta na parceli&nbsp; broj 13/56 svojina optuženog a ista se nalazi u&nbsp; KO G., a&nbsp; uvidom u urbanističko-tehničke uslove br.35-374 od 27.05.2010 godine Sekretarijata za uredjenje prostora i imovinu opštine Plav izdati optuženom, utvrdjeno je da su istima propisani urbanističko-tehnički uslovi za izradu tehničke dokumentacije-projekta za izgradnju stambenog objekta R. S. iz G. na kat.parceli br.13/56 upisane u list nepokretnosti br. ... KO G., te da je investitor dužan pri podnošenju zahtjeva za izdavanje gradjevinske dozvole dostavi ovom organu&nbsp; tehničku dokumentaciju uradjenu po uslovima odredjeni ovim urbanističo-tehničkim uslovima,&nbsp; propisanu&nbsp;&nbsp; i ovjerenu u skladu sa zakonom.<br>
	Zbog svega izloženog sud je iskazima&nbsp; saslušanih svjedoka&nbsp; kao i izvedenim pismenim dokazima poklonio punu vjeru, prihvativši ih u cjelosti, ocijenivši ih jasnim, logičnim, objektivnim, međusobno saglasnim a samim tim i uvjerljivim.<br>
	Kako iz svega izloženog proizilazi da u pogledu utvrdjivanja krivičnog djela koje je javnom optužbom stavljeno na teret optuženom S. R., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je optuženi počinio predmetno krivično djelo.<br>
	Ocjenjujući pravno utvrdjeno činjenično stanje, sud nalazi da su u radnji optuženog sadržani svi bitni elementi, subjektivni i objektivni, krivičnog djela gradjenje objekta bez gradjevinske dozvole iz čl. 326 a Zakona o izmjenama i dopunama Krivičnog zakonika Crne Gore,&nbsp; pa mu je za izvršeno krivično djelo i izrekao kaznu bliže opisanu u izreci presude.<br>
	Naime, nesporno utvrdivši da je optuženi S. R., u vrijeme i na mjestu kao što je navedeno u izreci presude&nbsp; započeo izgradnju spornog objekta&nbsp; izlivanjem AB- coklo visine 80 cm, debljine 40,0 cm, potom i AB-ploču, zatim nastavio sa zidanjem prizemlja od giter blokova, da su pri kraju radovi sa zidanjem zidova prizemlja&nbsp; betonsko - armiranih stubova&nbsp; bez potrebne gradjeviske dozvole, to su u takvim njegovim radnjama i sadržani svi bitni elementi navedenog krivičnog djela. Kako krivično djelo&nbsp; gradjenje objekta&nbsp; bez gradjevinske dozvole iz čl. 326 a Zakona o izmjenama i dopunama Krivičnog zakonika Crne Gore, predstavlja krivično djelo sa blanketnom dispozicijom, odnosno djelo koje svojim sadržajem upućuje na posebni Zakon u kojem su sadržani način i uslovi izgradnje objekata, to je optuženi u konkretnom slučaju postupao suprotno čl. 69. Zakona o uredjenju prostora i izgradnji objekata ("Sl.list CG" br. 5l/08), koji predvidja da se objekat može graditi samo na osnovu grdjevinske dozvole i tehničke dokumentacije. Pošto je optuženi u konkretnom slučaju izgradnju spornog objekta započeo bez prethodno pribavljene gradjevisnke dozvole , to je samim tim takvom svojom radnjom i izvršio krivično djelo koje mu je javnom optužbom stavljeno na teret.<br>
	Sud je cijenio i vinost odnosno psihički odnos optuženog u odnosu na radnju izvršenja predmetnog krivičnog djela, pa je našao da je optuženi prilikom izvršenja ovog djela postupao sa umišljajem. Naime, optuženi je bio svjestan ne samo činjenice da je za izgradnju spornog objekta potrebna gradjevinska dozvola već i da prije dobijanja ove dozvole ne smije započeti sa njegovom izgradnjom, pa je i pored takve svijesti isti započeo izlivanjem AB- coklo visine 80 cm, debljine 40,0 cm, potom i AB-ploču čime je i manifestvovao svoje htjenje za izvršenje predmetnog krivičnog djela. U prilog zaključenju suda da je optuženi&nbsp; prilikom izvršenja predmetnog krivičnog djela postupao sa umišljajem ide i činjenica što i sam optuženi, izvodjaču radova&nbsp; C. Dž. govori da&nbsp; ima urbanističko -tehničke uslove, da nema gradjevinsku dozvolu ali da nije teško doći do gradjevinske dozvole, što&nbsp; potvrdjuje stanovište javne optužbe u dijelu da je započeo izgradnju predmetnog objekta bez pribavljene gradjevinske dozvole.<br>
	Prilikom izbora, vrste i visine krivične sankcije koju treba primijeniti prema optuženom za učinjeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti optuženog kao i sve ostale okolnosti koje su relevantne u tom pogledu. Tako je od olakšavajućih okolnosti sud optuženom cijenio i uzeo u obzir da je mlad čovjek,&nbsp; kao i&nbsp; njegovu raniju neosudjivanost.<br>
	Kako nije bilo otežavajućih okolnosti sud je našao da u konkretnom slučaju&nbsp; sobzirom na navedene olakšavajuće okolnosti kao i na činjenicu da ranije nije osudjivan, ima mjesta primjeni kazne ispod zakonskog minimuma propisanog za predmetno krivično djelo, pa mu je shodno čl. 45 i 46 KZ CG izrekao kaznu zatvora u trajanju od 30 (trideset ) dana, iako je zakonski minimum za ovo krivično djelo 6 mjeseci.<br>
	Sud je uvjerenja da je izrečena kazna srazmerna težini izvršenog krivičnog djela i stepenu krivično - pravne odgovornosti optuženog, te da će se i ovako ublaženom kaznom, u okviru opšte svrhe izricanja krivičnih sankcija predvidjene čl. 4. st.2 KZ CG, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje optuženog&nbsp; i da će ista uticati na njega da ubuduće ne vrši krivična djela.<br>
	Odluka o troškovima krivičnog postupka je zasnovana na odredbi čl. 202 st.1. ZKP. Troškovi krivičnog postupka u ukupnom iznosu od 425,00 eura prestavljaju izdarke iz budžetskih sredstava a odnose se na nagradu branioca optuženog postavljenog po službenoj dužnosti i to iznos od 62,50 eura za pristup na 2 odložena ročišta za glavni pretres od po 31,25 eura , ukupno 62, 50 eura, za pristup na 4 održana ročišta po 62,60 eura , ukupno 250,00 eura&nbsp; a&nbsp; paušalni iznos od 50,00 eura, odmjeren je s obzirom na složenost i trajanje krivičnog postupka te obzirom na imovno stanje optuženog, shodno čl. 199 st.3. ZKP.<br>
	Na osnovu iznijetih razloga, odlučeno je kao u izreci presude.</div>
<div style="text-align: center">
	<br>
	OSNOVNI SUD U PLAVU ,<br>
	Dana 08.07.2011 godine<br>
	&nbsp;</div>
<div style="text-align: justify">
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Pred. vijeća-sudija<br>
	Nermina Nikočević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Elica Pantović, s.r<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; .<br>
	PRAVNA POUKA:<br>
	Protiv ove presude nezadovoljna stranka<br>
	ima pravo žalbe u roku od 15. dana od dana<br>
	prijema iste preko ovog sudaVišem sudu<br>
	B. Polje.&nbsp;<br>
	<br>
	DNA:&nbsp; - ODT u Plavu<br>
	&nbsp;&nbsp; -&nbsp; braniocu optuženog<br>
	&nbsp;&nbsp; - spisima predmeta&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;</div>

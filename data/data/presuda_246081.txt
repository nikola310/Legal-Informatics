<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-align:end;hyphenate:auto;font-family:Verdana;font-size:11pt;}
.p8{text-align:end;hyphenate:auto;font-family:Verdana;font-size:14pt;}
.p9{text-align:end;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	                                                                                            K. br.239/10  </span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao krivični prvostepeni sud, u vijeću sastavljenom od sudije  Svetlane Načić, kao predsjednika vijeća, i sudija porotnika Bećirović Gana  i Pešić Miljana, kao članova vijeća, uz učešće zapisničara Zorice Šćekić, rješavajući po optužnici Osnovnog državnog tužioca u B.Polju, Kt.br. 640/09 od 12.03.2010. godine,  podnijetoj protiv optuženog B.Ž.a iz Bijelog Polja, zbog krivičnog djela teško djelo protiv opšte sigurnosti iz čl.338 st. 1 u vezi čl.327 st.1 Krivičnog zakonika, nakon održanog glavnog i javnog pretresa, u prisustvu zamjenika ODT-a u B.Polju –Šćepanović Vesne i  okrivljenog B.Ž.a, oštećenog F.V.a, donio je i javno objavio dana 18.06.2010  godine,</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p1"></p>
<p class="p1">
<span class="s1">	</span><span>Okrivljeni </span><span class="s1">B.Ž.</span><span>JMBG... od oca M. i majke D., rođene Z., rođen ....godine u Bijelom Polju, sa  prebivalištem u mjestu  Rakonje, opština Bijelo Polje, državljanin  CG, oženjen, otac  troje djece, pismen,sa  završenom srednjom školom, vojsku služio  1993. godine u Podgorici,  srednjeg  imovnog  stanja, osuđivan Presudom  Osnovnog  suda u  Bijelom Polju K. br. 422/97 od  26. 10. 1998. godine  zbog  krivičnog djela  iz čl. 37/2 KZRCG na  tri mjeseca  zatvora  uslovno  za  jednu godinu,</span>
</p>
<p class="p1"></p>
<p class="p1"></p>
<p class="p3">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što  je:</span>
</p>
<p class="p1"></p>
<p class="p1">
<span>	Dana 07.10.2009. godine , oko  21, 00 h, u mjestu Obod, opština Mojkovac, opšte opasnom radnjom izazvao opasnost za  život i tijelo oštećenog F.V.a, na način što je u alkoholisanom stanju zaustavljeno  teretno motorno vozilo marke  ''Gaz 64 '' reg. oznaka  BP.157 - 84, sa proširenja  sa desne strane lokalnog puta, pokrenuo naprijed slobodnim kretanjem radi startovanja motora niz dvorišni zemljani prilaz na kosini zasjeka ispod asfaltnog kolovoza lokalnog puta, sa podužnim padom od oko 10 stepeni a  poprečnim nagibom prema desnoj ivici oko 15 stepeni, u momentu dok se oštećeni nalazio na prednjem lijevom blatobranu, radi asistiranja u pokušaju startovanja motora, a zatim prednjom lijevom stranom vozila udario u zid kuće vlasništvo  F.P.i tom prilikom vozilom pritisnuo desnu nogu oštećenog uz zid, usled čega je isti zadobio  teške  tjelesne povrede u vidu oštećenja kože potkože, koštanog tkiva i neurovaskularnih elemenata  desnog stopala.</span>
</p>
<p class="p1"></p>
<p class="p4">
<span>-čime je  izvršio krivično djelo  teško djelo protiv opšte sigurnosti iz čl.338 st. 1 u vezi čl.327 st. 1 Krivičnog zakonika CG,</span>
</p>
<p class="p1"></p>
<p class="p1">
<span>	 -pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 42, 45 ,46,  52, 53, 54 Krivičnog zakonika, i čl. 199 st. 2, 202 i 212 st. 2 i 364 ZKP CG, </span><span class="s1">i z r i č e</span>
</p>
<p class="p5"></p>
<p class="p6"></p>
<p class="p1"></p>
<p class="p3">
<span class="s1">USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrdjuje kaznu zatvora u trajanju od 6 (šest) mjeseci, s tim da se ista neće izvršiti ako u roku od 3 godine ne učini novo krivično djelo.</span>
</p>
<p class="p4"></p>
<p class="p4">
<span>Okrivljeni se obavezuje da na ime paušala plati iznos od 30 € (trideseteura), a  na ime troškova krivičnog postupka iznos od </span><span class="s1">272,25</span><span> € (dvestasedamdesetdvaeura i dvadesetpetcenti).</span>
</p>
<p class="p4"></p>
<p class="p4">
<span>Radi ostvarivanja imovinsko-pravnog zahtjeva oštećeni F.V. upućuje se na parnični postupak. </span>
</p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnicom Osnovnog državnog tužioca u B.Polju, Kt.br.640/09 od 12.03.2010.godine,  optužen je B.Ž. iz Bijelog Polja, da je izvršio krivično djelo teško djelo protiv opšte sigurnosti iz čl.338 st. 1 u vezi čl.327 st. 1 Krivičnog zakonika.</span>
</p>
<p class="p1"></p>
<p class="p1">
<span>	Zamjenik ODT-a Vesna Šćepanović u završnoj riječi je izjavila da ostaje pri optužnici iz razloga što je dokazima izvedenim na glavnom pretresu nesporno utvrdjeno da je okrivljeni B.Ž. počinio djelo stavljeno mu na teret, a što se utvrdjuje kako iz izjave oštećenog i izjava svjedoka tako i iz pismenih dokaza, a pogotovo iz nalaza vještaka saobraćajne struke M.a Č., tražila je da se okrivljeni oglasi krivim i kazni po zakonu. </span>
</p>
<p class="p1"></p>
<p class="p4">
<span>Okrivljeni B.Ž. je u svojoj odbrani naveo da ga je dana  7.10.2009.godine, oko 12,00 h, pozvao  komšija F.V. da mu sa teretnim vozilom dotjera tri metra drva iz mjesta Cer do njegove kuće u mjestu Obod. Teretnim motornim vozilom marke ''Gaz 64" reg. ozn. BP 157 - 84, prevezao je drva seoskim putem iz  mjesta  Cer do mjesta Obod i ista istovario kod kuće F.V.a. Kada je namjeravao da krene  sa  vozilom ''Gaz'' ispred kuće F.V.a da se vrati svojoj kući, vozilo nije htjelo da upali i tada je F.V. stao na lijevi blatobran i pokušao da mu pomogne  da navuče gorivo iz rezervoara. U tom momentu vozilo se pokrenulo i krenulo je naprijed, upalio je vozilo i vozilo je  krenulo naprijed nekih  10 m, zemljanom stazom i prednjom lijevom stranom vozila udario je u zid kuće  vlasništvo  F.P..  F.V.je bio na  lijevom  blatobranu u momentu kada je uspio da zaustavi vozilo, tada je  sišao sa  vozila i primijetio je da ima povredu u predjelu noge. Istakao je da se radi o njegovom dobrom drugu, da je imao dobru namjeru kada je pristao da mu učini uslugu i preveze drva, te da mu je jako žao što je došlo do ove nezgode. Naveo je i to da je kritičnog dana sa oštećenim popio nekoliko  čaša rakije.</span>
</p>
<p class="p1"></p>
<p class="p4">
<span>U završnoj riječi istakao je da se osjeća krivim i žao mu je što je došlo do kritičnog dogadjaja. Kritični dogadjaj je bio sticaj okolnosti i nije imao namjeru da oštećenog povrijedi. Istakao je da ukoliko sud utvrdi krivicu na njegovoj  strani da ga što blaže kazni. </span>
</p>
<p class="p1">
<span>	</span>
</p>
<p class="p4">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze pročitao zapisnik o uvidjaju Osnovnog suda u Bijelom Polju Kr.br. 153/09 od 07.10.2009. godine, izvještaj KC CG Podgorica A.br.1893/12 od 12.10.2009. godine o analizi prisustva alkohola u krvi za F.V.a, zapisnik KC CG Podgorica o uzimanju krvi na alkohol za okrivljenog od 07.10.2009. godine,medicinsku dokumentaciju izdatu na ime oštećenog F.V.a, nalaz i mišljenje vještaka ortopeda dr A.P.a, sa zapisnika Ki.br. 130/09 od 20.02.2010. godine, nalaz i mišljenje vještaka saobraćajne struke dipl.ing. M.a Č. od 25.02.2010.godine, uvid u foto-tehničku dokumentaciju sa skicom lica mjesta Uprave policije - Ispostave policije Mojkovac br.82/09 od 07.10.2009. godine, pročitao izvještaj Uprave policije br. 34  za izvod iz KE za okrivljenog B.Ž.a. Drugih predloga za dopunu dokaznog postupka nije bilo.</span>
</p>
<p class="p1">
<span>	 </span>
</p>
<p class="p4">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku RCG, sud je utvrdio činjenično stanje  i na osnovu istog zaključio – da je okrivljeni izvršio krivično i da je kriv i krivično odgovoran. </span>
</p>
<p class="p4"></p>
<p class="p4">
<span>Činjenično stanje sud je utvrdio, kako kroz odbranu okrivljenog, koju je sud cijenio kao priznanje izvršenog krivičnog djela, tako i kroz izvedene dokaze tokom postupka. Naime, ni sam okrivljeni nije sporio da ga je kritičnog dana, oko 12,00 h, pozvao oštećeni da mu sa teretnim vozilom marke ''Gaz 64“ reg. ozn. BP 157 - 84, dotjera tri metra drva iz mjesta Cer do njegove kuće u mjestu Obod. Drva je prevezao seoskim putem iz mjesta Cer do mjesta Obod i ista istovario kod kuće F.V.a. Medjutim kada je namjeravao da krene  sa  vozilom ''Gaz'' ispred kuće F.V.a, predmetno vozilo nije htjelo da upali i tada je F.V. stao na lijevi blatobran i pokušao da mu pomogne da navuče gorivo iz rezervoara. U tom momentu vozilo se pokrenulo i krenulo je naprijed, upalio je vozilo i vozilo je  krenulo naprijed nekih  10 m, zemljanom stazom i prednjom lijevom stranom vozila udario je u zid kuće  vlasništvo  F.P.. F.V.je bio na blatobranu u momentu kada je uspio da zaustavi vozilo, tada je  sišao sa  vozila i primijetio je da F.V.ima povredu u predjelu noge. Okrivljeni nije sporio da je kritičnog dana konzumirao alkohol. Iz iskaza svjedoka – oštećenog F.V.a proizilazi da mu je dana 07.10.2009.godine, okrivljeni B.Ž. sa svojim teretnim vozilom marke ''Gaz'' dotjerao drva iz mjesta Cer koja su istovarili, zatim je parkirao vozilo pored puta a nakon toga su pošli u kuću. Kada je okrivljeni krenuo da ide svojoj kući, primijetio je da je isti bio u alkoholisanom stanju, pa mu je predložio da ostavi vozilo i da naknadno dodje po njega, što je i pristao. Međutim, okrivljeni je ušao u vozilo i pokušao da ga upali, tada je pošao sa  vozilom  koje  nije  bilo upaljeno preko puta a zatim je sa  puta skrenuo na livadu, niz nizbrdicu i uporno je pokušavao da upali vozilo. Istakao je da ga je molio da odustane ali on nije htio, zatim ga je okrivljeni zamolio da se popne na prednji lijevi blatobran i da dohvati pumpu i ''navuče'' gorivo. Dalje je istakao da je nekoliko puta povukao pumpu, a prethodno je zamolio okrivljenog da ne krene sa vozilom dok ne siđe sa istog. Međutim u jednom  momentu dok se nalazio na vozilu, pokušao je da navuče gorivo, ali se vozilo pokrenulo naprijed i prednjom stranom udarilo u zid kuće njegovog  brata od  strica  F.P.i tom prilikom mu je pritislo desnu nogu uz zid, usled čega je zadobio povrede. Sud je u potpunosti prihvatio iskaz oštećenog, saslušanog u svojstvu svjedoka, jer je isti objektivan i jasan, ničim doveden u pitanje, te u saglasnosti sa ostalim izvedenim dokazima tokom postupka.</span>
</p>
<p class="p4"></p>
<p class="p4">
<span>Svjedok F.D.je u svom iskazu u bitnom istakao da je B.Ž. kritičnog dana i vremena parkirao kamion iznad asfalta i da ga je prije parkiranja molio F.V. da na tom mjestu ne parkira kamion, već da ga parkira na proširenje. Istakao je da kada je okrivljeni krenuo da upali kamion isti nije mogao da upali pa ga je takodje V. F. molio da ne pokušava dalje, medjutim, Ž.B.je bio uporan i više puta je pokušao da upali kamion. U jednom trenutku pošto nije mogao upaliti, B.Ž. je krenuo kamionom pretpostavlja na ler, vjerovatno je uključio u brzinu i kamion je krenuo preko asfalta put kuće F.V.a. Kada je kamion prešao asfalt, isti je nekoliko puta stao, tačnije jednom ili dvaput se kamion zaustavljao, a Ž. je tom prilikom pokušavao i dalje da upali kamion a zatim se u jednom trenutku zaustavio na nekih 5 m od kuće F.P.i rekao F.V.u da se popne na kamion da mu nadruka gorivo što je V. i učinio, popeo se na lijevi blatobran, prilikom drukanja goriva kamion je krenuo, V. je i dalje bio na prednjem lijevom blatobranu, a kod same kuće F. P., odnosno na ivici kuće B.Ž. je prednjom lijevom stranom kamiona udario u zid kuće i pritisnuo desnu nogu F.V.a. Naveo je i to da je u  društvu B.Ž.a i F.V.a proveo nekih pola sata za koje vrijeme su isti popili nekih 3 - 5 čašica rakije. Sud je u potpunosti prihvatio iskaz ovog svjedoka, saslušanog u svojstvu svjedoka, jer je isti objektivan i jasan, ničim doveden u pitanje, te u saglasnosti sa ostalim izvedenim dokazima tokom postupka.</span>
</p>
<p class="p4"></p>
<p class="p4">
<span>Svjedok D.D.a je u bitnom istakla da je okrivljeni kritičnog dana svojim kamionom dotjerao drva njenom suprugu nakon čega su oni u njihovom dvorištu popili kafu i rakiju. Okrivljeni je parkirao kamion iznad puta, odnosno iznad asfalta i njen suprug ga je molio da ne ide kamionom do kuće, već da ide pješke, jer je kuća blizu, medjutim, on je ipak ušao u kamion, kamionom prešao kolovoz i uputio se ka njihovoj kući preko livade - bašte, a radi se inače o nizbrdici. Istakla je da se tada uplašila da B.Ž. kamionom ne udari u kuću pa je uletjela kod svoje troje mldb. djece te da kritični dogadjaj nije vidjela. Kada je izašla iz kuće vidjela je supruga da je povrijedjen i da mu iz noge ide krv. Sud je u potpunosti prihvatio iskaz ovog svjedoka, jer je isti objektivan i jasan, ničim doveden u pitanje, te u saglasnosti sa ostalim izvedenim dokazima tokom postupka.</span>
</p>
<p class="p4"></p>
<p class="p4">
<span>Iz nalaza i mišljenja vještaka M.a Č. sud je utvrdio da se nezgoda dogodila noću, u uslovima osvijetljenosti svjetiljkom na spoljnoj strani stambenog objekta, i postojanja rose po travi, na dvorišnom zemljanom prilazu, na kosini zasjeka ispod asfaltnog kolovoznog puta, koji je neprofilisan, neobrađenog kolovoza,većim dijelom obrastao travom, manjim dijelom zemljani, prosječne širine 2,40 m, trasiran između drvoreda voća, prema stambenom objektu i sa podužnim padom od oko 10%, a poprečnim nagibom prema desnoj ivici oko 15%, pri pokretanju zaustavljenog teretnog vozila sa proširenja sa desne strane lokalnog puta, slobodnim kotrljanjem radi pokušaja startovanja motora, niz dvorišni zemljani prilaz prema  stambenom objektu , kada je  lice  koje  se nalazilo na teretnom vozilu bilo na prednjem lijevom blatobranu radi asistiranja vozaču teretnog  vozila u pokušaju startovanja motora, došlo je do ubrzavanja teretnog  vozila, kojim je  dostignuta brzina od oko 27 km/h, u momentu kada je teretno vozilo prednjim lijevim dijelom udarilo u zid stambenog objekta, pri kom udaru je povrijedjeno lice koje se nalazilo na prednjem  lijevom blatobranu teretnog vozila. Po vještaku preduzimanjem utvrđenog kretanja teretnog vozila niz dvorišni zemljani prilaz  stambenom objektu, radi pokušaja startovanja motora  teretnog vozila i neodustajanjem nakon prvih neuspješnih pokušaja, vozač teretnog vozila učinio je propuste koji se smatraju osnovnim razlogom za nastanak ove nezgode i povređivanje lica koje  se nalazilo na teretnom vozilu. Zauzimanjem položaja na teretnom vozilu, na prednjem lijevom blatobranu, radi asistiranja vozaču teretnog vozila u pokušaju startovanja motora i neodustajanjem nakon prvih neuspješnih pokušaja, lice koje se nalazilo na  teretnom vozilu učinilo je propuste koji se smatraju jednim od razloga za sopstveno povređivanje. Sud je u potpunosti prihvatio nalaz i mišljenje vještaka saobraćajne struke, jer je isti dat po osnovu pravila struke i nauke.</span>
</p>
<p class="p4"></p>
<p class="p4">
<span>Po osnovu medicinske dokumentacije na ime oštećenog kao i nalaza vještaka med. struke dr. A.P.a, sud je utvrdio da je oštećeni kritičnom prilikom zadobio teške tjelesne povrede u vidu oštećenja kože potkože, koštanog tkiva i neurovaskularnih elemenata desnog stopala. Sud je u potpunosti prihvatio nalaz vještaka medicinske struke kao jasan i objektivan, jer je isti dat od strane stručnog lica, a po osnovu medicinske dokumentacije na ime oštećenog, koja predstavlja objektivni pokazatelj o vrsti i lokaciji povreda kod istog, a koje su konstatovane pregledom neposredno nakon nastanka saobraćajne nezgode. </span>
</p>
<p class="p4"></p>
<p class="p4">
<span>Iz izvještaja Kliničkog centra Crne Gore - Podgorica  o prisustvu alkohola u krvi br. 1893  od 12.10.2009. godine za F.V.a, sud je utvrdio da je u krvi istog u vrijeme vadjenja krvi za analizu u 07,05 časova, dana 08.10.2009. godine (od momenta saobraćajne nesreće do momenta vadjenja krvi prošlo je 7 sati  i 05 minuta) nadjeno 0,11 promilla alkohola, te da je oštećeni bio u trijeznom stanju. </span>
</p>
<p class="p4"></p>
<p class="p4">
<span>Iz izvještaja Kliničkog centra Crne Gore - Podgorica  o uzimanju  krvi radi utvrdjivanja količine alkohola kod okrivljenog od 07.10.2009.godine proizilazi da je isti kritičnog dogadjaja bio u alkoholisanom stanju-pripitom.</span>
</p>
<p class="p1">
<span>	 </span>
</p>
<p class="p4">
<span>Imajući u vidu odbranu okrivljenog, kao i izvedene dokaze prije svega iskaz oštećenog F.V.a i svjedoka F.D.a, kao i pismene dokaze, sud je utvrdio da je okrivljeni dana 07.10.2009. godine, oko 21,00h, u mjestu Obod, opština Mojkovac, opšte opasnom radnjom izazvao opasnost za  život i tijelo oštećenog  F.V.a, na način što je u alkoholisanom stanju zaustavljeno  teretno motorno vozilo marke  ''Gaz 64''  reg. oznaka  BP.157 - 84, sa proširenja  sa desne strane lokalnog puta, pokrenuo naprijed slobodnim kretanjem radi startovanja motora niz dvorišni zemljani prilaz na kosini zasjeka ispod asfaltnog kolovoza lokalnog puta, sa podužnim padom od oko 10 stepeni a poprečnim nagibom prema desnoj ivici oko 15 stepeni, u momentu dok se oštećeni nalazio na prednjem lijevom blatobranu, radi asistiranja u pokušaju startovanja motora, a zatim prednjom lijevom stranom vozila udario u zid kuće vlasništvo F.P.i tom prilikom vozilom pritisnuo desnu nogu oštećenog uz zid. Kojom prilikom je oštećeni zadobio teške tjelesne povrede u vidu oštećenja kože, potkože, koštanog tkiva i neurovaskularnih elemenata  desnog stopala i na taj način izvršio krivično djelo teško djelo protiv opšte sigurnosti iz čl.338 st.1 u vezi čl.327 st.1 Krivičnog zakonika.U konkretnom slučaju okrivljeni je izvršio krivično djelo sa umišljajem.</span>
</p>
<p class="p4"></p>
<p class="p4">
<span>Odlučujući u pogledu vrste i visine kazne, a cijeneći sve okolnosti iz čl.42. Krivičnog zakonika, sud je kod okrivljenog kao olakšavajuće okolnosti našao da se radi o porodičnoj  osobi, ocu  troje djece, koji je priznao izvršenje krivičnog djela, izrazio kajanje zbog istog, po ocjeni suda iskreno, s tim što je sud posebno cijenio okolnost da se oštećeni nije pridružio krivičnom gonjenju, a kao otežavajuću okolnost sud je cijenio raniju osudjivanost cijeneći istovremeno da se radi o krivičnom djelu koje nije srodno sa predmetnim. Sud je mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti i da se i sa ublaženom, u odnosu na zakonom predviđenu kaznu, može postići svrha kažnjavanja, te okrivljenom utvrdio kaznu zatvora od 6 mjeseci, uz duži rok provjeravanja od 3 godine, cijeneći pri tom da bi pristupanje izvršenju utvrdjene kazne suviše represivno djelovalo na okrivljenog, nego da će i samo upozorenje, uz prijetnju kaznom, sa ostavljenim rokom provjeravanja,  dovoljno uticati na istog da ubuduće ne vrši ova i slična krivična djela, i na taj način se postići svrha kažnjavanja predvidjena u čl. 32 KZ. </span>
</p>
<p class="p4"></p>
<p class="p4">
<span>Shodno čl.199.Zakonika o krivičnom postupku CG odlučeno  je u pogledu paušala u iznosu 30,00 €, pri čemu je sud vodio  računa o složenosti i trajanju krivičnog postupka i imovinskim prilikama okrivljenog, a shodno čl.202. istog zakonika  odlučeno je u pogledu troškova krivičnog postupka, a isti troškovi se odnose na troškove vještačenja vještaka saobraćajne i medicinske struke isplaćenih iz predračunskih sredstava suda u iznosu od 272,25 €.</span>
</p>
<p class="p1"></p>
<p class="p4">
<span>Radi ostvarivanja imovinsko-pravnog zahtjeva oštećeni F.V. upućuje se na parnični postupak. </span>
</p>
<p class="p1"></p>
<p class="p4">
<span>Iz iznijetih razloga a shodno čl. 364 ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p2">
<span>Dana 18.06.2010. god.  </span>
</p>
<p class="p1"></p>
<p class="p1"></p>
<p class="p1">
<span>  ZAPISNIČAR,				                PREDSJEDNI VIJEĆA-SUDIJA, </span>
</p>
<p class="p1">
<span> Zorica Šćekić, s.r.				                        Svetlana Načić, s.r. </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p7"></p>
<p class="p8"></p>
<p class="p8"></p>
<p class="p7">
<span>              </span>
</p>
<p class="p9"></p>


</body>
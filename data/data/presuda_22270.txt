<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-indent:0.5in;text-align:start;hyphenate:auto;font-family:Times New Roman;font-size:14pt;}
.p6{text-indent:0.25in;text-align:justify;hyphenate:auto;font-family:Times New Roman;font-size:14pt;}
.p7{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p9{text-indent:0.5in;margin-left:0.5in;text-align:start;hyphenate:auto;font-family:Times New Roman;font-size:14pt;}
.p10{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:14pt;}
.p11{text-indent:0.5in;text-align:center;hyphenate:auto;font-family:Times New Roman;font-size:14pt;}
.p12{margin-left:0.5in;text-align:start;hyphenate:auto;font-family:Times New Roman;font-size:14pt;}
.p13{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.2361111in;}
.s2{font-size:13pt;}
.s3{text-decoration:underline;}
</style>
<title>OSNOVNI SUD U PLAVU </title>
<meta content="elica.pantovic" name="author">
</head>
<body class="b1 b2">
<p class="p1">
<span>OSNOVNI SUD U PLAVU </span>
</p>
<p class="p1">
<span> K.br.76/2013</span>
</p>
<p class="p1"></p>
<p class="p2"></p>
<p class="p3">
<span>OSNOVNI SUD U PLAVU, kao krivični, po sudiji Elici Pantović, uz učešće zapisničara Nermine Nikočević, u krivičnom predmetu okrivljenog D. K. iz V., opština P., zbog krivičnog djela ugrožavanje opasnim oruđem pri tuči i svađi iz čl.154 KZ CG,  po optužnom predlogu ODT u Plavu KT.br. 94/2012  od 29.11.2012 godine, nakon održanog usmenog, glavnog, javnog pretresa, u prisustvu  ODT u Plavu, Erdana Feratovića, okrivljenog, njegovog branioca adv. V. Đ. iz P., postavljen po odobrenju za besplatnu pravnu pomoć i oštećenog I. P., donio je i  javno objavio  dana 06.02.2013 godine</span>
</p>
<p class="p1"></p>
<p class="p4"></p>
<p class="p4"></p>
<p class="p4">
<span>P R E S U D U </span>
</p>
<p class="p1">
<span>	</span>
</p>
<p class="p1"></p>
<p class="p5">
<span>Okrivljeni:</span>
</p>
<p class="p1"></p>
<p class="p2">
<span>	 D. K., od oca D. i majke V. rođene N., rođenog ... godine u selu V., opština P., gdje i prebiva, JMBG ..., državljanin CG, pismen, završio srednju elektrotehničku školu, nezaposlen, neoženjen, lošeg imovnog stanja, osuđivan i to: presudom Osnovnog suda u Plavu  K.br.6/89 od 07.12.1990 godine, zbog krivičnog djela iz čl.143/2 KZ SRCG, izrečena mu Vaspitna mjera pojačan nadzor Centra za Socijalni rad SO-e Plav, presudom  Osnovnog suda u Plavu K.br.12/96 od 15.02.1996 godine, zbog krivičnog djela iz čl.136/1 KZ RCG,  na novčanu kaznu od 500 dinara, presudom Osnovnog suda u Plavu, K.br.13/96 od 15.02.1996 godine, zbog krivičnog djela iz čl.136/2 KZ RCG, na kaznu zatvora od 90 dana, uslovno za jednu godinu, presudom Osnovnog suda u Plavu, K.br.74/98 i Kz. br. 563/98 od 24.12.1998.godine,Viši sud Bijelo Polje, zbog krivičnog djela iz čl.204/2 KZ, na  kaznu zatvora od 7 mjeseci, uslovno za jednu godinu, presudom Osnovnog suda u Plavu, K.br.49/10  od 16.06.2010 godine, zbog krivičnog djela iz čl.208 st.1 u vezi čl. 204. st. 1. KZ. na kaznu zatvora od 45 dana, kaznu K. br. 49/10 izdržao u zatvoru u Biijelom Polju u vremenu od 11.01. do 25.02.2011.godine, presudom Osnovnog suda u Plavu K.br.36/10 od 06.10.2010. godine, zbog krivičnog djela iz čl.239. st.1. KZ, na novčanu kaznu od 1.200,00 Eura, Otpusni list zatvora Bijelo Polje br. ZBP-O-41/11 od 25.02.2011. o izdržanoj kazni K.br. 49/10 u vremenu od 11.01. do 25.02.2011.godine i presudom Osnovnog suda u Plavu K.br.44/11 od 12.07.2011.godine, zbog krivičnog djela iz čl.169. st. 1 KZ CG,  na novčanu kaznu od 2.000,00 eura, </span>
</p>
<p class="p1"></p>
<p class="p4"></p>
<p class="p4">
<span>K r  i v      j e</span>
</p>
<p class="p1"></p>
<p class="p6">
<span> Što se:</span>
</p>
<p class="p1">
<span> </span>
</p>
<p class="p6">
<span> dana 18.11.2012 godine, oko 11.30 časova, na putu, M.-Č., u mjestu L. rijeka, u selu V., opština P., u svađi sa oštećenim P. I. iz sela V., opština P., mašio noža-britve-sredstva podobnog da tijelo teško povrijedi ili zdravlje teško naruši, na način što je u toku prepirke i svađe sa oštećenim u jednom momentu iz đepa od pantalona izvadio nož-britvu sa desnom rukom koju je podigao uvis u pravcu oštećenog, nakon čega ga je Š. Z. uhvatio sa obje ruke i udaljio sa lica mjesta, kada se isti udaljava u nepoznatom pravcu, a zatim oštećeni o ovom događaju obavještava Ispostavu policije u P., sa lica mjesta, </span>
</p>
<p class="p1"></p>
<p class="p7">
<span class="s1">-​&nbsp;</span><span>čime je izvršio krivično djelo ugrožavanja opasnim oruđem  pri tuči i svađi iz čl.154.  KZ CG.</span>
</p>
<p class="p1"></p>
<p class="p6">
<span> Pa ga sud za ivršeno krivično djelo na osnovu navedenog zakonskog propisa, te primjenom čl.4, 32, 39  i 42 KZ  CG i člana 374 ZKP-a, </span>
</p>
<p class="p1"></p>
<p class="p1"></p>
<p class="p4">
<span>O S U Đ U J E</span>
</p>
<p class="p4"></p>
<p class="p2">
<span>  	</span>
</p>
<p class="p3">
<span>Na novčanu kaznu u iznosu od 1.300.00 (hiljaduitristaeura) eura, koju je dužan platiti u roku od 3 (tri) mjeseca  od dana pravosnažnosti presude.  </span>
</p>
<p class="p1"></p>
<p class="p3">
<span>Ukoliko se novčana kazna ne plati u određenom roku, ista će se zamijeniti kaznom zatvora, računajući svakih zapoćetih 25,00 (dvadesetpeteura) eura, novčane kazne za 1(jedan ) dan zatvora.</span>
</p>
<p class="p2"></p>
<p class="p3">
<span>Okrivljeni se obavezuje da naknadi troškove krivičnog postupka-paušal u iznosu od 50,00 (pedeset) eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p3">
<span>Oštećeni P. I., se radi ostvarivanja imovinsko pravnog zahtjeva za naknadu štete upućuje na parnicu. </span>
</p>
<p class="p3">
<span> </span>
</p>
<p class="p4"></p>
<p class="p4">
<span>O b r a z l o ž e n j e</span>
</p>
<p class="p2">
<span>	</span>
</p>
<p class="p2">
<span>	</span>
</p>
<p class="p3">
<span>Osnovno državno tužilaštvu u Plavu, optužnim predlogom KT.br.94/2012 od 29.11.2012.godine, okrivilo je D. K. iz sela V., opština P., za krivično djelo ugrožavanje opasnim oruđem pri tuči i svađi iz čl.154..KZ CG. </span>
</p>
<p class="p3"></p>
<p class="p3">
<span>Pri podnesenom optužnom predlogu je sve do kraja krivičnog postupka u svemu ostao i osnovni državni tužilac u Plavu, Erdan Feratović, s tim što je naveo da na osnovu izvedenih dokaza, posebno na osnovu iskaza navedenih svjedoka su u potpunosti potvrđeni navodi iz predmetne optužbe i da je okrivljeni kritične prilike postupao sa umišljajem, pa je u završnoj riječi predložio sudu da okrivljenog D. K. oglasi krivim  i osudi ga na novčanu kaznu u iznosu od 1.300,00 eura.</span>
</p>
<p class="p2"></p>
<p class="p3">
<span>Oštećeni I. P. se u završnoj riječi pridružio krivičnom gonjenju protiv okrivljenog i zadržao pravo da imovinsko-pravni zahtjev za naknadu štete ostvaruje u parnici.</span>
</p>
<p class="p1">
<span> </span>
</p>
<p class="p3">
<span>Branilac okrivljenog, advokat V. Đ., postavljen po odobrenju za besplatnu pravnu pomoć, je u završnoj rijeći istakao da u radnjama okrivljenog  nema elemenata krivičnog djela  iz optužbe. Naveo je da uslov za postojanje ovog krivičnog djela je da učinilac, podizanjem, zamahivanjem ili drugim pokretima, jasno ukazuje da namjerava upotrijebiti opasno oruđe ili oružje. U momentu, kada je okrivljeni potegao britvicu, bio je udaljen od oštećenog oko 20 m, kako su to potvrdili saslušani svjedoci i sa koje daljine nije mogao ugroziti život ili tijelo oštećenog, pa prema tome u radnjama koje su mu optužnim predlogom stavljene na teret nema elemenata krivičnog djela stavljeno mu na teret. Konačno je predložio da se isti oslobodi. </span>
</p>
<p class="p1"></p>
<p class="p3">
<span>Izjašnjavajući se o optužbi ODT-a u Plavu, okrivljeni D. K., je u svojim odbranama iz prethodnog postupka i sa glavnog pretresa istakao da je dana 18.11.2012. godine, oko 11,30. časova, bio u selu V., mjesto L. rijeka, na putu V.-Č., zajedno sa Š. Z., J. M. i P. I. Svu trojicu je tu na tom mjestu našao kada je došao. Toga dana, u to vrijeme Š. Z. sa kojim se bio ranije dogovorio, sa svojim mašinama, trebao je da mu počisti put Č.-O., do njegove šume, ali ga je u tome sprečio P. I., govoreći mu da tu ne može da prolazi sve dok mu okrivljeni ne plati novac za neko auto koje im je ranije oštećeno pored puta M.- Č., u neposrednoj blizini kuće M. G., pa je tada Z. zaustavio mašine i kazao mu da dok se oni ne dogovore ne može da radi na čišćenju puta, zašta ga je on i angažovao. Tada sa I., on-okrivljeni nastavlja da se prepire i ubeđuje  oštećenog da nije u pravu, da ukućanima oštećenog ne duguje ništa, da on ima pravo da prolazi tim putem jer je to lično njegov put kojeg je ranije zajedno sa porodicom oštećenog P. I. još 2005.godine gradio,  tako što su po pola učestvovali  i svake godine on je čistio i održavao taj put sve o svom trošku i da on za taj put nije dužan ništa P., nego su oni njemu ostali dužni i više desetina hiljada eura za ovih zadnjih deset godina po raznim osnovama, da kada im on pomene dug oni se uvijek svađaju sa njim i traže neki razlog da ga optuže i da se svađaju, jer je njih deset u porodici a on je sam. Kako se kritične prilike oštećeni P. I. jako prepirao i svađao sa njim u vezi ovog puta, psujući ga povišenim tonom i govoreći mu da nema pravo da prolazi ovim putem, da nema nikakav pismeni ugovor za ovaj put, da će mu od danas u potpunosti zabraniti da prolazi tim putem, pa u toj dosta jakoj prepirci i svađi između njega i oštećenog I., u jednom trenutku I. je uzeo drveni kolac i krenuo sa njime da ga udari, ali su ga u tome spriječili Š. Z. i J. M. Kada je vidio, da će ga oštećeni udariti kolcem, on je iz džepa od jakne izvadio džepni nož-britvu i držao je u ruci.  Naveo je da je sečivo ovog noža  6 cm, ali sa ovim nožem –britvom nije nasrćao na P. I., a uzeo je iz džepa od jakne i držao u ruci. Ovu svađu između njega i oštećenog I. P. prekinuli su Š. Z. i J. M., nakon čega je  oštećeni P. I. otišao prema svojoj kući a on prema svojoj, Ša. Z. i J. M. su ostali na licu mjesta nezna još koliko vremena. Na glavnoj raspravi naveo je da kritične prilike između njega i oštećenog nije bilo svađe, niti tuče, niti fizičkog kontakta, bilo je riječi prepirke između njih dvojice,  to što je u rukama imao nožić odnosno britvu, to je sa razloga što je gulio nekakvu jabuku, pa je to protiv njega zloupotrijebljeno, na način da je  oštećenog napadao tom britvom, ističući da on i oštećeni nijesu bili blizu da bi mogli  jedan drugog napasti, da nijesu jedan prema drugome kretali da bi jedan drugog napadali. Međutim, nakon što je od strane suda upozoren na različitosti iskaza sa prethodnog postupka i glavnog pretresa u ovom dijelu  naveo je da ostaje pri iskazu kojeg je dao kod ODT u Plavu, ističući da prepirku nekako ne smatra svađom, pa zbog toga na glavnnom pretresu naveo je da je bilo samo prepirke. U završnoj rijeći  izjavio je da ne priznaje izvršenje krivičnog djela koje mu je javnom optužbom stavljeno na teret i  da u potpunosti prihvata završnu riječ svog branioca i predložio sudu da ga oslobodi kazne.</span>
</p>
<p class="p3"></p>
<p class="p3">
<span>Sud je cijenio odbranu okrivljenog D. K., kojom negira izvršenje krivičnog djela koje mu je javnom ptužbom stavljeno na teret, pa  je našao da je ista ne samo nejasna i nelogična, već i protivuriječna, kako samoj sebi tako i izvedenim dokazima, te je kao takvu nije ni prihvatio.   </span>
</p>
<p class="p3">
<span> </span>
</p>
<p class="p3">
<span>Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg i zakonitijeg rlešavanja ove krivično pravne stvari u dokaznom postupku izveo sledeće dokaze: saslušao u svojstvu svjedoka oštećenog I. P. i svjedoke Š. Z. i J. M. i izvršio uvid u izvod iz kaznene evidencije Uprave policije–Ispostave Plav broj ... od 20.11.2012. godine na ime okrivljenog K. D., pa je svestranom ocjenom izvedenih dokaza i njihovim upoređivanjem sa navodima javne optužbe i odbranom okrivljenog našao da su činjenice iz činjeničnog opisa izreke presude u svemu dokazane i da je okrivljeni izvršio krivično djelo ugrožavanje opasnim oruđem pri tuči i svađi iz člana 154. Krivičnog zakonika, koje mu je javnom optužbom stavljeno na teret.</span>
</p>
<p class="p1"></p>
<p class="p3">
<span>Ovakvo svoje utvrđenje i odluku u pogledu krivice i krivično pravne odgovornosti okrivljenog D. K., za navedeno krivično djelo, sud je zasnovao na sledećim razlozima:</span>
</p>
<p class="p1"></p>
<p class="p3">
<span>u toku krivičnog postupka je nesporno utvrđeno, kako na osnovu odbrane okrivljenog tako i na osnovu iskaza oštećeniog I. P. i  saslušanih svjedoka da je dana 18.11.2012.godine, oko 11.30 časova, okrivljeni D. K. došao na putu M.-Č., u mjestu L. rijeka, u selu V., opština P., gdje su se nalazili, oštećeni I. P. i svjedoci Š. Z. i J. M., kojom prilikom je došlo do prepirke i svađe između okrivljenog i oštećenog I. P., a to nakon što je okrivljeni prilazeći im čuo da oštećeni I. P. govori svjedoku Š. Z. da put kojeg treba da čisti po dogovoru sa okrivljenim D. K. nemože da čisti, jer je sporran, sa razloga što mu je okrivljeni D. K. dužan  iznos od 400,00 eura što mu je polupao –oštetio auto Folskfagen u novembru mjesecu 2011.godine.  Kada je to okrivljeni čuo, počeli su okrivljeni i oštećeni najprije prepirku između sebe i to jako povišenim tonom, a zatim i svađu, nakon čega su svjedoci Z. Š. i M. J. stali između njih kako bi spriječili da između njih ne dođe i do tuče, pa je okrivljeni u jednom trenutku, u toku prepirke i svađe desnom rukom iz svog džepa od pantalona izvadio nož-britvu i istu s nožem podigao uvis u pravcu oštećenog i dalje nastavljajući da se prepiru i svađaju, nakon čega ga je svjedok Z. uhvatio sa obje ruke i udaljio sa mjesta događaja, kada je okrivljeni otišao u nepoznatom pravcu, a oštećeni I. P. se još malo zadržao na mjestu događaja i obavijestio Ispostau policije o predmetnom događaju. </span>
</p>
<p class="p3"></p>
<p class="p3">
<span>Međutim, obzirom da je okrivljeni D. K. negirao izvršenje krivičnog djela koje mu je javnom optužbom stavljeno na teret, odnosno negirao da se u vrijeme, na mjestu i na način opisan  u dispozitivu optužnog predloga ODT u Plavu, u toku prepirke i svađe sa oštećenim I. P. mašio noža-britve, odnosno iz đepa od pantalona izvadio nož-britvu sa desnom rukom koju je podigao uvis u pravcu oštećenog,  nakon čega ga je  Š. Z.  uhvatio sa obje ruke i udaljio sa lica mjesta, to je samim tim u toku krivičnog postupka bila sporna ova činjenica, pa ju je kao takvu trebalo utvrditi tj. dokazati. </span>
</p>
<p class="p3"></p>
<p class="p3">
<span>Optužba je inače u tom pogledu jasna i njeno stanovište je da se okrivljeni D. K., dana 18.11.2012.godine, oko 11,30 časova na putu M.-Č., u mjestu L. rijeka, selo V., kod P. u svađi sa oštećenim I. P., mašio noža-britve na način što je u toku prepirke i svađi sa oštećenim  u jednom momentu iz džepa pantalona izvadio nož-britvu sa desnom rukom koju je podigao uvis u pravcu oštećenog, nakon čega ga je svjedok Š. Z. uhvatio sa obje ruke i udaljio sa lica mjesta, kada se isti udaljio u nepoznatom pravcu, čime je izvršio krivično djelo ugrožavanje opasnim oruđem pri tuči i svađi iz čl.154. KZ, dok okrivljeni D. K. u svojoj odbrani tvrdi suprotno braneći se da je tačno da je kritične prilike došao na mjestu događaja, na putu M. –Č., u mjestu L. R., u selu V., opština P., gdje je zatekao oštećenog I. P., svjedoka Š. Z., kojeg je bio angažovao da svojim mašinama očisti put Č.-O. do njegove šume i svjedoka Jo. M., da kada je čuo kako oštećeni Iv. P. govori Z. Š. da nemože tu da prolazi sve dok im on ne plati novac za neko auto koje im je ranije oštećeno i da je Z. zaustavio mašine i kazao da dok se on i oštećeni ne dogovore nemože da radi na čišćenju puta, on i oštećeni  počeli odnosno nastavili su da se prepiru, da se oštećeni I. jako prepirao i svađao sa njim u vezi puta, psujući ga povišenim tonom govoreći mu da nema prava da prolazi tim putem, da je u jednom trenutku oštećeni u ruke uzeo drveni kolac i  krenuo da ga udari u šta su ga spriječili svjedoci Z. i M.,  pa  kada je on to vidio iz džepa izvadio je džepni nož-britvu i držao je u ruci ne nasrćući sa njom put oštećenog I. P.,  nakon čega su svađu između njih spriječili Z. i M., te da samim tim nije ni izvršio krivično djelo koje mu je javnom optužbom stavljeno na teret.</span>
</p>
<p class="p3"></p>
<p class="p3">
<span>Da bi provjerio osnovanost odbrane okrivljenog u ovom dijelu a samim tim i utvrdio pravo stanje stvari, sud je, kao što je već rečeno, saslušao okrivljenog i izveo sve potrebne dokaze, pa je njihovom uporednom analizom i ocjenom našao da je ovakva njegova odbrana ne samo  nejasna i nelogična, već i suprotna, kako sama sebi  tako i izvedenim dokazima, pa je kao takvu nije ni prihvatio.</span>
</p>
<p class="p2"></p>
<p class="p3">
<span>Tako je oštećeni I. P., kojeg je sud saslušao u svojstvu svjedoka, u potpunosti obezvrijedio odbranu okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, istakavši kako u prethodnom postupku tako i na glavnom pretresu da živi u selu V. opština P. i da se dana 18.11.2012.godine oko 11,30 časova našao na putu M. –Č. u mjestu L. R., gdje su se nalazili i Z. Š. i M. J. Da je Z. bio sa kamionom natovarenim čamovom građom i pitao ga ima li što sporno u vezi puta koji ide od glavnog puta do mjesta O. i da li može da čisti taj put, kako ga je angažovao D. K. i da se sa okrivljenim dogovorio u vezi toga. Naveo je da su taj put zajedno otvarali kako on sa njegovom porodicom  tako i okrivljeni D. K.  i to po pola, tako da on nije niti može da brani okrivljenom da prolazi tim putem, niti bilo ko drugi od članova njegove porodice,  jer je put zajednički, a kazao je Z. Š. i to da  im okrivljeni D. duguje 400,00 eura, jer je okrivljeni dana 19.12.2011.godine oštetio njihovo auto Folksfagen, sve gume na istom izbušio, odnosno iscijepao u potpunosti, slomio šoferšajbnu i prednje farove da je za ovaj slučaj policija izvršila uviđaj, da su oni utvrdili da je to uradio okrivljeni D. K., to utvrdili nakon 2 mjeseca,  jer im je okrivljeni u jednoj od svađa u neposrednoj blizini  mjesta gdje im je auto oštećeno u prisustvu svjedoka B. R. i G. S. rekao “ništa vam je ono što  sam vam uradio autom”, odnosno “ništa vam je to što sam vam oštetio auto, ako i dalje budete prolazili ovim putem od Lijevog mosta, pa uz rijeku jer je za vas ovaj put zabranjen “ iako je to put čitavog sela. Naveo je da Z. Š. nije zabranio da prolazi ovim putem samo mu je rekao prednje i baš u to vrijeme naišao je okrivljeni  i odmah počeo da se svađa sa njim i upućuje mu pogrdne riječi te Z. uputio rijeći ” šta ti imaš njih da pitaš za taj put, nego idi i radi, jer su oni mene pokrali na stotinu mjesta i uzeli oko 300,000,00 eura  od Crna Gora puta”, nakon čega se okrenuo  prema njemu i uputio riječi ” jebem vam majku, zapaliču vas, sve ću vas pobiti” nakon čega je on krenuo prema njemu i rekao mu “ sad ću ja da vidim koga ćeš ti da zapališ i kome ti psuješ majku” tako da su se tu žestoko prepirali, a to jer ga je okrivljeni prethodo izazivao i prijetio.  U toj prepirci između njega i okrivljenog, okrivljeni je odjednom iz džepa pantalona ili jakne izvadio nož čije je sečivo oko 20 cm, ručku nije vidio, jer je bila zahvaćena njegovom  rukom i sa nožem je zamahivao put njega sa daljine od 2-3 m, nakon čega Z. Š. ga je odmah dohvatio i udaljio sa lica mjesta sprečavajući ga da se svađa i tuče sa njim, kojom prilikom je okrivljeni govorio Z., “bježi od mene, ubiću ga”, da je tada M. J. prišao do njega- oštećenog i zaustavljao ga da ne bi nastavio ili započeo tuču sa okrivljenim  D. K.  iako to nije imao namjeru  jer je on bio sa nožem u ruci, a on bez išta. Prilikom ove prepirke i svađe sa okrivljenim kod sebe nije imao nikakav predmet niti u ruke uzimao bilo kakav predmet, nije uzimao kolac u ruke, a tu nije ni bilo kolja ili drveta kao ni kamena. Smatra da nijesu okrivljenog kritične prilike sa lica mjesta od njega odbili Z. Š. i M. J. da ne bi okrivljeni sa nožem nasrnuo na njega. </span>
</p>
<p class="p3">
<span> </span>
</p>
<p class="p3">
<span>Odbranu okrivljenog D. K. u dijelu u kojem negira izvršenje krivičnog djela koje mu je  javnom optužbom stavljeno na teret je u potpunosti obezvrijedio i svjedok Z. Š., istakavši kako u prethodnom tako i na glavnom pretresu da se u toku novembra mjeseca 2012.godine usmeno dogovorio-pogodio sa okrivljenim K. D.  zv. Z.  da mu od odrona, kamenja, izvala i drugo, izvrši čišćenje puta- glavnog puta M. –Č. do njegove šume i imanja. Dana 18.11.2012.godine dogovorili su se da on tokom dana počne sa čišćenjem puta, a da mu okrivljeni za uzvrat da određenu količinu čamove građe iz njegove šume, pa je oko 11,30 časova on sa svojim mašinama bio u mjestu V. odakle je trebalo da se čisti put, bio je sa M. J. koji je naišao iz P. prema njegovoj kući u V. i sa P. I., koji mu je dok još nije bio došao D. K., rekao, da je taj put sporan i da ne može da se čisti sve dok mu okrivljeni D. K. ne da 400,00 eura  za neko auto koje mu je ranije polupao. U tom periodu došao je i okrivljeni D. K., pa pošto je čuo ove riječi obratio se I., “majku ti jebem” i neke druge riječi koje nije zapamtio, pa su obojica nastavili da se prepiru jako visokim tonom, da se psuju i on pošto je vidio da može doći do eventualne tuče, uzeo je D. i udaljio ga sa lica mjesta  na udaljenosti od oštećenog  od 20m, gdje ga je ubeđivao da se ne svađa i da ovaj problem riješe mirnim putem ili preko suda. Nakon toga je vidio da okrivljeni  D. vadi nekakav nož iz džepa, misli da je bila britva i da upućuje neke riječi I.,  nemože se sjetiti koje, pa ga je on  nakon toga uhvatio i udaljio sa lica mjesta kako ne bi došlo do neposredne tuče, a u tome mu je pomagao i M. J., tako što je M. držao I. a on D. Za vrijeme ovog događaja on nije vidio da je Ivan držao kolac ili neki drugi predmet, samo zna da su se prepirali i svađali. Nakon ovoga on je svoje mašine vratio za P., a D. se udaljio sa mjesta događaja , ne može se sjetiti u kojem pravcu, a  P. I. je još neko vrijeme ostao sa njim i putem telefona zvao policiju. </span>
</p>
<p class="p3"></p>
<p class="p3">
<span>Odbranu okrivljenog D. K. u dijelu u kojem negira izvršenje krivičnog djela koje mu je stavljeno na teret je u potpunosti obezvrijedio i svjedok M. J., istakavši  kako u prethodnom tako i na glavnom pretresu da je dana 18.11.2012. godine  bio u selu V., opština P., gdje ima kuću i imanje i toga dana oko 11,00 časova naišao je sa svojim vozilom u mjestu L. R. –R. i tu je na putu zatekao Z. Š. i I. P., sa kojima se pozdravio i baš u tom trenutku naišao je okrivljeni D. K., koji se takođe pozdravio sa njim i sa Z., a nije se pozdravio sa I. P.  koji je takođe konkretne prilike bio sa njima na putu. Tada je D. K. visokim tonom uputio neke riječi I. “vi ste samovoljno zabranili put od Č. prema V. i to kako ostalim mještanima iz sela V. tako i  meni” i to  bez obzira što je okrivljeni učestvovao u izgradnji tog puta, našta mu je oštećeni I. odgovorio ” nemoj da se obraćaš meni jer mi ne komuniciramo i trebao si da platiš 400,00 eura da bi pustio Š. Z. da prolazi” našta mu je K. D.  odgovorio “ vi ste drski, ne date nikome da prolazi putem” i pošto su počeli da se prepiru i viču jačim tonom, pretpostavio je da može doći do jačeg kontakta između njih te zbog toga Z. i on su stali između njih da se ne bi potukli, pa je tada Z. uzeo okrivljenog pod ruku i sa lica mjesta se udaljilji  oko 20m, gdje su nešto razgovarali,  nezna o čemu,  pošto je Z. sa okrivljenim završio razgovor i pošto se okrivljeni opet okrenuo put oštećenog I., nastavili su opet da se prepiru i svađaju iako su bili udaljeni jedan od drugoga, pa je u jednom momentu vidio kako okrivljeni K. D. u ruci drži britvicu i u tom momentu čuo je oštećenog P. I. kako je rekao “ovog trenutka zovem policiju”, da bi se nakon toga K. D. zv. Z. udaljio sa lica mjesta, nemože se sjetiti u kojem pravcu je otišao, jer je bio zauzet time da između njih ne dođe do eventualne svađe.  Za svo vrijeme dešavanja  ovog događaja, bio je na licu mjesta, nije vidio da je oštećeni P. I.  uzimao u ruke kolac ili neki drugi predmet, a šta je bilo kasnije njemu nije poznato, nakon navedenog on se uputio prema svojoj kući u V., opština P., gdje se zadržao do naveče. </span>
</p>
<p class="p3"></p>
<p class="p3">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti dovodeći ih u vezu jedne s drugim i u kontekstu sa navodima odbrane okrivljenog, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio navedeno krivično djelo. </span>
</p>
<p class="p3"></p>
<p class="p3">
<span>Na osnovu ovako izvedenih dokaza sud je na naesumnjiv način  utvrdio  da je dana 18.11.2012 godine oko 11.30 časova, okrivljeni D. K., došao u mjestu L. ., u selu V., opština P., na putu M.–Č., u momentu kada su se na tom putu nalazili-sreli Z. Š., sa kojim se okrivljeni D. K. novembra mjeseca dogovorio da mu sa svojim mašinama počisti put Č.-O. do njegove šume i imanja, J. M. i oštećeni P. I., koji je govorio Z. Š., da put koji treba da čisti je sporan, da isti nemože da počisti sve dok okrivljeni D. K. mu ne plati iznos od 400.,00 eura za auto koje mu je polomio, što je okrivljeni nailazeći im čuo, nakon čega je nastala žestoka prepirka zatim  i svađa između okrivljenog i oštećenog i to prepirka i svađa jako visokim tonom, nakon čega su Z. i M. cijeneći da može doći do jačeg kontakta između njih, stali između njih, nedozvoljavajući im da se svađaju i da između njih dođe do jačeg kontakta, pa u jednom momentu u toku prepirke i svađe između okrivljenog i oštećenog, okrivljeni D. K.  iz džepa pantalona izvadio nož-britvu, sa desnom rukom koju je podigao uvis u pravcu oštećenog, nakon čega ga je Z. Š. uhvatio sa obje ruke i udaljio sa mjesta događaja, zatim se isti udaljio sa lica mjesta u nepoznatom pravcu, nakon čega je oštećeni I. P. obavijestio Ispostavu policije u P. o konkretnom događaju. Naime, predmetno krivično djelo okrivljeni je izvršio nakon verbalne prepirke i svađe sa oštećenim oko čišćenja puta Č.- O. do šume i imanja okrivljenog, kada je okrivljeni u jednom momentu u toku prepirke i svađe sa oštećenim iz džepa pantalona desnom rukom izvadio nož-britvu, koju je podigao uvis u pravcu oštećenog I. P.,  odnosno u momentu svađe sa oštećenim mašio se  noža-britve, nakon čega ga je Z. uhvatio sa obje ruke i udaljio sa lica mjesta. </span>
</p>
<p class="p3"></p>
<p class="p3">
<span> Zbog svega izloženog sud je iskazima oštećenog I. P. i svjedoka Z. Š. i M. J. u potpunosti povjerovao i iste u cjelosti prihvatio, ocjenivši ih jasnim, potpunim, logičnim, međusobno saglasnim i što je najbitnije uvjerljivim, na ličnim zapažanjima zasnovanim.</span>
</p>
<p class="p3"></p>
<p class="p3">
<span> Istovremeno sud odbranu okrivljenog D. K., kojom negira izvršenje krivičnog djela koje mu je javnom optužbom stavljeno na teret, kao potpuno suprotnu prihvaćenim iskazima oštećenog I. P. i svjedoka Z. Š. i M. J., nije prihvatio, već ju je kao neosnovanu i sračunatu na izbjegavanje krivično pravne odgovornosti u potpunosti odbacio. Naime, jasno je da je odbrana okrivljenog D. K. kojom negira da se u vrijeme, na mjestu i na način kako mu je javnom optužbom stavljeno na teret, u svađi sa oštećenim I. P., mašio noža-britve, u situaciji kada njegovu odbranu u ovom dijelu nije potvrdio ne samo oštećeni I. P., već ni svjedoci Z. Š. i M. J., ista ne samo nejasna i nelogična već i neuvjerljiva. Ovo utoliko prije što je ovakva njegova odbrana obezvrijeđena, ne samo u potpunosti iskazom oštećenog I. P. već i u najbitnijem i iskazima kako svjedoka Z. Š., koji je naveo da  je kritične prilike  između okrivljenog i oštećenog, došlo do prepirke i svađe i to jako visokim tonom, da je u toku iste u jednom momentu vidio da okrivljeni vadi iz džepa nož-britvu i upućuje neke rijeći oštećenom, nakon čega ga je uhvatio i daljio sa mjesta događaja,  tako i iskazom svjedoka M. J.,  koji je takođe  naveo da je  kritične prilike došlo do prepirke i svađe između okrivljenog i oštećenog, takođe jako visokim tonom i da je u jednom momentu u toku  te prepirke i svađe između njih, vidio okrivljenog da u ruci drži britvicu, u kom momentu je oštećeni I. kazao “sada ću da zovem policiu”, nakon čega se okrivljeni udaljio sa mjesta događaja, pa i ove činjenice u sveukupnosti sa ostalim utvrđenim činjenicama odbranu okrivljenog kojom negira izvršenje krivičnog djela koje mu je javnom optužbom stavljeno na teret čini još neosnovanijom i neutemeljenijom, zbog čega je sud kao takvu nije ni mogao prihvatiti.</span>
</p>
<p class="p3"></p>
<p class="p3">
<span>Kako iz svega izloženog proizilazi da u pogledu utvrđivanja krivičnog djela koje mu je javnom opružbom stavljeno na teret okrivljenom D.K. nije bila sporna ni jedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno  krivično  djelo.</span>
</p>
<p class="p3"></p>
<p class="p3">
<span> Ocjenjujući pravno utvrđeno činjenično stanje, sud nalazi da su u radnji okrivljenog D. K., sadržani svi bitni elementi, kako subjektivni tako i objektivni, krivičnog djela ugrožavanje opasnim oruđem pri tuči i svađi iz čl. 154 KZ CG, pa mu je za izvršeno krivično djelo i izrekao kaznu bliže opisanu u izreci presude. Ovo iz razloga jer su u toku krivičnog postupka u predmetnoj krivičnoj stvari nesumnjivo utvrđeni odnosno dokazani svi zakonski elementi bića krivičnog djela koje je stavljeno na teret okrivljenom D. K., tako da u pogledu postojanja ovog krivičnog djela nije bilo nikakve sumnje. Kao prvo, u toku krivičnog postupka je nesporno dokazano da je između okrivljenog i oštećenog  kritične prilike postojala prepirka i svađa, čime je ispunjen ovaj elemenat predmetnog krivičnog djela. Drugo, u vremenu dok je između okrivljenog i oštećenog postojala prepirka i svađa, okrivljeni se mašio noža-britve i držeču ga u desnoj ruci isti podigao uvis u pravcu oštećenog, čime je ispunjen i ovaj elemenat predmetnog krivičnog djela koji ustvari predstavlja i samu radnju izvršenja ovog krivičnog djela. Konačno, nesporno je da je nož-britva, kojim se kritične prilike mašio okrivljeni, predstavlja podobno sredstvo da se sa njim tijelo teško povrijedi ili zdravlje teško naruši, čime je ispunjen i ovaj elemenat krivičnog djela koje je stavljeno na teret okrivljenom D. K.</span>
</p>
<p class="p3"></p>
<p class="p3">
<span>Sud je cijenio i vinost odnosno psihički odnos okrivljenog u odnosu na radnju izvršenja krivičnog djela, pa je našao da je okrivljeni prilikom izvršenja ovog djela postupao sa direktnim umišljajem. Naime, okrivljeni D. K.,  je  bio svjestan da nož kojim se mašio kritične prilike predstavlja podobno sredstvo da se sa njim tijelo teško povrijedi ili zdravlje teško naruš, pa se i pored takve svijesti  mašio istog, čime je manifestvovao svoje htjenje za nastupanje zabranjene posledice tj. stvaranje apstraktne opasnosti za tijelo i zdravlje oštećenog. Znači, okrivljeni je i pored svijesti da svojom radnjom koja se sastojala u tome što se u prepirci i svađi  sa oštećenim, mašio noža-britve čini krivično djelo, htio njegovo izvršenje, čime je u konkretnoj situaciji i postupao sa direktnim umišljajem. </span>
</p>
<p class="p5"></p>
<p class="p3">
<span> Prilikom izbora vrste i visine krivične sankcije koju treba primjeniti prema okrivljenom za izvršeno krivično djelo, sud je pored težine načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve okolnosti koje su relevantne u tom pogledu. Tako je od olakšavajućih okolnosti sud okrivljenom D.K.  cijenio i uzeo u bzir: da  nije oženjen, da nije zaposlen, da je lošeg imovnog stanja dok mu je kao otežavajuću okolnost uzeo njegovu raniju osuđivanost.</span>
</p>
<p class="p5"></p>
<p class="p3">
<span>Međitim i pored činjenice što je okrivljeni ranije već osuđivan, sud je našao da u konkretnom slučaju, s obzirom na navedene olakšavajuće okolnosti, u prvom redu nezaposlenost i lošeg imovnog stanja, kao i to da izvršena krivična djela nijesu iste vrste, ima uslova da se prema krivično odgovornom učiniocu primjeni blaža vrsta kazne, obzirom da su za ovo djelo altrnativno  predviđene novčana i kazna zatvora, pa mu je i izrekao kaznu u naznačenom iznosu.</span>
</p>
<p class="p5"></p>
<p class="p3">
<span>Sud je uvjerenja da je izrečena kazna srazmjerna težini izvšenog krivičnog djela i stepenu krivično-pravne odgovornosti okrivljenog te da će se u konkretnom slučaju i ovom vrstom i visinom kazne u okviru opšte svrhe izricanja krivičnih sankcija predviđene čl.4 st.2 KZ CG, postići svrha kažnjavanja propisana čl.32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega  da ubuduće ne vrši krivična djela. </span>
</p>
<p class="p8"></p>
<p class="p8">
<span>Odluka o troškovima krivičnog postupka je zasnovana na odredbi člana 229.stav 1.</span><span class="s2"> </span><span>Troškovi krivičnog postupka – paušalni iznos od 50,00 eura, je odmjeren s obzirom na složenost i trajanje krivičnog postupka, te obzirom na imovno stanje okrivljenog, shodno čl. 226 stav 3. ZKP-a. </span>
</p>
<p class="p3"></p>
<p class="p3">
<span>Na osnovu čl. 239 stav 2  ZKP-a sud je  oštećenog P. I.  radi ostvarivanja imovinsko pravnog zahtjeva za naknadu štete uputio na parnicu.</span>
</p>
<p class="p2"></p>
<p class="p1"></p>
<p class="p9">
<span> Na osnovu iznijetih razloga odlučeno je kao u izreci presude.</span>
</p>
<p class="p5"></p>
<p class="p10">
<span> </span>
</p>
<p class="p10">
<span> OSNOVNO SUD U PLAVU</span>
</p>
<p class="p11">
<span>Dana 06.02.2013 godine,</span>
</p>
<p class="p11"></p>
<p class="p5"></p>
<p class="p5">
<span>Zapisničar,                                                               S U D I J A.</span>
</p>
<p class="p5">
<span>Nermina Nikočević, s. r.                                       Elica Pantović,s.r.</span>
</p>
<p class="p5"></p>
<p class="p3">
<span>                                                                                           </span>
</p>
<p class="p1">
<span class="s3">Pravna pouka</span><span>:</span>
</p>
<p class="p5">
<span>	Protiv ove presude može se izjaviti žalba </span>
</p>
<p class="p5">
<span>         Višem sudu u Bijelom Polju  u roku od 8 (osam) </span>
</p>
<p class="p5">
<span>dana od dana njenog  prijema presude, a preko ovog suda.</span>
</p>
<p class="p5"></p>
<p class="p5">
<span>DNA.</span>
</p>
<p class="p5">
<span>      1x ODT u Plavu</span>
</p>
<p class="p5">
<span>      1x  braniocu  V. Đ., advokat iz P. </span>
</p>
<p class="p12">
<span>      1 x okrivljenom , K. D., preko zatvora u Bijelom Polju </span>
</p>
<p class="p5">
<span>      1 x oštećenom , I. P., V. , opština P., po pravosnažnosti presude.</span>
</p>
<p class="p13"></p>


</body>
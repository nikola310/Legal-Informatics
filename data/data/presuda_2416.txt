<div style="text-align: right;">
	K.br.176/10</div>
<div style="text-align: center;">
	U IME NARODA</div>
<br>
VIŠI SUD U PODGORICI, kao prvostepeni krivični u vijeću sastavljenom od sudije Vesne Moštrokol, kao predsjednika vijeća i sudija porotnika Pavićević Dobrica i Dašić Strašimira, kao članova vijeća, uz učešće Anke Raković, kao zapisničara, u krivičnom predmetu protiv B. N.1 i B. N.2 iz D. koje brani V. M. advokat iz Podgorice i M. Z. iz D., koga brani advokat M. D. iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika, po optužnicama Višeg državnog tužioca u Podgorici Kt.br. 92/10 od 01.07.2010.godine i Kt.br. 166/10 od 11.10.20100. godine, koje je na glavnom pretresu zastupala Sanja Jovićević, zamjenik VDT-a u Podgorici, nakon održanog usmenog, glavnog i javnog pretresa, započetog 19.11.2010.godine, završenog 21.03.2011.godine, u prisustvu zastupnika optužbe, optuženih i njihovih branilaca, nakon tajnog vijećanja i glasanja, donio je 25.03.2011.godine i istog dana javno objavio<br>
<br>
<div style="text-align: center;">
	P R E S U D U</div>
<br>
Optuženi:<br>
<br>
1. B. N.1, zv. „B. – B.“, rodjen ...., državljanin Crne Gore, nezaposlen, neoženjen, završio srednju školu, srednjeg imovnog stanja, osudjivan presudama Višeg suda u Podgorici K.br.133/95 od 09.06.1998. godine, zbog krivičnog djela razbojništvo iz čl. 146 st. 2 u vezi st.1 KZ-a na tri godine zatvora, Opštinskog suda Zrenjanin K.br.379/97 od 04.03.1999. godine zbog krivičnog djela nedozvoljeno držanje oružja iz čl. 33 st. 1 KZ RS na pet mjeseci zatvora, Okružnog suda Beograd K.br.610/97 od 15.09.1998. godine zbog krivičnog djela teški slučajevi razbojništva iz čl. 169 st. 1 u vezi čl. 168 KZ-a S na jednu godinu zatvora, Višeg suda u Podgorici K.br.80/07 od 13.05.2008. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a na dvije godine zatvora i presudom istog suda K.br.16/08 od 20.11.2008. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a na dvije godine zatvora, u pritvoru od 10.05.2010. godine<br>
<br>
2. B. N.2, rodjeN.1.., državljanin Crne Gore, nezaposlen, neoženjen, po zanimanju trgovac, završio srednju trgovinsku školu, lošeg imovnog stanja, osudjivan presudama Osnovnog suda Danilovgrad: K.br.86/98 od 29.04.1999. godine zbog krivičnog djela sprečavanje ili ometanje javnog skupa iz čl. 57 st. 2 u vezi st. 1 KZ RCG na dva mjeseca zatvora uslovno na jednu godinu; K.br.82/01 od 31.05.2002. godine zbog krivičnog djela napad na službeno lice u vršenju poslova javne bezbjednosti i čl. 190 st. 1 KZ RCG na tri mjeseca zatvora i K.br.55/01 od 04.10.2001. godine zbog krivičnog djela laka tjelesna povreda iz čl. 37 st. 2 u vezi st.1 KZ RCG na šest mjeseci zatvora uslovno na dvije godine, u pritvoru od 10.05.2010. godine<br>
<br>
3. M. Z., rodjen ..., državljanin Crne Gore, oženjen, bez djece, mašinbravar, zaposlen u špediciji „Montena max“ u Podgorici, završio mašinsku školu, vojsku služo 1995/96. godine u Novom Sadu, srednjeg imovnog stanja, osudjivan presudama Osnovnog suda Danilovgrad: K.br.23/95 od 22.04.1995. godine zbog krivičnog djela oduzimanje motornog vozila iz čl. 150 KZ-a RCG na tri mjeseca zatvora uslovno na jednu godinu i K.br.69/99 od 29.09.1999. godine zbog krivičnog djela teška kradja iz čl. 145 st. 1 tač. 1 KZ-a RCG na deset mjeseci zatvora uslovno na tri godine,&nbsp; u pritoru od 12.08.2010. godine<br>
<br>
<div style="text-align: center;">
	K r i v i&nbsp; s u</div>
<br>
Zato što su:<br>
<br>
U periodu od 10.05.2010. godine do 11.08.2010. godine, na području Opštine Danilovgrad, optuženi B. N.1 i B. N.2 neovlašćeno držali radi prodaje heroin i neovlašćeno prodavali heroin, a optuženi M. Z. neovlašćeno držao radi prodaje heroin i neovlašćeno posredovao u kupoprodaji herona – supstance proglašene za opojnu drogu Rješenjem o utvrdjivanju opojnih droga (Službeni list SRJ br. 44/02) i to dana 10.05.2010. godine, optuženi B. N.1 neovlašćeno radi prodaje držao, dva zamotuljka mase 4,19 grama i 3,17 grama, sakrivene u džepu od trenerke, koju opojnu drogu su ovlašćeni službenici Područne jedinice Podgorica pronašli ličnim pretresom optuženog, u pomoćnim prostorijama porodične kuće u selu Orja Luka, jednu plastičnu kutiju sa 29 ručno pravljenih zamotuljaka od plastične kese približno iste gramaže, ukupne mase 118,10 grama, jedan zamotuljak od PVC kese mase 100,16 grama i jedan zamotuljak od PVC kese mase 0,47 grama, a koju opojnu drogu su pretresom pronašli službenici iste Područne jedinice, dok je optuženi B. N.2 opojnu drogu heron u količini od 4,01 gram, radi prodaje držao skrivenu u donjem vešu, koju drogu su ličnim pretresom optuženog pronašli ovlašćeni službenici Područne jedinice Podgorica, a u periodu od 10.05.2010. godine do 11.08.2010. godine, optuženi B. N.1 i B. N.2 u svojoj kući, u mjestu Orja Luka, neovlašćeno radi prodaje držali 738,17 grama heroina i iz ZIKS-a - Zatvor Podgorica, neovlašćeno prodavali heroin, koji je optuženi M. Z. po dogovoru i postupajući po uputstvima optuženih B. N.1 i B. N.2, koja je dobijao u komunikaciji sa njima putem mobilnih telefona, dok su se isti nalazili u Istražnom zatvoru Spuž, iz njihove kuće, sa mjesta na koje su mu oni ukazali, pronašao i u svoj stan prenio ovu količinu heroina, gdje ga je neovlašćeno držao radi prodaje, da bi nakon toga optuženi B. N.1 i B. N.2, koristeći se mobilnim telefonima iz Istražnog zatvora, sa njima poznatim licem postigli dogovor o kupoprodaji oko 300 grama heroina, dok je optuženi M. Z. postupajući po uputstvima optuženih B. N.1 i B. N.2, koja je dobijao putem mobilnih telefona, neovlašćeno posredovao u kupoprodaji tog heroina izmedju njih kao prodavaca i tog lica kao kupca, tako što je prethodno izdvojio manju količinu heroina za uzorak, koju je upakovao i pripremio da bi ga to lice probalo i uvjerilo se u njegov kvalitet, i po dogovoru taj zamotuljak sa uzorkom heroina ostavio u mjestu Smokovac, pored jednog znaka u blizini pumpe, a nakon toga dana 11.08.2010. godine, od ukupne količine heroina, kojeg je držao radi prodaje izdvojio količinu od 285,42 grama, upakovao u PVC kesu i istog dana u noćnim satima po dogovoru sa optuženim B. i tim licem, ostavio drogu kod raskrsnice u mjestu zvanom Branovica, Opština Danilovgrad, pored saobraćajnog znaka „nailazak na put sa prvenstvom prolaza“, gdje su ga ovlašćeni policijski službenici i pronašli, dok su pretresom stana optuženog M., izvršenog iste noći, pronašli i oduzeli preostalu količinu heroina namijenjenu daljoj prodaji u ukupnoj količini od 452,75 grama<br>
<br>
- čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika (Službeni list CG 25/10)<br>
<br>
- pa sud primjenom citiranih zakonskih odredbi, te odredbi čl.4, 32, 36, 42 i 51, a u odnosu na optuženog B. N.1 i primjenom odredbi čl. 48 st. 1 i 50 st.1 Krivičnog zakonika, kojem prethodno utvrdjuje:<br>
<br>
- za krivično djelo neovlašćena proizvodnja držanje i stavljanje u promet opojnih droga iz čl. 300 st.1 Krivičnog zakonika, kaznu zatvora u trajanju od 6 (šest) godina,<br>
<br>
- kao utvrdjenu uzima kaznu zatvora izrečenu presudom Višeg suda u Podgorici K.br.80/07 od 05.06.2007. godine, koja je pravosnažna 13.05.2008. godine&nbsp; i kojom je optuženi B. N.1 osudjen na kaznu zatvora u trajanju od 2 (dvije) godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.<br>
<br>
- kao utvrdjenu uzimu kaznu zatvora izrečenu presudom Višeg suda u Podgorici K.br.16/08 od 19.05.2008. godine, koja je pravosnažna 20.11.2008. godine i kojom je optuženi B. N.1 osudjen na kaznu zatvora u trajanju od 2 (dvije) godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.<br>
<br>
- pa ih sud primjenom citiranih zakonskih odredbi, a u odnosu na optuženog B. N.1 i primjenom odredbi čl. 48 st. 2 tač. 2 Krivičnog zakonika, te odredbi čl. 199, 202 i 364 Zakonika o krivičnom postupku<br>
<div style="text-align: center;">
	O S U Đ U J E</div>
<br>
Optuženog B. N.1 na jedinstvenu kaznu zatvora u trajanju od 9&nbsp; (devet) godina i 6 (šest ) mjeseci, u koju kaznu će mu se uračunati vrijeme provedeno u pritvoru i to: od 22.11.2006. godine do 05.06.2007. godine, od 15.12.2007. godine do 19.05.2008. godine i od 10.05.2010. godine, pa nadalje.<br>
<br>
Optuženog B. N.2 na kaznu zatvora u trajanju od 4 (četiri) godine, u koju kaznu će mu se uračunati vrijeme provedeno u pritvoru od 10.05.2010. do 25.03.2011. godine.<br>
<br>
Optuženog M. Z. na kaznu zatvora u trajanju od 4 (četiri) godine, u koju kaznu će mu se uračunati vrijeme provedeno u pritvoru od 12.08.2010. godine do 25.03.2011. godine.<br>
<br>
Na osnovu čl. 300 st. 7 u vezi čl. 75, te čl.71 Krivičnog zakonika i z r i č u&nbsp; s e<br>
<div style="text-align: center;">
	MJERE BEZBJEDNOSTI<br>
	ODUZIMANJE PREDMETA&nbsp; i<br>
	OBAVEZNO LIJEČENJE NARKOMANA</div>
<br>
<br>
ODUZIMA SE od optuženih B. N.1 i B. N.2, opojna droga heroin i to: od optuženog B. N.1 226,09 grama i jedna digitalna vaga marke „Vivax“ u obliku kašike, od optuženog B. N.2&nbsp; 4,01 gram, a od oba optužena 738,17 grama, koji heroin se ima uništiti, nakon pravosnažnosti presude.<br>
<br>
Od optuženog M. Z. ODUZIMA&nbsp; SE jedna digitalna vaga marke „Vivax“ u obliku kašike.<br>
<br>
Mjera bezbjednosti obavezno liječenje narkomana izriče se optuženom B. N.2, a izvršiće se u Centru za mentalno zdravlje u Podgorici i trajaće dok postoji potreba za liječenjem, ali ne duže od tri godine, s tim što se vrijeme provedeno u ustanovi za liječenje uračunava u kaznu zatvora.<br>
<br>
OBAVEZUJU SE optuženi da na ime troškova krivičnog postupka uplate ovom sudu i to: iznos od 1683,00 € (hiljadušestoosamdesettri eura) solidarno svi optuženi, iznos od 291,50 € (dvestadevedesetjedan euro) solidarno optuženi B. N.1 i B. N.2, iznos od 1850,00 € (hljaduosamstopedeset eura) optuženi M. Z., iznos od 100 € (sto eura) optuženi B. N.1 i iznos od 160,80 € (stošezdeset eura i osamdeset centi) optuženi B. N.2, a na ime paušala svi optuženi iznose od po 100 € (sto eura), sve u roku od 15 dana po pravosnažnosti presude pod prijetnjom prinudnog izvršenja.<br>
<div style="text-align: center;">
	O b r a z l o ž e nj e</div>
<br>
Optužnicom VDT-a u Podgorici Kt.br. 92/10 od 01.07.2010. godine, optuženima B. N.1 i B. N.2, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika (KZ), dok je optužnicom Kt.br.166/10 od 11.10.2010. godine, optuženima B. N.1, B. N.2 i M. Z., stavljeno na teret krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika (KZ),pri kojim optužnicama je njen zastupnik ostao do kraja glavnog pretresa, predlažući sudu da optužene oglasi krivim i osudi po zakonu.&nbsp;<br>
<br>
Optuženi B. N.1, izjašnjavajući se na navode optužnice Kt.br.92/10 od 01.07.2010. godine, u svojoj odbrani datoj u pretkrivičnom i prethodnom postupku, je naveo da živi u Orjoj Luci,&nbsp; pa kako je imao da izdrži zatvorsku kaznu od tri godine, zbog čega ga je policija tražila, on je izbjegavao da se javi na izdržavanje kazne, a sa razloga što je trebao da se u to vrijeme vjeri, da je ponekad uživao heroin, pa je količinu heroina koja je pronadjena prilikom pretresa njegove kuće, nabavio za sopstvene potrebe, a da ne bi morao svaki dan da ide u nabavku, da se u to vrijeme nije bavio prodajom heroina, a predmetni heroin je kupio 2 – 3 dana prije nego što je lišen slobode, da je kupio oko&nbsp; 200 grama heroina za iznos od 2.000 €, a da se razlika u težini izmedju kupljene i nadjene količine, pojavila zato što je on u medjuvremenu konzumirao dio heroina, da ga je policija uhapsila u blizini škole i kod njega pronašla dva zamotuljka, da mu nije poznato da li je njegov brat N.2 znao da on u kući drži heroin, tako da ne zna odkud heroin koji je pronadjen prilikom pretresa njegovog brata, ali da pretpostavlja da ga je uzeo bez njegovog znanja, da mu nije poznato da njegov brat uživa heroin, da se bavi poljoprivredom, ima plantažu kivija i drži dvije krave, pa je novac koji je pronadjen prilikom pretresa njegove kuće, porodični novac, koji pripada njegovoj majci, njemu i njegovoj braći, da se njegov brat N.2 nikada nije bavio trgovinom drogom, a on sam je uticao na njega da ne dodje u kontakt sa tim. Na glavnom pretresu je objasnio da je onih 200 grama heroina, koji je pronadjen prilikom pretresa njegove kuće, namijenio za sopstvenu upotrebu, jer već nekoliko godina uživa heroin, a on je policajcima prilikom pretresa pokazao, gdje se isti nalazio, da njegov brat nema nikakve veze sa ovim heroinom i ne bavi se prodajom istog, da je njegov brat ranije koristio heroin, zbog čega je bio na liječenju, da mu je predmetni heroin, koji je kupio, prodavac direktno donio kući, a da je imao heroina i od ranije, jer mu je bilo ostalo, da je heroin koristio unazad deset godina sa prekidima, ali se nikada nije liječio, da je heroin ponovo počeo da uzima 7-8 mjeseci prije nego što je uhapšen i to u početku po jedan gram dnevno, a zadnjih mjesec dana 7-8 grama svakodnevno, putem ušmrkavanja, da je kupovao velike količine heroina, jer mu se povećavala tolerancija na količinu koju je doskoro&nbsp; uzimao, pa kako u maju počinje sezona poljoprivrednih radova, trebalo mu je više heroina nego inače, te da je pogrešno shvaćen kada je ranije rekao da se krio, kako ne bi otišao na izdržavanje kazne, već da se on javio ZIKS-u po pozivu, ali da su mu rekli da nema mjesta, pa se vratio kući. Dalje je naveo da nema nikakvu medicinsku dokumetnaciju o svojoj zavisnosti o heroinu, da nije znao da mu brat uzima heroin, a kada je kupio ovu veću količinu, nije primijetio da mu od iste hvali, jer je bio sto posto siguran da je njegov brat N.2 prestao sa korišćenjem heroina, da je onih 200 grama heroina, koje je kupio, bilo upakovano na način, što je u jednoj kesi bila količina od oko 100 grama, dok je onih drugih 100 grama bilo upakovano u više manjih zamotuljaka tzv. “petice”, a to je ovih 29 zamotuljaka, koji su pronadjeni prilikom pretresa a kojih heroin je držao u podrumskim prostorijama, na jednom mjestu, u ladici – fioci, te da su ona dva paketića heroina, koja su pronadjena njegovim ličnim pretresom, nosio sa sobom, jer je trebao da ide da radi u polje i namjeravao je da ih konzumira tokom dana.<br>
<br>
Izjašnjavajući se na navode optuženice Kt.br. 166/10 od 11.10.2010. godine, optuženi B. N.1 je u svojoj odbrani naveo da kada je kupio onih 200 grama heroina, od onog čovjeka, isti je sa sobom donio jednu crnu kesu, u kojoj je bila izvjesna količina heroina i smješa koja se miješa sa heroinom, da mu je ovaj čovjek rekao da mu to pričuva,a ako mu u medjuvremenu neko “naleti” i da to proda u njegovo ime, da se nisu precizno dogovorili po kojoj cijeni da heroin prodaje, ali da će se naknadno čuti i dogovoriti, da je ovu kesu sakrio ispod tigala stare kuće, koja se nalazi u njihovom dvorištu, a čovjek mu je rekao da se tu nalazi oko 700 -800 grama herona i plus smješa, da prilikom pretresa njegove kuće, kada je on po prvoj optužnici lišen slobode, službenici policije nisu pronašli ovu količinu heroina, da je on, u prostoriji u ZIKS-u, gdje je bio smješten nakon što mu je odredjen pritvor, pronašao jedan mobilni telefon, a poslije mjesec dana, sa ovog telefona je pozvao onog čovjeka iz Nikšića, koji mu je ostavio na čuvanje heroin, ali se javilo drugo lice, koje ga je obavijestilo da je onaj čovjek u bolnici, jer je povrijedjen u nekoj saobraćajnoj nezgodi, te da će ga lice sa kojim je razgovarao kontaktirati, da ga je ovaj drugi čovjek pozvao,pa mu je on objasnio gdje je sakrio kesu sa heronom i smješom, ali ga je ovaj drugi čovjek, takodje putem telefona, obavijestio da on to nije mogao da nadje i da se nekako snadje kako bi roba bila vraćena, da je on nakon toga pozvao svog komšiju i dobrog prijatelja M. Z., objašnjavajući mu da mora neku robu da vrati jednom čovjeku, jer mu duguje pare, ne govoreći mu o kojoj robi se radi, moleći ga da o ovome ništa ne govori njegovom bratu N.2, da je optuženom M. objasnio gdje se nalazi ova roba, te da je uzme i odnese sa sobom, da ga je nakon toga ponovo zvao onaj drugi čovjek, govoreći mu da robu mora da uzme, pa je ponovo pozvao optuženog M. govoreći mu da mora da je preda jednom čovjeku i tada mu rekao da je u pitanju heroin, da je optuženi M. rekao da neće da ima nikakve veze sa tim, nakon čega ga je opet pozvao onaj čovjek, govoreći mu da mora da mu dostavi barem pola robe, na način što će ista biti ostavljena pored puta,&nbsp; da je on pozvao optuženog M., i da mu broj telefona ovog čovjeka, tako da pretpostavlja da su se oni dvojica dogovorili o mjestu gdje će se roba – heroin, ostaviti, da je optuženi M., obzirom da nije znao razliku izmedju heroina i mješavine pogriješio, i umjesto heroina ostavio mješavinu,&nbsp; o čemu ga je obavijestio onaj čovjek, govoreći mu da se sledeći put heroin pomiješa sa mješavinom i da se iz dva puta ostavi na dogovorenom mjestu, da je on putem telefona uputio optuženog M. na koji način će izmiješati heroin sa smješom, govoreći mu da je razmjera 1:1, te da jednu polovinu ostavi na dogovoreno mjesto, dok će druga polovina biti ostavljena naknadno, da mu je žao što je optuženog M. uvukao u sve ovo, jer isti nije imao nikakve veze sa drogom, niti je trebalo da ima bilo kakvu materijalnu korist, osim da mu učini uslugu, što je ovaj vjerovatno uradio iz prijateljskih razloga, da optuženi B. N.2, nije učestvovao u dogovoru sa optuženim M. i onim čovjekom iz Nikšića, niti je znao za ovaj heroin, da pretpostavlja da se njegov brat putem telefona čuo sa optuženim M., a takođe pretpostavlja da je i njegov brat u sobi našao telefoN.1 Izjavio je da je na kraju&nbsp; jedino on odgovoran i kriv za ono što se njima stavlja na teret po obije optužnice, da njegov brat N.2 nema nikakve veze sa tim i da mu je žao što je u sve uvukao optuženog M., da su nakon svega ovoga, službenici ZIKS-a, došli u njegovu sobu, pitajući ga da li ima što nedozvoljeno da prijavi, nakon čega im je rekao da ima dva telefona i predao im iste sa karticama, da je jedan telefon upotrebljavao, dok ovaj drugi praktično nisu upotrebljavali, tako da ne zna sa kojeg broja je razgovarao sa M. i onim čovjekom, te da je elektronska vaga u obliku kašike, koja je pronadjena prilikom pretresa, kupljena&nbsp; da bi mu služila prilikom odmjeravanja heroina koji je koristio za sopstvene potrebe, da mu cilj nije bio da sebi pribavi materijalnu korist, kada je u pitanju heroni po drugoj optužnici, već samo da ga vrati onom čovjeku iz Nikšića. Za ovim je naveo, da po njegovoj procjeni, cijena 700 grama heroina, može biti oko 5.000-6.000 €, a ovog čovjeka iz Nikšića je upoznao u ZIKS-u, sa istim se sprijateljio, pa su imali povjerenja jedan u drugoga, što je bio i razlog zbog čega je ovaj čovjek ostavio kod njega na čuvanje heroiN.1<br>
<br>
Optuženi B. N.2, izjašnjavajući se na navode optužnice Kt.br.92/10 od 01.07.2010. godine,&nbsp; u svojoj odbrani je naveo da je heroin koji je pronadjen prilikom njegovog ličnog pretresa, prije nego što je krenuo u grad, uzeo iz podruma njegove kuće, a heroin pripada njegovom bratu N.1, da je heroin uzeo bez njegovog znanja, istog dana kada je lišen slobode, da je heroin htio da iskoristi za sopstvene potrebe, i nije imao namjeru da ga ikome prodaje, da je zavisnik od opojne droge heroin 3 -4 godine, da se od bolesti zavisnosti liječio u jednoj privatnoj klinici u Beogradu, da bi nakon&nbsp; dva mjeseca nakon liječenja, ponovo počeo da koristi heroin, prvo manje količine, a onda i po 3-4 grama dnevno, da je heroin koristio isključivo “ušmrkavanjem”, da misli da njegov brat ne zna da je on od njega uzimao oko 3-4 grama heroina dnevno, unazad 3-4 dana, da se prije ovoga snalazio na razne načine i nabavljao heroin, a dešavalo se i da nema novca da nabavi heroin, pa tada ne bi ništa ni konzumirao, da je njegov brat N.1 heroin držao u podrumu i tu je uvijek nalazio više paketića, pa bi uzimao ili jedan veći ili više manjih, da se on i njegova porodica bave poljoprivredom, a da je on pola godine prije nego što je lišen slobode, radio u “Bar kodu”, pa je to razlog zbog čega je nekad imao novca da kupi heroin, a nekad ne, da je kritičnog jutra, kada je lišen slobode i kada je od brata uzeo predmetni heroin, odmah otišao u grad, da njegov brat tada nije bio kući i da to jutro nisu trebali da obavljaju bilo kakve poljoprivredne radove.<br>
<br>
Izjašnjavajući se na navode optužnice Kt.br.166/10 od 11.10.2010. godine, optuženi B. N.2 u svojoj odbrani je naveo da kada je doveden u prostorije ZIKS-a, on i njegov brat su smješteni u različite sobe, da je tačno da je iz ZIKS-a putem telefona, komunicirao sa optuženim M., koji mu je prijatelj i drug, a telefon mu je dodao brat, prilikom šetnje kroz krug ZIKS-a, da se sa optuženim M. često čujao, ali samo kao sa drugom i prijateljem, posebno jer je imao obavezu vezano za jedno auto koje mu je oduzeto, a koje auto je vlasništvo jednog njegovog komšije, da je sa optuženim M. kontaktirao nekih 3-4 dana, prije nego što su službenici ZIKS-a u njegovoj sobi pronašli telefon, da je istima predao telefon, jer su službenici ZIKS-a, očigledno znali da isti posjeduje, obzirom da su prije pretresa pročitali broj telefona koji je on koristio, da je sa optuženim M. razgovarao jednom – dva puta dnevno, da su ti razgovori bili kratki i da optuženi M. njemu nije pominjao, da je istovremeno kontaktirao i njegovog brata N.1, te da on ne zna sadržinu razgovora izmedju optuženog M. i njegovog brata. Dalje je naveo da je novac koji je pronadjen u njegovoj jakni, a prilikom pretresa njihove kuće, porodični novac, odnosno novac njegove majke, obzirom da se njegova porodica bavi poljoprivredom, drže tri krave, a da oko kuće imaju i nešto voća, koje uglavnom koriste za sopstvene potrebe, te da izdaju i stan u Podgorici, po kojem osnovu na ime zakupnine dobijaju po 300 € mjesečno.<br>
<br>
Branilac optuženih B. N.1 i B. N.2, u završnoj riječi je naveo, da se u konkretnom slučaju, kada su u pitanju B. N.1 i N.2, ne radi o dva krivična djela, već o jednom produženom krivičnom djelu iz čl. 300 st.1 u vezi čl. 49 KZ-a, da kada je u pitanju&nbsp; optuženi B. N.1, isti je priznao krivicu u pogledu oba dogadjaja opisana optužnicama, a na koji zaključak upućuju i provedeni dokazi, dok kada je u pitanju optuženi B. N.2, smatra da nema dokaza da je izvršio krivično djelo opisano i u prvoj i u drugoj optužnici, obzirom da iz iskaza njegovog brata proizilazi da je predmetna opojna droga njegovo vlasništvo, dok iz iskaza optuženog B. N.2 proizilazi da se radi o dugogodišnjem zavisniku, te da je predmetnu količinu heroina namijenio za sopstvene potrebe, a što je potvrdjeno i medicinskom dokumentacijom i nalazom i mišljenjem vještaka neuropsihijatra dr. M. S. Kada je u pitanju dogadjaj opisan drugom optužnicom, objektivno optuženi B. N.1 i N.2, nisu mogli imati neposredan kontakt sa drogom pronadjenom kod optuženog M., za koju je B. N.1 priznao da je njegova i da je držao u svojoj porodičnoj kući, negirajući bilo kakvu umiješanost svoga brata,a da je logično da on najbolje zna ko je imao saznanja i učestvovao u nabavci i korišćenju predmetne droge, a što je izmedju ostalog potvrdio i optuženi M., koji je objasnio da je u pogledu prodaje predmetne opojne droge imao kontakt sa optuženim B. N.1, sa kojih razloga je predložio da ovog optuženog sud oslobodi od optužbe, te da u odnosu na optuženog B. N.1 cijeni olakšavajuće okolnosti na njegovoj strani, posebno da je priznao svoju krivicu, a koju završnu riječ su prihvatila oba optužena.<br>
<br>
Optuženi M. Z., u svojoj odbrani datoj u pretkrivičnom postupku, je naveo da je zaposlen u preduzeća “Montena max” kao vozač, da živi u porodičnoj kući u Danilovgradu, da nije uživalac&nbsp; opojne droge, niti je istu ikad probao, da od 1993. godine poznaje i druži se sa braćom B. P., N.1 i N.2, da mu je negdje 2007. godine, zbog zdravstvenih problema koje je tada imao, B. N.2 pozajmio novac, koji mu je on kasnije vratio i što mu je zapamtio kao korektan i human gest, da mu je poznato kada su B. N.1 i N.2 uhapšeni, da bi mu nekih 10-15 dana&nbsp; nakon toga, na njegov broj telefona 069-349-..., B. N.1 poslao poruku u kojoj ga je pitao, da li bi pošao da uzme neki paket u kome se nalazi heroin a koji je bio skriven u njihovoj staroj kući,i koji policija nije pronašla kada je pretresla njegovu kuću, te da mu napravi tu uslugu jer je dužan dosta para, da u početku nije htio da pristane, ali je osjetio potrebu da im se oduži, obzirom da mu je B. N.2 2007. godine pomogao, da mu je N.1 opisao mjesto gdje se nalazi droga i rekao mu da će doći “čovjek” koji će sve to uzeti, da ga je B. N.1 kontaktirao sa broj 067-918-..., rekao mu da uzme njihovu “Vespu”, da je on nekoliko dana poslije toga, taxi vozilom, pošao do porodične kuće B., gdje je u dijelu stare kuće, ispod tigle, na mjestu koje mu je opisao N.1, pronašao jednu veću kesu, da je heroin odnio svojoj kući i tamo ga sakrio, pored jednog drveta,&nbsp; da se nadao da će “čovjek”, koga su pominjali B., doći što prije, kako bi se oterasio i makao drogu sa svog posjeda, da mu je B. N.1, u medjuvremenu poslao i broj “čovjeka”, koga je trebao da kontaktira radi preuzimanja heroina i čiji broj je on na drugom telefonskom aparatu, koji nosi karticu 068- 296-..., numerisao kao “XX” i “XX2”, jer mu je N.1 poslao dva broja ovog čovjeka, da je putem SMS poruka kontaktirao ovog čovjeka, a oko preuzimanja heroina, da mu je N.1 rekao da heroin nije dobrog kvaliteta i da ga treba pomiješati, da on nije znao to da uradi, pa mu je N.1 detaljno opisao da u ovom većem pakovanju koje je preuzeo, imaju dvije plastične kutije, da se u jednoj nalazi heroin a u drugoj baza, te da ove dvije smješe treba da pomiješa 1:1, da je on odugovlačio sa poslom, medjutim N.1 ga je svakodnevno forsirao, kao i njegov brat B. N.2, koji je takodje počeo da ga zove i moli da završi posao, da mu je poznato da je N.2 bio u izolaciji, a nakon što je izašao iz iste, više puta ga je pozivao i slao mu poruke da završi posao sa onim čovjekom, da je u utorak veče, uzeo kesu&nbsp; u kojoj se nalazi heroin, i po instrukcijama koje je dobio, isti izmiješao, pa pošto je heroin imao jak miris, od čega ga je odmah zaboljela glava, prilikom miješanja je koristio dvije lakirerske maske za usta i nos, da je od istog izdvojio 300 grama, kako mu je rekao N.1, spakovao ga u jednu kesu, a heroin je izmjerio na digitalnoj vagi u obliku kašike, koju je pronašao u ovoj kesi, nakon čega je ostatak sakrio ispod jedne tigle na njegovoj staroj kući, da je putem poruka kontaktirao onog “čovjeka” kome je trebalo da ostavi uzorak, kako bi ovaj “čovjek” probao “robu”, da je odvojio nešto oko pola grama i ostavio ga kod jednog saobraćajnog znaka u blizini Bioča, da je oko 12 časova obavijetio onog “čovjeka” gdje se nalazi uzorak, da bi ga kasnije ovaj čovjek zvao i rekao da je “roba” dobra i da će uzeti i ostatak od 300 grama, da mu nije poznat dogovor oko načina plaćanja N.1 i N.2 sa ovim “čovjekom”, ali da on nije imao nikakvu materijalnu korist od toga, da mu je dan prije nego što je lišen slobode, poslao poruku jedan od braće B. i zamolio ga da odradi posao, da je nakon dolaska s posla, putem SMS poruka kontaktirao onog “čovjeka” i rekao mu da krene u pravcu Danilovgrada, da je uzeo onaj zamotuljak od 300 grama heroina i sa “vespom” se uputio u pravcu škole u Danilovgradu, da bi kod hotela “Perjanik”, pored saobraćajnog znaka “nailazak na put sa pravom prvenstva”, ostavio kesu sa heroinom, a prije toga je obavijestio onog čovjeka gdje se heroin nalazi, da je lišen slobode od strane službenika policije, odmah nakon što je ostavio heroin na pomenutom mjestu, a na pitanje da li posjeduje još nešto, službenicima policije rekao da ima još heroina u njegovoj kući i na imanju, koji je pronadjen nakon pretresa.<br>
<br>
I u svojoj odbrani datoj pred istražnim sudijom, u bitnom je ponovio odbranu koju je dao u pretkrivičnom postupku, objašnjavajući da je na N.1 molbu pristao da ode u kuću B. i ispod tigala uzme neko pakovanje u kojem se nalazio heroin, da je kasnije putem telefona komunicirao i sa N.1 i sa N.2, koji su bili u zatvoru, i da su mu isti davali instrukcije šta da radi sa tim heroinom, kako da od njega odvoji količinu od 300 grama i napravi uzorak, a za koju će doći neki njihov drug, što je on i uradio, da bi nakon što je ovu količinu ostavio pored saobraćajnog znaka u blizini hotela “Perjanik” u Danilovgradu, bio lišen slobode od strane policije, da je telefonsku komunikaciju ostvarivao i sa N.1 i sa N.2, da su ga isti stalno zvali čas jedan, a čas drugi, govoreći mu da im izadje u susret, jer je nakon njihovog lišenja slobode, u kući ostalo još heroina, koji nije pronadjen prilikom pretresa, da je u jednoj od kesa bio heroin, a u drugoj smješa, koje je pomiješao, prema instrukcijama koje su mu dali B., da mu je N.1 govorio, da su oni ustvari dužni tom čovjeku toliko heroina i da on to treba da mu vrati, da je i sa ostatakom heroina trebao da postupi na isti način, da se nije pojavila policija, da je u to vrijeme koristio dva broja telefona i to 069-349-... i 068-296-..., da ga je B. N.2 pozivao sa broja 067-413-..., a N.1 sa 067-918-..., da je u svom telefonu memorisao boj 069400-..., kao telefon onog “čovjeka” pod oznakom “XX2”, dok je broj telefona,&nbsp; 067-823-..., memorisao kao “XX”, kao drugi broj onog “čovjeka”, te da ga je i N.2 B. stalno zvao pitajući ga može li to da im napravi, i da preda heroiN.1<br>
<br>
I na glavnom pretresu, optuženi M. Z., je ponovio svoju odbranu iz pretkrivičnog i prethodnog postupka, osim u dijelu gdje je naveo da je samo sa optuženim B. N.1, putem telefona razgovarao o preuzimanju i dostavljanju heroina nekom momku, da optuženom B. N.2 ništa nije govorio o tome, jer ga je N.1 zamolio da mu ne govori ništa, da je u tom periodu, i sa N.2 razgovarao putem telefona, a tema tih razgovora je bila što ga je N.2 zamolio da pogleda i vidi kako mu je majka, te da vidi nešto oko produženja sobraćajne dozvole, jednog vozila što je N.2 kupio od komšije. Objašnjavajući ovu razliku u svom kazivanju, naveo je da je on u pretkrivičnom postupku pominjao N.2, ali ne u onom smislu kako je to konstatovano na zapisniku o njegovom saslušanju, a da je kod istražnog sudije priznao sve ono što se njemu stavljalo na teret, a sjeća se da ga je sudija pitao da li ostaje pri ranijem iskazu, nakon čega je on rekao da ostaje, i ako mu niko nije pročitao šta je izjavio pred policijom. Dalje je pojasnio, da je prije nego što je trebao da preda&nbsp; heroin onom momku, na kojeg ga je uputio N.1, ovaj momak insistirao da vidi “robu”, prije nego što je preuzme, i rekao mu da od “robe” izdvoji malo i to ostavi kod jednog saobraćajnog znaka, na oko 3 km od izlaska iz Danilovgrada prema Podgorici, da je on dva puta na tom mjestu ostavljao malu količinu heroina, medjutim ovaj momak ga je kasnije nazvao i rekao mu da je pogriješio, govoreći mu da se ne radi o heroinu, već da je ostavio nešto drugo, kako se ovaj momak izjasnio “farbu ili čokoladu”, da mu je ovaj momak nakon toga prijetio, sumnjajući da hoće da ga prevari, pa je tek nakon kontakta sa optuženim B. N.1, od istog saznao da je trebao da pomiješa smješe koje su bile u kesama, u razmjeri 1:1, nakon čega je opet jednu malu količinu heroina ostavio kod jednog saobraćajnog znaka u blizini Bioča, nakon čega se javio onaj čovjek i rekao mu da je sada dobro, da kasnije nije htio da ostavi svu količinu heroina, već samo pola, da bi mu ovaj čovjek potvrdio da se radi o pravoj “robi”, a sa razloga što isti nije htio da dodje i uzme sve odjedanput, već da se nadje sa njim i pogleda o kakvoj robi se radi, na što on nije pristao, a kada je pored onog saobraćajnog znaka u Danilovgradu, ostavio jedan dio heroina, na putu prema kući zaustavila ga je policija, da je sa optuženim B. N.2, počeo da komunicira nekih 10 dana, prije nego što je počeo komunikaciju sa N.1, te da&nbsp; ga je sa broja sa kojega ga je pozivao B. N.2, takodje pozivao i B. N.1<br>
<br>
Branilac optuženog M. Z. u završnoj riječi je naveo da je nesporno da je njegov branjenik izvršio krivično djelo koje mu se stavlja na teret, pa imajući u vidu njegovo iskreno priznanje, izraženo kajanje, motiv zbog kojeg je izvršio krivično djelo, njegovu mladost, te da ranije nije osudjivan za istovrsno krivično djelo, kao I činjenicu da je oženjen i porodičan čovjek, teškog materijalnog stanja, predložio da mu sud izrekne što blažu kaznu, koju završnu riječ je optuženi M. u cjelosti prihvatio, navodeći da mu je žao i da se kaje.<br>
<br>
U dokaznom postupku sud je proveo sledeće dokaze: pročitao zapisnik Uprave policije PJ Podgorica o pretresanju optuženog B. N.1 Ku.br.468/10 od 10.05.2010. godine, zapisnik Uprave policije PJ Podgorica o pretresanju stana i durgih prostorija koje koristi optuženi B. N.1 Ku.br.468/10 od 10.05.2010. godine, četiri potvrde o privremeno oduzetim predmetima Uprave policije PJ Podgorica na ime optuženog B. N.1 Ku.br.468/10 od 10.05.2010. godine, zapisnik Uprave policije PJ Podgorica o pretresanju optuženog B. N.2 Ku.br.468/10 od 10.05.2010. godine, dvije potvrde Uprave policije PJ Podgorica, o privremeno oduzetim predmetima na ime optuženog B. N.2 Ku.br.468/10 od 10.05.2010. godine, izvršio uvid u fotoelaborat Uprave policije PJ Podgorica – Ispostava Danilovgrad br. 18-04-244/10-124 od 10.05.2010. godine, pročitao izvještaj o analizi Uprave policije – Forenzički centar Danilovgrad, br. 1855/10 u čijem sastavu se nalazi fotodokumentacija, službenu zabilješku Uprave policije PJ Podgorica KU.br.738/10 od 13.08.2010. godine, potvrdu Uprave policije PJ Podgorica Ku.br.735/10 od 13.08.2010. godine, o privremeno oduzetim predmetima od optuženog M. Z., zapisnik o pretresanju stana i drugih prostorija optuženog M. Z., Uprave policije PJ Podgorica Ku.br.735/10 od 13.08.2010. godine, u čijem sastavu se nalazi izjava optuženog, tri potvrde Uprave policije PJ Podgorica o privremeno oduzetim predmetima od optuženog M. Z. KU.br.735/10 od 13.08.2010. godine, pročitao dva izvještaja Zavoda za izvršenje krivičnih sanckija Podgorica, o izvršenom pretresu lica i prostorija broj IZ-N/8465/10 i broj IZ-N/8464/10 od 12.08.2010. godine, izvršio uvid u fotodokumentaciju Uprave policije PJ Podgorica broj 50-04-240/10-200, pročitao izvještaj o vještačenju Uprave policije – Forenzički centar Danilovgrad br. 3146/10, u čijem sastavu se nalazi i fotodokumentacija, izvršio uvid u zdravstvene kartone na ime optuženih B. N.1 i B. N.2, dostavljeni od strane ZIKS-a Podgorica 22.11.2010. godine, izvršio uvid u Ugovor o liječenju od 15.02.2008. godine i otpusnu listu od 12.12.2008. godine, Specijalne bolnice za bolesti zavisnosti “Dr. Vorobjev” iz Beograda, a na ime optuženog B. N.2, pročitao nalaz i mišljenje sudskog vještaka neuropsihijatra dr M. S. od 31.01.2011. godine i neposredno saslušao istog na glavnom pretrersu, saslušao svjedoka R. M., izvršio uvid u spise predmeta K.br.16/08 i K.br.80/07, pročitao&nbsp; listinge mobilnih operatera&nbsp; M-tela od 18.08.2010. godine, T-coma od 06.09.2010. godine i Telenora od 29.09.2010. godine, nalaz i mišljenje vještaka elektronike i telekomunikacija B. P. od 11.02.2011. godine i neposredno saslušao ovog vještaka na glavnom pretresu, saslušao svjedoka B. Lj., te pročitao izvode iz kaznene evidencije Uprave policije PJ Podgorica od 22.07.2010. godine, a na ime optuženih B. N.1, B. N.2 i M. Z.<br>
<br>
Sud u dokaznom postupku nije provodio dokaz predoložen optužnicom, a tiče se izvoda iz memorije telefona optuženih, obzirom da iz spisa predmeta proizilazi da je isti pribavljen u pretkrivičnom postupku, suprotno odredbama ZKP-a, odnosno da u tom pravcu nije bilo nikakve naredbe ili naloga suda, osim toga&nbsp; ne vidi se na koji način se došlo do podataka koji su konstatovani u ovom dokazu i ko je te podatke dostavio.<br>
<br>
Iz zapisnika Uprave policije PJ Podgorica o pretresanju optuženog B. N.1 KU.br. 468/10 od 10.05.2010. godine, utvrdjeno je da je pomenutog datuma, u 14,00 časova, u mjestu Orja Luka, Opština Danilovgrad, izvršen pretres nad B. N.1, a od strane ovlašćenih policijskih službenika Uprave policije PJ Podgorica, kada su kod optuženog, u desnom džepu donjeg dijela trenerke pronadjena dva ručno pravljena zamotuljka, napravljena od isječaka providne PVC kese, u kojima se nalazila svijetlobraon praškasta materija, kao i dva mobilna telefona sa SIM karticama.<br>
<br>
Sadržina pomenutog zapisnika o pretresanju optuženog B. N.1, potvrdjena je potvrdom o privremeno oduzetim predmetima Uprave policije PJ Podgorica KU.br.468/10 od 10.05.2010. godine, na ime ovog optuženog, u kojoj je konstatovano da su od imenovanog, dana 10.05.2010. godine, nakon njegovog pretresa, oduzeta dva ručno pravljena zamotuljka od PVC kese, u kojima se nalazila svijetlobraon praškasta materija, kao i dva mobilna telefona sa SIM karticama, čiju sadržinu je svojim potpisom potvrdio optuženi, što u svojoj odbrani nije sporio.<br>
<br>
Iz zapisnika Uprave policije PJ Podgorica o pretresanju stana i drugih prostorija koje koristi optuženi B. N.1, Ku.br.468/10 od 10.05.2010. godine, utvrdjeno je da je pomenutog datuma, a u skladu sa odredbama ZKP-a, izvršen pretres kuće u čijem sastavu se nalazi podrum, pomoćnog objekta sa ljetnjom kuhinjom, dvije štale i okućnice, a koji objekti se nalaze u mjestu Orja Luka, Opština Danilovgrad, kojom prilikom su u podrumu, u jednoj fioci komode koja se tu nalazila, pronadjeni: jedna veća plastična kutija bijele boje, u kojoj se nalazilo 29 ručno pravljenih zamotuljaka od providne PVC kese, jedan veći zamotuljak od providne PVC kese, na vrhu zavezan u čvor, u kojima se nalazila nepoznata svijetlobraon materija, novac u iznosu od 300 €, jedan plastificirani nosač za SIM karticu i više komada pakovanja “kesa za zamrzivač”; u desnoj manjoj ladici ove komode, pronadjen je jedan zamotuljak od providne PVC kese sa manjim sadržajem supstance svijetlobraon boje, dok je u jednom paketu paketu pronadjena jedna digitalna vaga za precizno mjerenje, u obliku kašike, sive boje, marke “Vivax”. Pretresom spavaće sobe pronadjen je jedan pištoj marke “Mauzer”, sa okvirom i pet metaka, kalibra 7,65 mm, i 2000 €, a koji novac se nalazio u braon kožnoj jakni, tri mobilna telefona sa SIM karticama i dvije SIM kartice, koji predmeti su se nalazili na stolu.<br>
<br>
Sadržina pomenutog zapisnika o pretresanju, potvrdjena je potvrdama o privremeno oduzetim predmetima (tri potvrde) Uprave policije PJ Podgorica KU.br. 468/10 od 10.05.2010. godine, u kojima je konstatovano, da su pomenutog datuma, nakon pretresa kuće i drugih prostorija optuženog B. N.1, ovlašćeni službenici policije od imenovanog oduzeli predmete koji su pronadjeni i konstatovani u zapisniku, što je optuženi bez primjedbi potpisao, a što je prikazano i u fotoelaboratu broj 18-08-244/10-124, gdje se vidi spoljašnji i unutrašnji izgled kuće I objekata u kojima je vrešno pretresanje, izgled predmeta koji su pronadjeni prilikom pretresa i mjesto gdje su isti pronadjeni, što&nbsp; optuženi u svojoj odbrani nije ni sporio.<br>
<br>
Iz zapisnika Uprave policije PJ Podgorica o pretresanju optuženog B. N.2, Ku.br.468/10 od 10.05.2010. godine, utvrdjeno je da su pomenutog datuma, ovlašćeni policijski službenici, izvršili pretres optuženog B. N.2 i tom prilikom kod istog pronašli jedan veći zamotuljak od PVC kese u kojem se nalazila materija svijetlobraon boje i koji se nalazio u njegovom donjem vešu, a što je potvrdjeno i sadržinom potvrde o privremeno oduzetim predmetima od istog datuma, kojoj je konstatovano da je ovaj zamotuljak koji je pronadjen pretresom optuženog B. N.2, od istog privremeno oduzet, što je optuženi bez primjedbi potpisao, a što u svojoj odbrani nije ni sporio.<br>
<br>
Iz potvrde o privremeno oduzetim predmetima Uprave policije PJ Podgorica Ku.br.468/10 od 10.05.2010. godine, utvrdjeno je da je od optuženog B. N.2, pomenutog datuma, oduzeto i putničko motorno vozilo marke “Opel omega”, reg. oznaka ..., sa ključevima od istog.<br>
<br>
Upravi polcije – Forenzički centar, na vještačenje su dostavljeni: dva ručno pravljena zamotuljka od plastične kese, sa sadržajem praškaste supstance svijetlobraon boje, neto masa M1=4,19 grama i M2=3,17 grama, koji su pronadjeni i oduzeti od optuženog B. N.1; plastična kutija bijele boje, u kojoj se nalazilo 29 ručno pravljenih zamoutljaka od plastične kese, sa sadržajem praškaste supstance svijetlobraon boje, neto masa: M1=3,99 grama, M2=4,08 grama, M3=3,99 grama, M4=4,03 grama, M5=4,19 grama, M6=4,04 grama, M7=4,06 grama, M8=4,04 grama, M9=4,03, M10=3,92 grama, M11=4,13 grama, M12=4,00 grama, M13=4,16 grama, M14=4,04 grama, M15=4,19 grama, M16=4,19 grama, M17=4,37 grama, M18=4,15 grama, M19=3,93 grama, M20=3,99 grama, M21=4,11 grama, M22=4,00 grama, M23=3,97 grama, M24=4,00 grama, M25=4,04 grama, M26=4,20 grama, M27=4,00 grama, M28=4,13 grama i M29=4,13 grama; jedan ručno pravljeni zamotuljak od platične kese, sa sadržajem praškaste supstance svijetlobraon boje, neto mase 100,16 grama; jedna plastificirana kartica sa natpisom “M-tel”, sa vidljivim tragovima svijetlobraon supstance, više komada plastičnih kesa, celofanska kesica, u kojoj je zamotuljak od plastične kese, sa sadržajem praškaste supstance svijetlobraon boje, neto mase 0,47 grama; digitalna vaga “Vivax”, na kojoj su vidljivi tragovi svijetlobraon supstance, a koji predmeti su pronadjeni prilikom pretresa porodične kuće B. i oduzeti od optuženog B. N.1; jedan ručno pravljeni zamotuljak od plastične kese, sa sadržajem praškaste supstance svijetlobraon boje, neto mase 4,01 gram, koji je pronadjen i oduzet od optuženog B. N.2. Nakon izvršene hemijske analize svih dostavljenih uzoraka, kao i predmeta na kojima su konstatovani tragovi praškaste supstance, konstatovano je da svi dostavljeni uzorci sadrže opojnu drogu diacetilmorfin – heroin, supstancu koja djeluje na centralni nervni sistem i izaziva stanje zavisnosti, osim na više plastičnih kesa, na kojima nijesu konstatovani tragovi opojnih droga u granicama detekcije, a kako je to utvrdjeno iz Izvještaja o analizi broj 1855/10, na koji stranke nisu imale primjedbe i koji je sud prihvatio kao stručan, jasan i objektivan, u skladu sa pravilima nauke i struke.<br>
<br>
U službenoj zabilješci Uprave policije PJ podgorica Ku.br.735/10 od 13.08.2010. godine, konstatovano je da je ista sačinjena dana 12.08.2010. godine, od strane službenika Ekspoziture za borbu protiv droge i krijumčarenja, a povodom opservacije terena na magistralnom putu Podgorica – Nikšić, u blizini skretanja za Danilovgrad, kada je oko 22 časa, u mjestu Branovica, 200-300 metara od hotela “Perjanik”, primijećen dolazak optuženog M. Z. na motociklu marke “Salcano”, reg. oznaka ..., koji pored saobraćajnog znaka “Nailazak na put sa prvenstvom prolaza”, ostavlja neki predmet u PVC kesi, nakon čega se udaljava u pravcu Danilovgrada.<br>
<br>
Iz potvrde o privremeno oduzetim predmetima Uprave policije PJ Podgorica, Ku.br.735/10 od 13.08.2010. godine, utvrdjeno je da je dana 12.08.2010. godine, od optuženog M. Z., oduzeta jedna plava PVC kesa, u kojoj se nalazila jedna bijela PVC kesa, sa sadržajem materije svijetlobraon boje, čime se potvrdjuje i sadržina pomenute službene zabilješke, da je ova PVC kesa predmet, koji je optuženi ostavio kod saobraćajnog znaka u blizini hoetla “Perjanik”, a što ovaj optuženi, izmedju ostalog, u svojoj odbrani nije ni sporio.<br>
<br>
Iz iskaza svjedoka R. M., službenika Ekspoziture za borbu protiv droge i krijumčarenja PJ Podgorica, utvrdjeno je da je kritične večeri, zajedno sa svojim kolegama, pratio optuženog M. Z., koji je predmetnu opojnu drogu ostavio na odredjenom mjestu, nakon čega je izvršen pretres njegove porodične kuće, kojom prilikom je pronadjena odredjena supstanca, za koju se sumnjalo da je opojna droga heroin , koja je oduzeta od optuženog, nakon izvršenog pretresa i dostavljena Forenzičkom centru Danilovgrad.<br>
<br>
Iz zapisnika o pretresanju stana i drugih prostorija Uprave policije PJ Podgorica, Ku.br. 735/10 od 13.08.2010. godine, u čijem sastavu se nalazi i izjava optuženog, utvrdjeno je da je dana 11.08.2010. godine, optuženi M. Z., kao držalac stana, zatražio i potpisao izjavu&nbsp; da ovlašćeni policijskih službenici mogu da udju i izvrše pretresanje njegove kuće i drugih prostorija, nakon čega je pomenutog datuma, u skladu sa odredbama ZKP-a, i izvršeno pretresanje kuće optuženog, stare kuće i pomoćnog objekta, koji se nalaze u ul. ... u Danilovgradu&nbsp; i kojom prilikom je pronadjena jedna plastična kutija sa natpisom “premium”, u kojoj se nalazila žuta PVC kesa sa sadržajem materije svijetlobraon boje, jedna metalna vaga u obliku kašike, marke “Vivax”, sa tragovima navedene supstance na istoj, jedna plastična kutija sa ljubičastim poklopcem u kojoj se nalazio jedan veći ručno pravljeni paket oblijepljen selotep trakom i sadržajem supstance svijetlobraon boje, jedan manji ručno pravljeni paket obmotan selotep trakom, sa istom sadržinom, tri ručno pravljena zamotuljka i to dva od providnog najlona, a treći od bijele PVC kese, sa istim sadržajem, kao i opisana supstanca koja je bila u rasutom stanju u pomenutoj plastičnoj kutiji, a koji predmeti su pronadjeni ispod cigli pomoćnog objekta; jedna maska bijele boje, na kojoj su se nalazili tragovi praškaste supstance, a koji predmet je pronadjen pretresom kuće, dok je pretresom motorcikla, u istom pronadjena još jedna maska žute boje.<br>
<br>
Sadržina pomenutog zapisnika o pretresanju potvrdjena je potvrdama o privremeno oduzetim predmetima (tri potrvrde) Uprave policije PJ Podgorica KU.br. 735/10 od 13.08.2010. godine,u kojima je konstatovano da su dana 12.08.2010. godine, a nakon&nbsp; pretresa stana i drugih prostorija optuženog M. Z., od istog privremeno oduzeti predmeti pronadjeni prilikom pretresa, kako je to konstatovano u zapisniku, kao i jedan motorcikl marke “Salcano”, reg. oznaka ..., te dva mobilna telefona i to marke “Samsung” model E 1120, sa Prmonte SIM karticom i telefon marke “Samsung” model SGHX 820, sa SIM karticom 068-296-..., što je svojim potpisom potvrdio optuženi, a što izmedju ostalog nije ni sporio.<br>
<br>
U foteolaboratu Uprave policije PJ Podgorica br. 50-04-240/10-200, koji je uradjen prilikom pretresa kuće optuženog M. Z. i povodom pronalaska većeg zamotuljka u PVC kesi bijele boje kod saobraćajnog znaka u mjestu Branovica, prikazan je spoljašnji i unutrašnji izgled porodične kuće optuženog, izgled predmeta koji su pronadjeni prilikom pretresa iste i mjesto gdje su isti pronadjeni, kao i izgled&nbsp; zamotuljka koji je pronadjen u mjestu Branovica, bliži i širi izgled mjesta u blizini saobraćajnog znaka gdje se nalazio pomenuti paketić, a kojim je, izmedju ostalog, potvrdjena sadržina zapisnika o pretresanju i potvrda o privremeno oduzetim predmetima.<br>
<br>
Iz izvještaja o pretresu lica i prostorija Zavoda za izvršenje krivičnih sankcija Podgorica IZ- N/8465/10 od 12.08.2010. godine, utvrdjeno je da je u Istražnom zatvoru, sobi L5-III sprat, dana 12.08.2010. godine u 14,00 časova pronadjen mobilni telefon marke “Nokia” IMEI 351980041410968 u kojoj sobi je boravio optuženi B. N.2, što je isti potvrdio na glavnom pretresu.<br>
<br>
Iz izvještaja&nbsp; o pretresu lica i prostorija Zavoda za izvršenje krivičnih sankcija Podgorica IZ – N/8464/10 od 12.08.2010. godine, utvrdjeno je da je u Istražnom zatvoru, soba D1-I sprat, dana 12.08.2010. godine u 14,00 časova, pronadjen jedan mobilni telefon marke “Nokia” model 1202-2, bez kartice, jedan mobilni telefon marke “Nokia” model&nbsp; 6300, sa karticom i dva punjača za moblne telefone “Nokia” i “Samsung”, u kojoj sobi je boravio optuženi B. N.1, što je isti potvrdio na glavnom pretresu.<br>
<br>
Upravi policije – Forenzički centar Danilovgrad dostavljeni su na vještačenje sledeći predmeti: jedna PVC kesa sa natpisom “Albona” u kojoj se nalazio jedan ručno pravljeni zamotuljak sa sadržajem praškaste supstance svijetlobraon boje, neto mase 285,42 grama (u izvještaju o vještačenju obilježen brojem 1),a koji je pronadjen u blizini hotela “Perjanik” i oduzet od optuženog M. Z.; plastična kutija sa natpisom “premium” u kojoj se nalazila jedna digitalna vaga marke “Vivax”, sa vidljivim tragovima praškaste supstance svijetlobraon boje (u izvještaju obilježena kao 2a), jedan ručno pravljeni zamotuljak od PVC kese, sa sadržajem praškaste supstance svijetlobraon boje, neto mase 292,68 grama (u izvještaju obilježen kao 2b); jedna PVC kesa žute boje i u istoj plastična kutija u kojoj se nalazila dva ručno pravljena zamotuljka od providnog najlona, sa sadržajem praškaste supstance svijetlobraon boje, neto masa 18,86 grama i 44,35 grama (u izvještaju obilježen kao 3a), jedno ručno pravljeni zamotuljak od PVC kese bijele boje, sa istim sadržajem, neto mase 51,83 grama (u izvještaju obilježen kao 3b) jedno veće ručno pravljeno pakovanje od PVC kese, oblijepljen braon selotep trakom i paprinom trakom žute boje, sa istim sadržajem, neto mase 771,57 grama (u izvještaju obilježen kao 3c), jedno manje ručno pravljeno pakovanje od PVC kese, oblijepljeno braon selotejp trakom, sa istim sadržajem, neto mase 72,60 grama,(u izvještaju obilježen kao 3d), tri PVC kese sa vidljivim tragovima praškaste supstance svijetlobraon boje (u izvještaju obilježen sa 3E) i rasuta praškasta materija svijetlobraon boje, neto mase 24,26 grama (u izvještaju obilježeno brojem 3F);&nbsp; jedna maska bijele boje, sa vidljivim tragovima praškaste supstance svijetlobraon boje (u izvještaju obilježen pod brojem 4a) i jedna maska žute boje ( u izvještaju&nbsp; obilježena pod brojem 4b), a koji predmeti su pronadjeni prilikom pretresa kuće optuženog M. i od istog oduzeti.&nbsp; Nakon hemijske analize svih dostavljenih uzoraka, konstatovano je da uzorci pod brojevima 1, 2, 3a, 3d, 3e, 3f i 4, sadrže diacetilmorfin – heroin, supstancu koja djeluje na centralni nervni sistem i izaziva stanje zavisnosti, dok uzorci navedenim pod brojem 3b i 3C, sadrže paracetamol i kofein, koji se ne nalaze na listi opojnih droga, a što je utvrdjeno iz izvještaja o vještačenju br. 3146/10, na koji stranke nisu imale primjedbi i koji je sud prihvatio kao jasan, stručan i objektivan, u skladu sa pravilima struke i nauke.<br>
<br>
Iz nalaza i mišljenja sudskog vještaka neuropishijatra dr M. S., koji nalaz je pored pregleda optuženih B. N.1 i B. N.2, baziran na medicinskoj dokumentaciji na ime optuženog B. N.2 i zdravstvenim kartonima na ime oba optužena, dostavljenih od strane ZIKS-a Zatvor Podgorica, te neposrednog izjašnjenja vještaka na glavnom pretresu, je utvrdjeno da vještak prilikom neposrednog pregleda optuženog B. N.1, nije našao fizičke znakove upotrebe droge, što se u konkretnom slučaju nije očekivalo, jer je isti naveo da je heroin uzimao ušmrkavanjem, a da navodno povećanje tolerancije i povremene apstinencijalne krize, nisu propraćene medicinskom dokumetnacijom, tako da ovaj optuženi ne ispunjava standarde toksikomanske zavisnosti o heroinu koja podrazumijeva psihičku i fizičku zavisnost, ali da se ne može isključiti da je optuženi B. N.1 povremo, kontrolisano konzumirao heroin, na nivou habituacije, te da je uobičajena dnevna doza, koju konzumiraju narkomani od 0,5 do jednog&nbsp; grama, što zavisi od čistoće heroina na tržištu i tolerancije osobe koja ga konzumira, objašnjavajući da je dnevna količina od 7 – 8 grama, velika doza, koja se po pravilu i ne uzima, što sve opet zavisi od čistoće heroina i uspostavljanja tolerancije prema istom. Kada je u pitanju optuženi B. N.2, vještak je svoju procjenu, da li se radi o adikciji ili habituaciji,&nbsp; prvenstveno temeljio na medicinskoj dokumentaciji, koju je priložio ovaj optuženi, u konkretnom slučaju dokumentacija sa liječenja iz Specijalne bolnice za bolesti zavisnosti, te podataka iz kartona ZIKS-a, gdje je konstatovano da je ovaj optuženi pregledan od strane psihijatra i postavljena dijagnoza zavisnosti o heroinu, pa je nakon neposrednog pregleda konstatovao, da je kod optuženog B. N.2 prisutno dugogodišnje konzumiranje heroina koje ima karakteristike toksikomanse zavisnosti (psihička i fizička zavisnost) o heroinu, pa je mišljenja da bi u konkretnom slučaju, u odnosu na ovog optuženog, potrebno primijetniti mjeru bezbjednosti obaveznog liječenja od narkomanije u Centru za mentalno zdravlje u Podgorici ili Specijalnoj bolnici za bolesti zavisnosti Dobrota – Kotor. Sud je, naprijed citirani nalaz i mišljenje,u cjelosti prihvatio kao stručan, jasan i objektivan, na koji stranke nisu imale primjedbi, kao i njegovo izjašnjenje na glavnom pretresu, gdje je vještak u skaldu sa pravilima nauke i struke dao jasna, strućna i logična objašnjenja, odgovarajući na pitanja stranka, nakon čega iste ni na ovo izjašnjenje nisu imale primjedbi.<br>
<br>
Uvidom u spise predmeta K.br.80/07, utvrdjeno je da je optuženi B. N.1 presudom K.br.80/07 od 05.06.2007. godine, oglašen krivim za krivično djelo neovlašćena proizvodnja, držanje i stavljenje u promet opojnih droga iz čl. 300 st.1 Krivičnog zakonika i osudjen na kaznu zatvora u trajanju od dvije godine, u koju kaznu će mu se uračunati vrijeme provedeno u pritvoru od 22.11.2006. godine do 05.06.2007. godine, a koja je presudom Apelacionog suda Crne Gore Kž.br.471/07 od 13.05.2008. godine potvrdjena.<br>
<br>
Uvidom u spise predmeta K.br.16/08, utvrdjeno je da je B. N.1 presudom K.br.16/08 od 19.05.2008. godine, oglašen krivim zbog krivičnog djela neovlašćena proizvodnja, držanje i stavljenje u promet opojnih droga iz čl. 300 st.1 Krivičnog zakonika i osudjen na kaznu zatvora u trajanju od dvije godine, u koju kaznu će mu se uračunati vrijeme provedeno u pritvoru od 15.02.2007. godine do 19.05.2008. godine, a koja ova presuda je potvrdjena presudom Apelacionog suda Crne Gore Kž.br.458/08 od 20.11.2008. godine.<br>
<br>
Iz nalaza i mišljenja vještaka elektronike i telekomunikacija B. P., koji je dat na osnovu listinga mobilnih operatera M-tela, T-coma i Telenora, te uvida u mobilne telefonske aparate koji su oduzeti od optuženih, utvrdjeno je da je u periodu od 10.05.2010. godine, zaključno sa 11.08.2010. godine, posredstvom telefonskih kartica brojeva 067-413-... (B. N.2), 067-823-... (XX), 067-9184-... (B. N.1), 068-296-... (M. Z.),&nbsp; 069-349-... (M. Z.) i 069-400-... (XX2), ostvarno ukupno 1620 telefonski kontakta, i to: broja 067-823-... (XX) sa brojem 067-413-... (B. N.2) pet medjusobnih telefonskih razgovora i 47 razmijenjenih SMS poruka a koja komunikacija počinje 28.06.2010. godine, a završava se 28.07.2010. godine; broja 067-823-... (XX) sa brojem 067-9184-... (B. N.1) 72 medjusobna telefonska razgovora i 722 razmijenjene SMS poruke, a koja komunikacija počinje 26.05.2010. godine, a završava se 12.08.2010. godine; broja 067-823-... (XX) sa brojem 069-400-... (XX2) tri medjusobna razgovora i 6 razmijenjenih SMS poruka a koja komunikacija počinje 26.05.2010. godine, a završava se 30.07.2010. godine; broja 067-823-... (XX) sa brojem 068-296-... (M. Z.) 13 medjusobnih telefonskih razgovora i 31 razmijenjena SMS poruka,a koja komunikacija počinje 27.06.2010. godine, a završava se 11.08.2011. godine; broja 067-9184-... (B. N.1) sa brojem 069-349-... (M. Z.) dva medjusobna telefonska razgovora i 34 razmijenjene SMS poruke a koja komunikacija počinje 26.07.2010. godine, a završava se 28.07.2010. godine; broja 067-9184-... (B. N.1) sa brojem 067-413-... (B. N.2) 55 medjusobna telefonska razgovora i 436 razmijenjene SMS poruke a koja komunikacija počinje 28.06.2010. godine, a završava se 12.08.2010. godine; broja 067-9184-... (B. N.1) sa brojem 069-400-... (XX2) pet medjusobnih telefonskih razgovora i 78 razmijenjenih SMS poruka, a koja komunikacija počinje 30.05.2010. godine, a završava se 12.08.2010. godine; broja 069-349-... (M. Z.) sa brojem 067-413-... (B. N.2) 45 medjusobnih telefonskih razgovora i 21 razmijenjene SMS poruke, a koja komunikacija počinje 16.06.2010. godine, a završava se 11.08.2010. godine; broja 067-413-... (B. N.2) sa brojem 068-296-... (M. Z.) tri medjusobna telefonska broja i 4 SMS poruke u periodu od 03.07. do 04.07.2010. godine; broja 068-296-... (M.&nbsp; Z.) sa brojem 069-400-... (XX2) 10 medjusobnih telefonskih razgovora i 22 razmijenjene SMS poruke, a koja komunikacija počinje 12.07.2010. godine, a završava se 12.08.2010. godine.<br>
<br>
Sud je u cjelosti prihvatio nalaz i mišljenje naprijed pomenutog vještaka, kao stručan, jasan i objektivan, a čiju sadržinu je vještak potvrdio na glavnom pretres, i na koji stranke nisu imale primjedbi.<br>
<br>
Iz iskaza svjedoka B. Lj., je utvrdjeno da je prilikom lišenja slobode njenih sinova B. N.1 i N.2, izvršen i pretres kuće u kojoj zajedno stanuju, kojom prilikom je pronadjen novac u iznosu od 2000 €, koji se nalazio u sobi njenog pokojnog muža, a u kojoj boravi njen sin N.2, da se radi o porodičnom novcu, koji su zaradili baveći se poljoprivredom i izdavanjem stana u Podgorici, da ista drži 4 krave, prodaje mlijeko, te da imaju plantažu kivija, a nakon berbe voće prodaju, da imaju svu poljoprivrednu mehanizaciju i dok joj je muž bio živ obradjivali su zemlju, dok je sada manje obradjuju.<br>
<br>
Iz izvoda iz kaznene evidencije na ime B. N.1, utvrdjeno je da je isti osudjivan presudama Višeg suda u Podgorici K.br.133/95 od 09.06.1998. godine, zbog krivičnog djela razbojništvo iz čl. 146 st. 2 u vezi st.1 KZ-a na tri godine zatvora, Opštinskog suda Zrenjanin K.br.379/97 od 04.03.1999. godine zbog krivičnog djela nedozvoljeno držanje oružja iz čl. 33 st. 1 KZ RS a pet mjeseci zatvora, Okružnog suda Beograd K.br.610/97 od 15.09.1998. godine zbog krivičnog djela teški slučajevi razbojništva iz čl. 169 st. 1 u vezi čl. 168 KZ-a S na jednu godinu zatvora, Višeg suda u Podgorici K.br.80/07 od 13.05.2008. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a na dvije godine zatvora i presudom istog suda K.br.16/08 od 20.11.2008. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a na dvije godine zatvora.<br>
<br>
Iz izvoda iz kaznene evidencije na ime B. N.2, utvrdjeno je da je isti osudjivan presudama Osnovnog suda Danilovgrad: K.br.86/98 od 29.04.1999. godine zbog krivičnog djela sprečavanje ili ometanje javnog skupa iz čl. 57 st. 2 u vezi st. 1 KZ RCG na dva mjeseca zatvora uslovno na jednu godinu; K.br.82/01 od 31.05.2002. godine zbog krivičnog djela napad na službeno lice u vršenju poslova javne bezbjednosti i čl. 190 st. 1 KZ RCG na tri mjeseca zatvora i K.br.55/01 od 04.10.2001. godine zbog krivičnog djela laka tjelesna povreda iz čl. 37 st. 2 u vezi st.1 KZ RCG na šest mjeseci zatvora uslovno na dvije godine.<br>
<br>
Iz izvoda iz kaznene evidencije na ime M. Z., utvrdjeno je da je isti osudjivan presudama Osnovnog suda Danilovgrad: K.br.23/95 od 22.04.1995. godine zbog krivičnog djela oduzimanje motornog vozila iz čl. 150 KZ-a RCG na tri mjeseca zatvora uslovno na jednu godinu i K.br.69/99 od 29.09.1999. godine zbog krivičnog djela teška kradja iz čl. 145 st. 1 tač. 1 KZ-a RCG na deset mjeseci zatvora uslovno na tri godine.<br>
<br>
Cijeneći navode optužbe, odbranu optuženih, provedene dokaze i utvrdjeno činjenično stanje, sud nalazi da su optuženi izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st.1 KZ-a, na način, u vrijeme i na mjestu, kako je to precizirano izrekom presude.<br>
<br>
Dana 10.05.2010. godine, u Danilovgradu, kod optuženog B. N.1, u desnom džepu donjeg dijela trenerke, pronadjena su dva ručno pravljena zamotuljka, napravljena od isječaka providne PVC kese, a što je utvrdjeno iz zapisnika o pretresanju optuženog, te potvrde o privremeno oduzetim predmetima, u kojima je konstatovano da je pomenutog datuma, izvršen pretres optuženog B. N.1, od strane ovlašćenih policijskih službenika, kojom prilikom su kod istog pronadjena i oduzeta dva ručno pravljena zamotuljka, u kojima se nalazila svijetlobraon praškasta materija, a što ni sam optuženi nije sporio.<br>
<br>
Pomenutog datuma, izvršen je i pretres porodične kuće i drugih prostorija, koje je koristio optuženi B. N.1, i tom prilikom, u podrumu kuće, pronadjeno i oduzeto od optuženog 29 ručno pravljenih zamotuljaka i jedan veći zamotuljak koji su se nalazili u većoj plastičnoj kutiji bijele boje, napravljeni od providne PVC kese, na vrhu zavezan u čvor, a koji predmeti su se nalazili u jednoj fioci komode, dok je u desnoj manjoj ladici, pronadjen i oduzet jedan zamotuljak od providen PVC kese, sa manjim sadržajem supstance svijetlobraon boje, jedna digitalna vaga za precizno mjerenje u obliku kašike, marke „Vivax“, plastificirana kartica i više plastični kesa, a kako je to utvrdjeno iz zapisnika o pretresanju stana i drugih prostorija koje koristi optuženi B. N.1, te potvrda o privremeno oduzetim predmetima, kao i fotoelaborata koji je sačinjen prilikom pretresa, na kojem je prikazan izgled objekata u kojima je vršen pretresa, kao i izgled predmeta koji su pronadjeni i mjesta gdje su se nalazili, što izmedju ostalog optuženi nije ni sporio.<br>
<br>
Tom prilikom je izvršen i pretres optuženog B. N.2, i kod istog pronadjen i oduzet jedan veći zamotuljak od PVC kese, u kojem se nalazila materija svijetlobraon boje, a kako je to utvrdjeno iz zapisnika o pretresanju optuženog i potvrde o privremeno oduzetim predmetima, u kojima je konstatovano, da su ovlašćeni policijskih službenici, dana 10.05.2010. godine, kod optuženog pronašli i oduzeli pomenuti zamotuljak, koji se nalazio u donjem vešu optuženog, a što optuženi nije sporio.<br>
<br>
Iz izvještaja o vještačenju Uprave policije – Forenzički centar, utvrdjeno je da su dva ručno pravljena zamotuljka, koja su pronadjena i oduzeta od optuženog B. N.1, težine 4,19 grama i 3,17 grama, težina 29 ručno pravljenih zamotuljaka, iznosila je M1=3,99 grama, M2=4,08 grama, M3=3,99 grama, M4=4,03 grama, M5=4,19 grama, M6=4,04 grama, M7=4,06 grama, M8=4,04 grama, M9=4,03, M10=3,92 grama, M11=4,13 grama, M12=4,00 grama, M13=4,16 grama, M14=4,04 grama, M15=4,19 grama, M16=4,19 grama, M17=4,37 grama, M18=4,15 grama, M19=3,93 grama, M20=3,99 grama, M21=4,11 grama, M22=4,00 grama, M23=3,97 grama, M24=4,00 grama, M25=4,04 grama, M26=4,20 grama, M27=4,00 grama, M28=4,13 grama i M29=4,13 grama, jedan veći ručno pravljeni zamotuljak bio je težine 100,16 grama, a koji predmeti su se nalazili u jednoj plastičnoj kutuiji bijele boje, dok je drugi manji zamotuljak bio težine 0,47 grama, a koji predmeti su pronadjeni i oduzeti prilikom pretresa kuće i drugih prostorija, koje koristi optuženi B. N.1 Na vještačenje je dostavljen i jedan ručno pravljeni zamotuljak, koji je pronadjen i oduzet od optuženog B. N.2, za koji je utvrdjeno da je neto mase 4,01 gram, a za sve navedene uzorke je, nakon vještačenja&nbsp; utvrdjeno da u sebi sadrže opojnu drogu diacetlimorfin – heroin, supstancu koja djeluje na centralni nervni sistem i izaziva stanje zavisnosti. Na vještačenje su dostavljeni i jedna plastificirana kartica sa natpisom “Mtel” i digitalna vaga “Vivax”, na kojima su bili vidljivi tragovi iste praškaste supstance, i za koje se nakon vještačenja, utvrdilo, da u sebi sadrže diacetilmorfin-heroiN.1<br>
<br>
Optuženi B. N.1 ne spori, da je dana 10.05.2010. godine, kada je izvršen pretres njegove kuće i drugih pomoćnih objekata, osim heroina koji je pronadjen kod njega i u podrumskim prostorijama njegove kuće, imao još oko 700 grama heroina, koji je držao skriven ispod tigala u dijelu stare kuće, koji nije pronadjen i koji heroin je, a po njegovim instrukcijama, preuzeo optuženi M. Z. i odnio ga svojoj kući, i trebao da ga preda NN licu iz Nikšića, od čega je dio pronadjen na magistralnom putu&nbsp; Podgorica – Nikšić, u mjestu Branovica, u blizini hotela “Perjanik”, pored saobraćajnog znaka “nailazak na put sa pravom prvenstva”, kako to proizilazi iz službene zabilješke Uprave policije PJ Podgorica od 13.08.2010. godine, i koji je oduzet od optuženog M. Z., o čemu je izdata uredna potvrda o privremeno oduzetim predmetima iz koje potvrde je utvrdjeno da je pomenuta PVC kesa plave boje, koja se nalazila na mjestu opisanom u službenoj zabilješci, oduzeta od optuženog M. Z., što ovaj nije sporio. Drugi dio heroina pronadjen je prilikom pretresa porodične kuće i drugih prostorija, optuženog M. Z., kako je to utvrdjeno iz zapisnika o pretresanju i potvrdama o privremeno oduzetim predmetima, a što je sve prikazano na fotoelaboratu, koji je sačinjen prilikom ovog pretresa, gdje je konstatovano da je dana 11.08.2010. godine, pretresom pomoćnog objekta, ispod cigala, koji se nalazi u ulici .... u Danilovgradu, pronadjena jedna plastična kutija, u kojoj se nalazila žuta PVC kesa sa sadržajem materije svijetlobraon boje, jedna metalna vaga u obliku kašike- marke “Vivax”, sa tragovima navedene supstance, jedna plastična kutija u kojoj su se nalazili jedan veći i jedan manji ručno pravljeni paket, obmotani selotep trakom, sa istom sadržinom, tri ručno pravljena zamotuljka, sa istim sadržajem, koji se nalazio i u rasutom stanju po pomenutoj plastičnoj kutiji, kao i dvije maske, na kojima su se nalazili tragovi ove praškaste supstance, od čega je jedna pronadjena pretresom kuće, dok se druga nalazila u motorciklu, a koji predmeti su oduzeti od optuženog M., i prikazani u pomenutom fotoelaboratu, a što ovaj optuženi nije ni sporio.&nbsp; Predmeti koji su pronadjeni prilikom pretresa kuće i drugih prostorija optuženog M. Z., te predmet koji je pronadjen u blizini hotela “Perjanik”, dostavljeni su na vještačenje Forenzičkom centru Danilovgrad, pa se iz izvještaja o vještačenju broj 3146/10, utvrdjuje da je težina jednog ručno pravljenog zamotuljka, a koji je pronadjen u blizni hotela “Perjanik”, 285,42 grama, dok je neto masa zamotuljaka koji su pronadjeni prilikom pretresa kuće i pomoćnih prostorija optuženog M. bila 292,68 grama, 18,86 grama, 44,35 grama, 24,26 grama i 72,60 grama, a nakon izvršenog vještačenja, za iste je utvrdjeno da svi ovi uzorci u sebi sadrže diacetilmorfin – heroin, supstancu koja djeluje na centralni nervni sistem i izaziva stanje zavisnosti. Osim ovih zamotuljaka, na vještačenje je dostavljena i jedna digitalna vaga marke “Vivax”, tri PVC kese i dvije maske, na kojima su bili vidljivi tragovi praškaste supstance svijetlobraon boje i za koju se nakon hemijske analizie, utvrdilo da u sebi sadrže pomenutu opojnu drogu. U PVC pakovanjima bijele boje, koji su bili oblijepljeni braon selotep trakom i papirnom trakom žute boje, vještačenjem je utvrdjeno da se nalazio sadržaj neto masa 51,83 grama i 771,57 grama,&nbsp; a nakon hemijske analize, utvrdjeno je da se u ovim uzorcima nalazi paracetamol i kofein, koje supstance se ne nalaze na listi opojnih droga.<br>
<br>
Optuženi B. N.1 i B. N.2, u svojoj odbrani navode da je opojna droga heroin, koja je pronadjena ličnim pretresom optuženih i pretresom njihove porodične kuće, bila namijenjena za ličnu upotrebu, što je opovrgnuto svim provedenim dokazima.<br>
<br>
Naime, dana 10.05.2010. godine, nakon izvršenog pretresa optuženih B. N.1 i N.2, kod istih su pronadjeni paketići heroina pribilžno iste gramaže i to dva kod optuženog B. N.1 (4,19 i 3,17 grama), a jedan kod optuženog B. N.2 (4,01 gram),a pretresom kuće još 29 ručno pravljenih zamotuljaka ukupne neto mase 118,10 grama, približno iste težine, upoređujući ih kako međusobno, tako&nbsp; sa paketićima pronađenim kod optuženih, (težina ovih zamuljaka se kretala od najmanjeg 3,92 do najvećeg 4,20 grama) kao i jedan zamotuljak od PVC kese mase 100,16 grama. Pretresom je pronadjena jedna digitalna vaga marke “Vivax”, plastificirana telefonska kartica i više plastičnih i celofanskih kesica, na kojima su bili tragovi heroina, kako je to utvrdjeno iz izvještaja o vještačenju br. 1855/10, što upućuje na nesumljiv zaključak da je kartica služila za odvajanje heroina, vaga za mjerenje, a kesice za pakovanje, na šta posebno upućuje ukupna količina heroina, koja je pronadjena i oduzeta, broj pakovanja, koja su u većini bila iste gramaže, što znači spremna za prodaju, odnosno da su optuženi B. N.1 I N.2 držali radi prodaje heroin, I to optuženi B. N.1 heroin pronađen kod njega I pretresom njegove kuće, a optuženi B. N.2 ličnim pretresom ovog optuženog.&nbsp;<br>
<br>
Sud nije prihvatio odbrane optuženih B. N.1 i N.2 da je predmetna opojna droga bila namijenjena ličnoj upotrebi, a sa sljedećih razloga.<br>
<br>
Naime, prilikom pretresa optuženog B. N.1 pronadjena su dva paketića heroina, približno iste gramaže, a nakon pretresa njegove kuće pronadjeno je preko 200 grama heroina, od kojeg heroina je pola bilo upakovano u 29 paketića, približno iste gramaže, pa imajući u vidu da su prilikom pretresa pronadjeni predmeti i sredstva koji, što je iz prakse poznato, služe za razmjeravanje i pakovanje opojne droge (digitalna vaga, plstificirana kartica, plastične i celofanske kese), za sud je nema sumnje da je ova opojna droga držana radi dalje prodaje. Posebno kod činjenice da je iz nalaza i mišljenja vještaka neuorpsihijatra dr M. S. utvrdjeno da optuženi B. N.1, nije zavisnik od opojne droge heroin, već evenutalno samo korisnik, pa je nelogično i za sud neprihvatljivo da je ovu količinu heroina, optuženi namijenio za sopstvene potrebe. Osim toga, optuženi B. N.1 navodi da je tog jutra krenuo na imanje, kako bi obavio odredjene poljoprivredne radove, te da je to bio razlog zbog čega je kod sebe imao dva paketića heroina, a koja odbrana je opovrgnuta izmedju ostalog i odbranom optuženog B. N.2, koji je izjavio da tog jutra nisu trebali da se bave radom na imanju, te svjedoka B. Lj., majke optuženih, koja je izjavila da su se poljoprivrednim radovima bavlili dok joj je suprug bio živ, a da se sada bave samo držanjem stoke i uzgajanjem kivija, kao i to da je optuženi zaustavljen i pretresen u blizini škole, a ne na svom imanju gdje je navodno trebao da radi.&nbsp;<br>
<br>
Iz pomenutog nalaza i mišljenja vještaka neuropsihijatra, utvrdjeno je da je optuženi B. N.2 zavisnik od opojne droge heroiN.1 Medjutim, po mišljenju suda, ova činjenica je bez uticaja, posebno što je kod ovog optuženog pronadjen jedan paketić heroina, skoro identične gramaže kao i paketići koji su pronadjeni kod optuženog B. N.1 i paketići koji su pronadjeni u podrumu njihove porodične kuće. Okolnost da je heroin držao kod sebe na javnom mjestu (kaže da je toga jutra krenuo u grad, gdje je od strane ovlašćenih&nbsp; policijskih službenika zaustavljen i&nbsp; pretresen) i skriven u donjem vešu, upućuje na nesumnjiv zaključak da je ovu opojnu drogu držao radi dalje prodaje. Da je ovaj heroin bio namijenjen njegovoj ličnoj potrebi, logično bi bilo da ga je konzumirao prije nego što je krenuo iz kuće, obzirom da je za to objektivno imao i uslova i mogućnosti. Osim toga u podrumu se nalazila velika količina heroina, za koji je znao i&nbsp; mogao da ga koristi u svakom momentu,&nbsp; tako da nije imao potrebe da heroin nosi sa sobom i izlaže se riziku, ukoliko nije htio da ga prodaje.<br>
<br>
Optuženi M. Z. je priznao izvršenje krivičnog djela koje mu se stavlja na teret, pa je u svojoj odbrani datoj u pretkrivičnom postupku i prilikom prvog saslušanja kod istražnog sudije, objasnio da ga je iz ZIKS-a, sa telefonskog broja 067-918-..., kontaktirao optuženi B. N.1, pozivajući ga na brojeve telefona 069-349-... i 068-296-..., koje je u to vrijeme koristio, tražeći od njega da iz njihove stare kuće, gdje se ispod tigala nalazio paket u kojem je bio herin, a koji policija nije pronašla prilikom pretresa kuće B., isti uzme i odnese svojoj kući, koji heroin je trebalo da preuzme neki “čovjek”, koga može da kontaktira na broj 067-823-..., kojeg je memorisao kao “XX” i broj 069-400-..., kojeg je memorisao pod oznakom “XX2”, kako mu je to objasnio optuženi B. N.1. Shodno uputstvima ovog optuženog, optuženi M. je u kontaktu sa “čovjekom”, na kojega ga je uputio optuženi B. N.1, istome na odredjeno mjesto ostavio oko pola grama “kao uzorak”, kako bi isti probao “robu”, a kako mu je rekao optuženi B. N.1, koji heroin je spremio po instrukcijama ovog optuženog, na način što ga je pomiješao sa smješom koja je bila u onom paketu u razmjeri 1:1, nakon čega ga je ovaj “čovjek” obavijestio da je “roba” dobra i da će uzeti još 300 grama heroina. Naveo je da se u početku dvoumio da li da N.1 učini uslugu koju je od njega tražio, medjutim kako je počeo da ga zove i N.1 brat N.2, i to sa broja 067-413-..., moleći ga da&nbsp; završi posao, pristao je, a N.2 ga je nakon toga više puta pozivao i slao mu poruke pišući mu da završi posao sa onim čovjekom, nakon čega je postupio po instrukcijama koje mu je prethodno dao B. N.1 Dalje je naveo, da mu nije bio poznat dogovor oko načina plaćanja ovog čovjeka, sa optuženima B. N.1 i N.2. Dogovorenu količinu od 300 grama, ostavio je 11.08.010. godine, pored saobraćajnog znaka “nailazak na put sa prvenstvom prolaza”, u mjestu Branovica, Opština Danilovgrad, nakon čega je lišen slobode od strane ovlašćenih policijskih službenika. Objasnio je da je prije primopredaje predmetnog heroina, izmedju njega, optuženih B. N.1 i B. N.2, te “čovjeka”, koga je memorisao kao “XX” i “XX2”, postojala mnogobrojna komunikacija, kako putem razgovora, tako i putem SMS poruka, u kojima je dobijao instrukcije oko primopredaje heorina.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Optuženi M. Z., ni kasnije tokom postupka nije sporio da je izvršio krivično djelo koje mu se stavlja na teret, na način kako ga je prethodno opisao, osim u dijelu gdje navodi da sa optuženim B. N.2 nije uopšte razgovarao o primopredaji heroina, jer ga je optuženi B. N.1 zamolio da mu ne govori ništa, a da je samo od N.1 primao uputstva.<br>
<br>
Medjutim, provedenim dokazima potvrdjena je odbrana koju je optuženi M. dao u pretkrivičnom i prethodnom postupku, kako u pogledu radnji koje se njemu stavljaju na teret, tako i u pogledu radnji koje se stavljaju na teret optuženim B. N.1 i B. N.2.<br>
<br>
Naime, iz iskaza svjedoka Radović Milovana, službenika Ekspoziture za borbu protiv droge i krijumčarenja PJ Podogrica, utvrdjeno je dana 11.08.2010. godine, optuženi M. Z. pored saobraćajnog znaka, u blizini hotela “Perjanik” u mjestu Branovica – Opština Danilovgrad ostavio neki predmet u PVC kesi, kako to inače proizilazi iz službene zabilješke KU.br.735/10, nakon čega je od optuženog oduzeta ova PVC kesa, u kojoj se nalazio sadržaj materije svijetlobraon boje, kako je to utvrdjeno iz potvrde o privremeno oduzetim predmetima, što izmedju ostalog optuženi M. i ne spori. Nakon oduzimanja pomenute PVC kese od optuženog M., izvršen je i pretres njegovog stana i drugih prostorija, i tom prilikom su pronadjeni sledeći predmeti: jedna plastična kutija, u kojoj se nalazila žuta PVC kesa sa sadržajem materije svijetlobraon boje, jedna metalna vaga u obliku kašike marke “Vivax” na kojoj je bilo tragova navedene supstance, jedna plastična kutija sa ljubičastim poklopcem u kojoj se nalazio jedan veći ručno pravljeni paket sa istim sadržajem, jedan manji ručno pravljeni paket sa istom sadržinom, tri ručno pravljena zamotuljka od PVC kese, sa istom sadržinom, a koja supstanca je bila i u rasutom stanju, kao i dvije maske, na kojima su postojali tragovi ove praškaste supstance, a koji predmeti su prikazani na fotoelaboratu koji je sačinjen prilikom pretresa kuće optuženog, i koji su oduzeti od istog, a što je utvrdjeno iz tri&nbsp; potvrde o privremeno oduzetim predmetima, što ovaj optuženi nije ni sporio.&nbsp;<br>
<br>
Nakon vještačenja ovih supstanci i predmeta koji su dostavljeni Forenzičkom centru Danilovgrad, utvrdjeno je da je težina ručno pravljenih zamotuljaka, koji su pronadjeni prilikom pretresa kuće optuženog M., neto masa: 285,42 grama, 292,68 grama, 18,86 grama, 44,35 grama, 72,60 grama i 24,26 grama, te da isti u sebi sadrže diacetilmorifn – heroin, supstancu koja djeluje na centralni nervni sistem i izaziva stanje zavisnosti.&nbsp; Ova supstanca se nalazila i na digitalnoj vagi marke “Vivax”, kao i na dvije maske, koje su takodje bile predmet vještačenja. Kad su u pitanju dva ručno pravljena zamotuljka neto masa 51,83 grama i 771,57 grama, nakon hemijske analize, utvrdjeno da isti u sebi sadrže paracetamol i kofein, koji se ne nalaze na listi opojnih droga, pa je očigledno da se radi o supstanci, koja je služila za miješanje sa heroinom, kako je to izmedju ostalog u svojoj odbrani naveo optuženi M.<br>
<br>
Optuženi M. Z., je putem pomenutih telefonskih brojeva, komunicirao sa optuženim B. N.1 i B. N.2, dok su se ovi nalazili u prostorijama ZIKS-a,&nbsp; a što je utvrdjeno iz dva izvještaja o pretresu lica i prostorija ZIKS-a Podgorica od 12.08.2010. godine i to soba L5-III sprat, gdje se nalazio optuženi B. N.2, u kojoje pronadjen mobilni telefon marke “Nokia” sa SIM karticom, i sobe D1-I sprat, u kojoj se nalazio optuženi B. N.1, gdje su pronadjena dva mobilna telefona i jedna SIM kartica, što optuženi B. N.1 i B. N.2 nijesu sporili.<br>
<br>
Iz nalaza i mišljenja vještaka elektronike i telekomunikacija, te uvida u listinge navedenih telefonskih brojeva, nesumnjivo je utvrdjeno da je optuženi M. Z. (068-296-... i 069-349-...), osim sa optuženim B. N.1 (067-9184-...), imao komunikaciju i sa optuženim B. N.2 (067-413-...) i licima koje je memorisao kao “XX” (067-823-...) i “XX2” (069-400-...), te da su sova lica medjusobno komunicirala, ostvarujući ukupno 1620 telefonski kontakata i to u periodu od 10.05.2010. godine do 11.08.2010. godine, pa je optuženi M. Z. sa optuženim B. N.2 obavio 45 medjusobnih razgovora i 21 razmijenjenu SMS poruku, sa optuženim B. N.1 2 telefonska razgovora i 34 razmijenjene SMS poruke, sa brojem “XX” 13 razgovora i 31 SMS poruku, sa brojem “XX2” 10 razgovora i 22 SMS poruke, dok su optuženi B. N.1 i B. N.2, u medjusobnoj komunikaciji, ostvarili 55 razgovora i 436 SMS poruke, dok je izmedju lica “XX” i B. N.2 ostvarno 5 razgovora i 47 SMS poruka, i ovog lica sa B. N.1 u vidu 72 razgovora i 722 razmijenjene SMS poruka, pri čemu je optuženi B. N.1 ostvarivao kontakt i sa licem “XX2” u vidu 5 razgovora i 78 SMS poruka.<br>
<br>
Optuženi B. N.1, nije sporio da je u svojoj kući, sakrivenu ispod tigala, držao predmetnu opojnu drogu heroin, kao i da je putem telefona iz prostorija ZIKS-a, gdje se nalazio u pritvoru, komunicirao sa optuženim M. Z. oko preuzimanja heroina i predaje istog čovjeku iz Nikšića, čiji broj je dao optuženom M.&nbsp; Negirao je da drogu držao radi prodaje i da je istu prodavao, navodeći da je predmetni heroin čuvao za NN lice, te da je nakon što je lišen slobode i sproveden u ZIKS Spuž, isti trebao da vrati. Medjutim, iz odbrane optuženog M. Z., koja je potvrdjena provedenim dokazima, nesumnjivo je utvrdjeno da je optuženi B. N.1, predmetni heroin držao radi prodaje, a kasnije posredstvom optuženog i prodavao. Naime, optuženi M. Z., je prema instrukcijama optuženog B. N.1, prvo izdvojio jednu malu količinu heroina, oko pola grama, koji je ostavio kod jednog saobraćajnog znaka u blizini Bioča, kako bi “čovjek” probao “robu”,da bi ga kasnije isti nazvao govoreći mu da je “roba” dobra i da će uzeti 300 grama herina, pa je očigledno da se u konkretnom slučaju radilo o prodaji, a ne o čuvanju i vraćanju heroina, kako to u svojoj odbrani navodi B. N.1 Osim toga, pored velike količine heroina, od optuženog M. Z., oduzeta je i velika količina smješe koja je služila za miješanje iste sa heroniom, kao i jedna digitalna vaga u obliku kašike, te dvije maske, a koje predmete je ovaj optuženi preuzeo iz stare kućeo optuženog B. N.1, postupajući po njegovim instrukcijama, pa je više nego očigledno da je heroin bio spreman za prodaju, pri čemu je smješa korišćena kako bi se povećala količina heroina, a vaga za odmjeravanje istog. Sasvim je logično da se u konkretnom slučaju radilo o kupcu, koji opojnu drogu nije htio da kupi prije nego što se uvjeri u kvalitet iste, a na to, pored ostalog, upućuje i grafički prikaz razgovora optuženih sa licem “XX”, iz kojeg se vidi da su svi razgovori išli ka i od ovog lica, kako je to prikazano u nalazu i mišljenju vještaka B. P.&nbsp;<br>
<br>
Iz listinga poziva i nalaza i mišljenja vještaka elektronike i telekomunikacija, je nesumnjivo utvrdjeno da je optuženi B. N.2, pored mnogobrojne komunikacije sa optuženim M. Z. i B. N.1, ostvarivao komunikaciju i sa kupcem predmetne opojne droge, licem “XX” i to u vidu pet razgovora i 47 SMS poruka, u periodu od 28.06.2010. godine do 28.07.2010. godine, kojim dokazima je potvrdjena odbrana optuženog M. Z. data u predkrivičnom i prethodnom postupku, da ga je i oputuženi B. N.2 pozivao i molio da “završi posao sa onim čovjekom”, oko kupoprodaje predmetne opojne droge i više puta ga pozivao i slao poruke sa sličnom sadržinom, čime je opovrgnuta odbrana optuženog B. N.2, da on nije znao za ovu opojnu drogu, niti je učestvovao u njenoj prodaji. Naprotiv ovaj optuženi, kao i njegov brat optuženi B. N.1, je predmetnu opojnu drogu držao radi prodaje, a kasnije, preko optuženog M. Z. i prodavao, licu koje je kao kupac označen u memoriji mobilnog telefona optuženog M.a kao “XX” i “XX2”.<br>
<br>
Navodi odbrane optuženog M. Z., dati na glavnom pretresu, kada objašnjava da je on ranije pominjao optuženog B. N.2, ali ne u kontekstu kako je to konstatovano u zapisniku o njegovom saslušanju pred policijom, te da je kod istražnog sudije priznao izvršenje krivičnog djela koje mu se stavlja na teret, a na njegovo pitanje da li ostaje pri ranijem iskazu, rekao da ostaje, a da mu isti nije ni pročitan, opovrgnuta je kako provedenim dokazima koji su naprijed citirani, tako i sadržinom samog zapisnika o saslušanju ovog optuženog pred istražnim sudijom ovog suda Kri.br.741/10 od 13.08.2010. godine, iz kojeg zapisnika proizilazi da je optuženi u slobodnom kazivanju iznio svoju odbranu, nije tražio da mu se isti pročita jer je njegova sadržina glasno diktirana u njegovom prisustvu, što je potvrdio svojim potpisom, pri čemu nigdje nije konstatovano da ostaje pri odbrani koju je dao ovlašćenim službenicima policije.<br>
<br>
Imajući u vidu naprijed utvrdjeno činjenično stanje, u periodu od 10.05. do 11.08.2010. godine, na području Opštine Danilovgrad, optuženi B. N.1 i N.2 su neovlašćeno držali radi prodaje i nevlaašćeno prodavali heroin, dok je optuženi M. Z. neovlašćeno radi prodaje držao i neovlašćeno posredovao u kupoprodaji heroina, i to dana 10.05.2010. godine optuženi B. N.1 držao radim prodaje dva zamotuljka&nbsp; mase 4,19 i 3,17 grama, koju su pretresom pronašli ovlašćeni službenici PJ Podgorica, skrivenu u džepu od trenerke, kao i 29 ručno pravljenih zamotuljaka, ukupne neto mase 118,10 grama, jedan zamotuljak mase 100,16 grama i jedan zamotuljak mase 0,47 grama, koja je pronadjena pretresom kuće optuženog, dok je kod optuženog B. N.2, pronadjena količina od 4,01 gram, pretresom ovog optuženog, sakrivena u donjem vešu, koju je ovaj optuženi takodje držao radi prodaje, da bi oba optužena u periodu od 10.05. do 11.08.2010. godine,u svjoj kući, u mjestu Orja Luka, nevolašćeno radi prodaje držali 738,17 grama heroina, i isti prodavali iz ZIKS-a Zatvor Podgorica, po čijim uputstvima je, koja je dobijao u komunikaciji putem mobilnih telefona, optuženi M. Z. preuzeo iz njihove kuće i prenio u svoj stan, gdje ga je držao radi dalje prodaje, nakon čega su ga optuženi B. N.1 i N.2, putem mobilnih telefona, uputili na lice sa kojim su postigli dogovor oko prodaje oko 300 grama heroina, i po čijim uputstvima je optuženi M. posredovao u kupoprodaji heroina izmedju optuženih i ovog lica, na način što je prethodno izdvojio manju količinu heroina kao uzorak, kako bi se kupac uvjerio u njegov kvalitet, i ostavio ga u mjestu Smokovac, pored jednog saobraćajnog znaka, u blizini pumpe, da bi dana, 11.08.2010. godine, izdvojio količinu od 285,42 grama, koju je upakovao u PVC kesu i po dogovoru sa optuženim B. i kupcem, ovu drogu ostavio kod raskrsnice u mjestu zvanom Branovica-Opština Danilovgrad, pored saobraćajnog znaka “nailazak na put sa pravom prvenstva”, gdje su ga pronašli ovlašćeni policijski službenici, i oduzeli od optuženog, da bi nakon pretresa njegovog stana, iste noći bila pronadjena i oduzeta preostala količina heroina od 452,75 grama.&nbsp;<br>
<br>
Sud smatra da se u konkretnom slučaju radi o jednom krivičnom djelu neovlašćena proizvodnja, držanje i stavljanje u promet opojnih droga iz čl. 300 st.1 KZ-a. Protivpravne radnje optuženih B. N.1 i N.2, po svojoj prirodi su trajne. Istim radnjama, optuženi su stvorili duže protivpravno stanje, odnosno isti su u periodu od 10.05.2010. godine do 11.08.2010. godine držali radi prodaje opojnu drogu heroin i to kako heroin koji je pronadjen i oduzet od optuženih 10.05.2010. godine, tako i heroin koji je pronadjen i oduzet 11.08.2010. godine od optuženog M. Z., koji su posredstvom ovog optuženog i prodavali.U konkretnom slučaju radi se o trajnom krivičnom djelu, koje podrazumijeva, da u odredjenom periodu izvršilac ponavlja istovjetne radnje, a sama zakonska formulacija ovog krivičnog djela,ukazuje da se radi o trajnom djelovanju, da izvršilac krivičnog djela preduzima nedefinisan broj činjenja, po sadržini istovjetnih. Dakle, u konkretnom slučaju, radnje koje čine sadržaj inkriminisanih djelatnosti optuženih, predstavljaju trajno krivično djelo, pri čemu su optuženi u navedenom periodu preduzimali inkriminisane djelatnosti, odnosno držanje radi prodaje, a kasniji i prodaja, a koje djelatnosti svojim objektivnim i subjektivnim elementima, čine jedno krivično djelo koje je trajnog karaktera, bez obzira koliko dugo je trajalo protivpravno stanje, pa se u konkretnom slučaju radi o jednom krivičnom djelu, sa kojih razloga sud nije prihvatio pravnu kvalifikaciju optužbe, kojom su optuženima stavljena na teret dva krivična djela neovlašćena proizvodnja, držanje i stavljanje u promet opojnih droga iz čl. 300 st. 1 KZ i u tom pravcu upodobio činjenični opis izreke presude.&nbsp;<br>
<br>
Kada je u pitanju trajno krivično djelo, vrijeme izvršenja se smatra svo vrijeme dok traje protivpravno stanje prouzrokovano tim djelom, a sve okolnosti, zbog kojih je od značaja utvrditi vrijeme izvršenja ovakvog djela, navedene u čl. 7 st. 1 KZ-a, cijene se od momenta prestanka protivpravnog stanja, u konkretnom slučaju od 11.08.2010. godine, što znači u vrijeme važenja Krivičnog zakonika (Službeni list CG 25/10) u kojem pravcu je sud upodobio pravnu kvalifikaciju, kako je to navedeno u izreci presude, odnosno primijenio zakon koji je važio u vrijeme izvršenja krivičnog djela.<br>
<br>
Postupajući na naprijed opisan način optuženi B. N.1, B. N.2 i M. Z. ne spore da su znali da se u konkretnom slučaju radi o heroinu, supstanci proglašnoj za opojnu drogu Rješenjem o utvrdjivanju opojnih droga (Službeni list SRJ br. 44/02). Iz radnji koje su preudzeli optuženi, činjenice da su heron držali skriven na različitim mjestima, da se primopredaja istog obavljala u blizini raskrsnica, koje nijesu prometne, na dogovorenim mjestima, upućuje da su bili svjesni da nemaju ovlašćenja i to optuženi B. N.1 i B. N.2 da heroin drže radi dalje prodaje, te da isti prodaju, a optuženi M. Z. da ovaj heroin, takodje drži radi prodaje i posreduje u njegovoj kupoprodaji, dovodeći u vezu kupca i prodavca, na način što je postupajući po instrukcijama optuženih B., kontaktirao kupca i omogućio mu da se uvjeri u kvalitet heroina i kasnije naruči još oko 300 grama, koje mu je ostavio kod saobraćajnog znaka, postupajući na taj način suprotno Zakonu o proizvodnji i prometu opojnih droga, kojim je regulisano kada su proizvodnja,prerada i promet ove supstance dozvoljeni i ko ih može vršiti, pa su u konkretnom slučaju postupali sa direktnim umišljajem, čime su se u njihovim radnjama stekli svi bitni elementi krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a, za koje djelo ih je sud oglasio krivim.<br>
<br>
Odlučujući o visini kazne koju će izreći optuženima, sud je cijenio sve okolnosti koje utiču da kazna bude manja ili veća, pa je kao olakšavajuće okolnosti na strani optuženih cijenio njihove lične prilike koje se ogledaju u tome da su optuženi B. N.1 i N.2 nezaposleni, od čega je optuženi B. N.1 srednjeg imovnog stanja, a B. N.2 lošeg imovnog stanja, dok je optuženi M. Z. lice koje je zaposleno, srednjeg imovnog stanja i oženjen, te da je priznao izvršenje krivičnog djela koje mu se stavlja na teret, izražavajući žaljenje, dok je kao otežavajuće okolnosti imao u vidu činjenicu da se radi o velikoj količini heroina, te da su optuženi ranije osudjivani, što je utvrdjeno iz izvoda iz kaznene evidencije na ime optuženih, pa je optuženima B. N.2 i M. Z. izrekao kazne zatvora u trajanju od po četiri godine. Optuženim B. N.1, za predmetno krivično djelo izrečena je kazna zatvora u trajanju od šest godina, a kao utvrdjene uzete su kazne zatvora izrečene presudama Višeg suda u Podgorici K.br.80/07 i K.br.16/08, kojima je ovaj optuženi osudjen na kazne zatvora u trajanju od po dvije godine, zbog istog krivičnog djela, a što je utvrdjeno uvidom u navedene spise predmeta i pravosnažne presude, i shodno odredbi čl. 48 st. 2 tač. 2 KZ-a, osudjen na jedinstvenu kaznu zatvora u trajanju od devet godina i šest mjeseci.&nbsp; Sud smatra da je kazna koja je izrečena optuženima, adekvatna težini krivičnog djela, optuženih kao izvršilaca i da će se sa istom ostvariti svrha kažnjavanja predvidjena čl. 32 KZ-a, a u okviru opšte svrhe izricanja krivičnih sankcija iz čl. 4 KZ-a, odnosno da optuženi ubuduće neće vršiti krivična djela.<br>
<br>
U izrečenu kaznu zatvora optuženima će se uračunati i vrijeme provedeno u pritvoru i to: optuženom B. N.1 od 22.11.2006. do 05.06.2007. godine, od 15.12.2007. godine do 19.05.2008. godine i od 10.05.2010. godine, pa nadalje; optuženom B. N.2 od 10.05.2010. godine do 25.03.2011. godine, a optuženom M. Z. od 12.08.2010. godine do 25.03.2011. godine, a shodno odredbi čl. 51 KZ-a.<br>
<br>
Kako je za optuženog B. N.1, sud ranije osude zbog istog krivičnog djela, uzeo kao utvrdjene, u smislu odredbi čl. 48 i 50.st.1. KZ-a, tim osudama je i dao odredjen značaj koje one imaju kod odmjeravanja kazne, pa je optuženom B. N.1, za izvršeno krivično djelo, utvrdjena kazna zatvora u trajanju od 6 godina, a po ranije navedenim osudama uzete su kao utvrdjene kazne zatvora u trajanju od po dvije godine, nakon čega je osudjen na jedinstvenu kaznu zatvora u trajanju od 9 godina i 6 mjeseci, koja kazna je adekvatna imajući u vidu težinu djela sa jedne strane, i stepen krivice optuženog s druge strane, pa se ranije osude zbog istovrsnog krivičnog djela nijesu mogle istovremeno uzeti kao otežavajuća okolnost.<br>
<br>
Na osnovu odredbe čl. 300 st. 1 a u vezi čl. 75 KZ-a, od optuženog B. N.1 je oduzeto 226,09 grama heroina, od optuženog B. N.2 4,01 gram heroina, a od oba optužena 738,17 grama heroina, koji se ima uništiti nakon pravosnažnosti presude i za koje predmete zakon predvidja obavezno oduzimanje. Kako je tokom postupka nesumnjivo utvrdjeno da su digitalna vaga marke “Vivax” u obliku kašike, koja je pronadjena pretresom kuće B. N.1, kao i druga digitalna vaga iste marke i oblika, pronadjena pretresom kuće optuženog M. Z., korišćene za razmjeravanje heroina, to je očiglednoda se u konkretnom slučaju radi o predmetima koji su bili upotrijebljeni za izvršenje krivičnog djela, pa su i ti predmeti oduzeti od optuženih B. N.1 i M. Z., a shodno odredbi čl. 75 KZ-a.<br>
<br>
Iz nalaza i mišljenja vještaka neuropsihijatra dr M. S., utvrdjeno je da je optuženi B. N.2 zavisnik od opojne droge heroin, pa kako iz provedenih dokaza, te odbrane optuženog da nije uvijek imao novca da nabavi heroin, proizilazi da je krivično djelo izvršio upravo usljed te svoje zavisnosti, odnosno potrebe da dodje do heroina, to je sud shodno mišljenju pomenutog vještaka, ovom optuženom izrekao mjeru bezbjednosti obaveznog liječenja narkomana, kako bi se na ovaj način otklonila stanja i uslovi da optuženi B. N.2, upravo usljed te svoje zavisnosti, ubuduće vrši krivična djela, a u okviru opšte svrhe krivičnih sankcija. Izrečena mjera bezbjednosti obavezno liječenje narkomana izvršiće se u Centru za mentalno zdravlje u Podgorici i trajaće dok postoji potreba za liječenjem, ali ne duže od tri godine, s tim što se vrijeme provedeno u ustanovi za liječenje uračunava u kaznu zatvora, a shodno odredbi čl. 71 KZ-a.<br>
<br>
Odluka o troškovima donijeta je shodno odredbi čl. 199 i 202 ZKP-a, a isti se odnose na nagradu vještaku elektronike i telekomunikacije B. P. u iznosu od 1683,00 €, na koje troškove su svi optuženi solidarno obavezani; nagradu vještaku neuropsihijatru dr M. S. u iznosu od 291,50 €, na koje troškove su solidarno obavezano optuženi B. N.1 i B. N.2, a obzirom da je predmet vještačenja bila provjera odbrana ovih optuženih da su zavisnici od ove opojne droge; troškovi i nagrada braniocu po službenoj dužnosti u predkrivinom postupku, advokatu V. D. u iznosu od 450,00 €, kao i braniocu po službenoj dužnosti u krivičnom postupku advokatu R. D.V. u iznosu od 1.400 €, što ukupno iznosi 1.850 €, na koje troškove je obavezan optuženi M. Z.; troškove i nagrada braniocu po službenoj dužnosti u predkrivičnom postupku advokatu G. N.1 u iznosu od 100 €, na koje troškove je obavezan optuženi B. N.1; troškove i nagradu braniocu po službenoj dužnosti u predkrivičnom postupku advokatu K.M. u iznosu od 150 €, kao i troškove stacioniranog liječenja JZU “D.Marinić” u Danilovgradu u iznosu od 10,88 €, na koje troškove je obavezan optuženi B. N.2. Visina paušala je odredjena imajući u vidu složenost i dužinu trajanja postupka, kao i imovinske prilike optuženih, a što su sve dužni platiti u roku od 15 dana, po pravosnažnosti presude, pod prijetnjom prinudnog izvršenja.<br>
<br>
Sud je cijenio i ostale provedene dokaze, ali je našao da su bez uticaja na drugačiju odluku suda.<br>
<br>
Na osnovu izloženog,a shodno odredbi čl. 364 ZKP-a, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 25.03.2011. godine<br>
	&nbsp;</div>
<div style="text-align: right;">
	PREDSJEDNIK VIJEĆA – SUDIJA</div>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol&nbsp; s.r.</div>
<br>
<br>
<strong>PRAVNA POUKA</strong>: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	Za tačnost otpravka tvrdi<br>
	i ovjerava<br>
	namještenik suda<br>
	_____________________<br>
	&nbsp;<br>
	<br>
	&nbsp;</div>

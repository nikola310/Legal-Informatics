<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span><span class="span1">                    K.br.262 /13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">      U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU kao prvostepeni krivični, sudija Babović Dragan, uz učešće Krištof Stanke, kao zapisničara, rješavajući u krivičnom predmetu protiv okrivljenog Zekić Branka, zbog krivičnog djela nezakonit ribolov iz čl. 326. st. 2 Krivičnog zakonika, po optužnom predlogu Osnovnog državnog tužioca u Nikšiću Kt. br. 246/13 od 12.06.2013. godine nakon održanog glavnog i javnog pretresa dana 10.02.2014. godine, u prisustvu okrivljenog i zamjenika ODT-a Sinđić Vanje, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">    P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1"> ZEKIĆ BRANKO, oca Čedomira i majke Jovanke, rođene Šćepanović, rođen u  Beranama, rođen 24.09.1976. godine, sa prebivalištem u Nikšiću-Gornje Polje bb, državljanin Crne Gore, oženjen, otac jednog djeteta, pismen-završio srednju školu, radnik, lošeg imovnog stanja, ranije neosuđivan, </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Što je :</span>
</p>
<p>
<span class="span1">Dana 22.05.2013. godine u Nikšiću, na jezeru Slano u reonu „Kamenolom“, u periodu zabrana ribolova na šarana određenog u vremenu od 15. marta do 01.juna, a shodno Naredbi o ribolovnim zabranama, ograničenjima i mjerama za zaštitu ribljeg fonda za jezera na području opštine Nikšić (Službeni list CG 21/2012), protivno članu 27 st.1 tač.3 Zakona o slatkovodnom ribarstvu Crne Gore, iako je bio svjestan svoga djela i htio njegovo izvršenje lovio ribu – šarana, sredstvom kojim je zabranjen ribolov, podvodnom puškom marke “Clessi-sub“ br.06/2010/0330,</span>
</p>
<p>&nbsp;</p>
<p>
<span class="span1">- čime je izvršio krivično djelo nezakonit ribolov iz čl.326 st.2 Krivičnog zakonika.</span>
</p>
<p>
<span class="span1">Pa Sud okrivljenom za navedeno krivično djelo primjenom  čl. 4 st. 2, čl. 42,52, 53 i 54. Krivičnog zakonika i čl. 226, 229, i 374 Zakonika o krivičnom postupku, izriče:</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                                                              USLOVNU OSUDU</span>
</p>
<p>&nbsp;</p>
<p>
<span class="span1">Kojom mu predhodno utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Na osnovu čl. 75 u vezi čl. 326 st. 4 Krivičnog zakonika, okrivljenom se izriče MJERA BEZBJEDNOSTI oduzimanje predmeta: podvodne puške marke “Clessi-sub“ br.06/2010/0330, pumpe za pušku, maske za ronjenje sa disaljkom i četiri komada ribe-šarana.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka plati iznos od 74,00 €, u roku od 15 dana po pravosnažnosti presude, pod prijetnjom prinudnog izvršenja na žiro račun ovog suda 832-152-32.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovni državni tužilac  u Nikšiću  svojim optužnim predlogom  Kt. br. 246/13 od 12.06.2013. godine stavio je na teret okrivljenom Zekić Branku  izvršenje krivičnog djela nezakonit ribolov iz čl. 326 st. 2 Krivičnog zakonika, pa je zamjenik ODT-a Sinđić Vanja zastupajući optužni predlog na glavnom pretresu ostala pri istom predlažući sudu da okrivljenog za počinjeno krivično djelo oglasi krivim i osudi po zakonu.  </span>
</p>
<p>&nbsp;</p>
<p>
<span class="span1">Okrivljeni Zekić Branko je u svojoj odbrani u bitnom je naveo da je dana 22.05.2013. godine pošao na  Slano jezero gdje je lovio ribu – šarana da je istu ulovio podvodnom puškom te da mu nije bilo poznato da je u to vrijeme bilo zabranjeno loviti šarana sa razloga jer se on tim ne bavi, pa mu ta činjenica nije bila poznata. Naveo je, da je tog dana u jezeru ulovio četiri do pet komada šarana, te da  je nakon lova sa suprugom i djetetom krenuo prema Nikšiću, te da ih je na skveru zaustavila saobraćajna policija gdje je izvršila kontrolu vozila i ustanovila da se u vozilu nalazi riba i podvodna puška nakon čega je on dao izjavu u policiji. Pojasnio je, da se iz  te podvodne puške sa jednim pucnjem može ubiti samo jedna riba i da nije moguće masovno uništavanje ribe sa tom puškom, a da se roni na dah i ako se samo jednom zaroni može se samo jednom iz iste  opaliti i izroniti, te da pretpostavlja da je zabranjeno loviti ribu podvodnom puškom u rijekama ali da mu nije poznato da takva zabrana postoji u stajaćim vodama, i da navedena puška nije njegovo vlasništvo već je istu pozajmio od jednog druga. Istakao je da je član ribolovnog kluba „Komarnica-Šavnik“. U završnoj riječi je naveo da se kaje zbog počinjenog krivičnog djela i moli sud da ga što blaže kazni. </span>
</p>
<p>&nbsp;</p>
<p>
<span class="span1">U dokaznom postupku sud je neposredno na glavnom pretresu saslušao svjedoka Simović Vlajka, Kasalicu Predraga, sudskog vještaka specijalistu ihtiologa-ribarstva Marić Draga koji je dao svoj nalaz i mišljenje na glavnom pretresu, pročitao potvrdu o privremeno oduzetim predmetima od okivljenog Zekić Branka od 22.05.2013. godine, te potvrdu o vraćanju ulova radniku Sportsko-ribolovnog kluba Nikšić Simonović Vlajku od 22.05.2013. godine, te izvršio uvid u fotodokumentaciju UP-PJ Nikšić br.453/13 od 22.05.2013. godine, na saglasan predlog stranaka pročitao izvještaj UP PJ Berane iz kaznene evidencije na ime okrivljenog Zekić Branka. od 25.07.2013.godine  </span>
</p>
<p>&nbsp;</p>
<p>
<span class="span1">Ocjenom navoda optužbe, odbrane kao i svih provedenih dokaza, sud je na nesumnjiv način utvrdio, da je okrivljeni izvršio krivično djelo stavljeno mu na teret i to na način, u vrijeme i na mjestu kako je to pretstavljeno izrekom ove presude, pa ga je sud oglasio krivim i izrekao mu sankciju kao u izreci presude iz sledećih razloga:</span>
</p>
<p>&nbsp;</p>
<p>
<span class="span1">Svjedok Simović Vlajko je u svom iskazu  na glavnom pretresu je u bitnom naveo da se dana 22.05.2013. godine nalazio na svom radnom mjestu, a inače je ribočuvar i određen je za reon Slanog jezera, a da je navedenog dana oko 15 i 30 časova sa svojim kolegom Željkom Vukotićem primijetio da iz Slanog jezera izranja jedan čovjek, da je isti u ruci imao neki džak, a zatim ušao u jedno vozilo, pa su  predpostavili da je isti lovio ribu nakon čega su o tome obavijestili policiju kojoj su prijavili broj registarskih tablica od vozila tog čovjeka. Podvodna puška inače radi na principu da se jednim pucnjem može ubiti samo jedna riba, a da se na taj način ista ne može masovno uništavati, te da mu je poznato da je bio zabran ribolova od 15 marta do 1 juna i to po zakonu o slatkovodnom ribarstvu, kao i to da mu je takođe bilo poznato da je zabranjen lov podvodnom puškom i to u jezerima i rijekama. </span>
</p>
<p>&nbsp;</p>
<p>
<span class="span1">Svjedok Kasalica Predrag je u svom iskazu na glavnom pretresu u bitnom naveo da radi u UP-CB Nikšić kao policajac te da je dana 22.05.2013. godine dobio obavještenje od dežurne službe da zaustavi jedno vozilo, a čije se marke ne sjeća obzirom da je dežurna služba bila obaviještena od lovočuvara da se u tom vozilu nalazi riba koja je nelegalno ulovljena. Navedeno vozilo zaustavio je u Bulevaru Vuka Mićunovića i pregledom istog pronašao je određenu količinu ribe i podvodnu pušku za lov iste nakon čega je to lice, to jeste Zekić Branka čiji je identitet utvrdio na osnovu njegovog kazivanja i vozačke dozvole, priveo u stanicu policije radi davanja izjave. </span>
</p>
<p>&nbsp;</p>
<p>
<span class="span1">Sudski vještak Marić Drago specijalista ihtiolog-ribarstva je na glavnom pretresu dao svoj nalaz i mišljenje u kom je u bitnom istakao da se podvodna puška smatra nedozvoljenim sredstvom sa kojim se može masovno loviti tj. loviti znatno veće količine ribe nego sa dozvoljenim sredstvima te da masovni lov bilo koje vrste direktno utiče na njenu brojnost, a time i na razmnožavanje a da je podvodna puška selektivno sredstvo sa kojom se mogu loviti birani komadi, a to su obično najkrupnije ribe koje ujedno ostavljaju i najveće potomstvo. Ulovom većih količina krupne ribe direktno se utiče na potencijal razmnožavanja koje će se odraziti direktno na sledeću generaciju smanjenjem brojno mladih jedinki u budućnosti na manji broj jedinki koje će doživjeti starost i opet doživjeti potomstvo. Dalje je naveo da su podvodne puške naročito opasne u periodu razmnožavanja ribe zato što se upravo tada ribe mrijeste to jeste razmnožavaju i mnogo ih je lakše loviti sa takvim sredstvom jer su one mirnije usredsređene za razmnožavanje, pa sve to utiče da se u tom periodu sa tim oružjem mogu uloviti desetine i stotine krupnih primjeraka te da je navedeno sredstvo naročito opasno za male slatkovodne sisteme, gdje su sistemi malih dimenzija i lakše je pretražiti sve njegove djelove i izvaditi veću količinu ribe. Istakao je da je podvodna puška pogodna za istrebljenje u rijekama koje imaju virove, a koji su izuzetno mali, a u kojima se riba skuplja ili neka udubljenja u jezerima, zaključujući da je podvodna puška sredstvo za masovno ubijanje ribe.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima od 22.02.2013. godine sud je utvrdio da je od okrivljenog Zekić Branka oduzeta podvodna puška marke „Clessi-sub“br.06/2010/0330, pumpa za pušku, maska za ronjenje sa disaljkom i 4 komada ribe (šaran)  a kako je to predstavljeno i fotodokumentacijom Uprave policije PJ Nikšić br.453/13 od 22.05.2013.</span>
</p>
<p>&nbsp;</p>
<p>
<span class="span1">Iz potvrde o vraćanju ulova radniku Sportsko ribolovnog društva Simonović Vlajku sud je utvrdio da su istom vraćena 4 komada ribe šarana ukupne težine oko 15 kg.</span>
</p>
<p>&nbsp;</p>
<p>
<span class="span1">Cijeneći provedene dokaze, pojedinačno i u njihovoj međusobnoj povezanosti i to iskaz svjedoka Simović Vlajka u kome je naveo da su kritičnog dana on i njegov kolega koji su ribočuvari  vidijeli da iz Slanog jezera izranja jedan čovjek, koji je u ruci imao neki džak, ušao u jedno vozilo, te da su  predpostavili da je isti lovio ribu o čemu se obavijestili policiju, a čije su pretpostavke potvrđene iskazom svjedoka Kasalica Predraga, koji je istakao da ga je dežurna služba obavijestila da se u vozilu određenih reg. tablica nalazi riba koja je nelegalno ulovljena pa da nakon što je isto zaustavio i pregledao u Bulevaru Vuka Mićunovića  pronašao određenu količinu ribe, podvodnu pušku za lov, a  koji je iskaz u cjelosti potvrđen potvrdom o privremeno oduzetim predmetima od okivljenog Zekić Branka od 22.05.2013. godine, te potvrdom o vraćanju ulova radniku Sportsko-ribolovnog kluba Nikšić Simonović Vlajku od 22.05.2013. godine i fotodokumentacijom UP-PJ Nikšić br.453/13 od 22.05.2013. godine, pa dovodeći ih u vezi sa odbranom okrivljenog da je kritičnog dana lovio ribu na Slanom jezeru sud je na nesumljiv način utvrdio, da je okrivljeni dana 22.05.2013. godine u Nikšiću na jezeru Slano u reonu „Kamenolom“,u periodu zabrana ribolova na šarana određenog u vremenu od 15. marta do 01.juna, a shodno Naredbi o ribolovnim zabranama, ograničenjima i mjerama za zaštitu ribljeg fonda za jezera na području opštine Nikšić (Službeni list CG 21/2012), protivo članu 27 st. 1 tač.3 Zakona o slatkovodnom ribarstvu Crne Gore, iako je bio svjestan svoga djela i htio njegovo izvršenje lovio ribu – šarana, sredstvom kojim je zabranjen ribolov, podvodnom puškom marke“Clessi-sub“ br.06/2010/0330,sud je utvrdio da je okrivljeni izvršio krivično djelo nezakonit ribolov iz čl. 326 st. 2 Krivičnog zakonika, na način, mjesto i u vrijeme kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Sud je cijenio odbranu okrivljenog da je kritičnog dana lovio ribu – šarane na Slanom jezeru podvodnom puškom, te da mu nije bilo poznato da je u to vrijeme bilo zabranjeno loviti šarana u stajaćim vodama sa razloga što se ne bavi ribolovom, istakavši je da je član ribolovnog kluba „Komarnica-Šavnik“ pa sud istu nije prihvatio ocjenivši je kao smišljenu ,sračunato datu, životno i logično neprihvatljivu sa razloga jer okrivljenom kao članu ribolovnog kluba bilo i moralo biti poznato o zabrani lova na šarane u vremenu od 15 marta do 1 juna shodno shodno Naredbi o ribolovnim zabranama, ograničenjima i mjerama za zaštitu ribljeg fonda za jezera na području Opštine Nikšić, kao i to da je podvodnom puškom zabranjeno loviti šarane.Takođe okrivljeni je u svojoj odbrani istakao da se iz podvodne puške sa jednim pucnjem može ubiti samo jedna riba, te da nije sredstvo za masovno unišenje ribe, a što je opovrgnuto nalazom i mišljenjem sudskog vještaka specijaliste ihtiologa-ribarstva Marić Draga koji je u svom nalazu i mišljenju istakao  da se podvodna puška smatra nedozvoljenim sredstvom sa kojim se može masovno loviti tj. loviti znatno veće količine ribe nego sa dozvoljenim sredstvima, te da masovni lov bilo koje vrste direktno utiče na njenu brojnost zaključujući da je podvodna puška sredstvo za masovno ubijanje ribe.</span>
</p>
<p>&nbsp;</p>
<p>
<span class="span1">Da je kritičnom prilikom bilo zabrana ribolova na šarana utvrđeno je iz Naredbe o ribolovnim zabranama, ograničenjima i mjerama za zaštitu ribljeg fonda za jezera na području Opštine Nikšić (Službeni list CG 21/2012) u kojoj je propisano da je lov na ciprinidne vrste (šaran, klen, srebrni kara,som i dr.) dozvoljen u periodu od 01.juna do 15 marta naredne godine, dok je u ostalom periodu zabranjen.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnom djelu ovaj sud nalazi, da je okrivljeni bio svjestan da lovom ribe-šarana u vrijeme zabrana i to podvodnom puškom čini krivično djelo, a što je i htio, pa  u konkretnom slučaju sud je mišljenja da je isti postupao sa direktnim umišljajem.</span>
</p>
<p>&nbsp;</p>
<p>
<span class="span1">Odredbom čl. 27 st. 1 tač. 3 Zakona o slatkovodnom ribarstvu, određeno je, da je radi zaštite i unapređivanja ribljeg fonda i očuvanja biodiverziteta ribolovnih voda zabranjeno je loviti ribu vatrenim oružjem, podvodnom puškom i nagonom (bacanjem kamenj,razgonjenjem veslima,ograđivanjem ,građenjem).</span>
</p>
<p>&nbsp;</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, sud je u smislu čl.42 st.1 KZ na strani okrivljenog kao olakšavajuće okolnosti cijenio porodičnost-otac jednog djeteta, loše imovno stanje, raniju neosudjivanost a što se sud uvjerio uvidom u izvod iz kaznene evidencije na ime okrivljenog, pa je u odsustvu otežavajućih okolnosti stav suda da će shodno čl. 53 i 54 KZ izricanjem uslovne osude uz odredjivanje kazne zatvora u trajanju od 2 mjseca koja se kazna neće izvršiti ako okrivljeni u roku od 1 godine ne izvrši novo krivično djelo na okrivljenog dovoljno uticati da ubuduće ne vrši  kriv.djela te da će se u konkretnom slučaju postići svrha uslovne osude iz čl. 52 KZ, a u okviru opšte svrhe propisivanja i izricanja  krivičnih sankcija iz čl. 4 st. 2 KZ.</span>
</p>
<p>&nbsp;</p>
<p>
<span class="span1">Shodno čl.75 i 326.st.4. Krivičnog zakonika, sud je okrivljenom izrekao mjeru bezbjedosti oduzimanja predmeta, i to podvodne puške marke “Clessi-sub“ br.06/2010/0330, pumpe za pušku, maske za ronjenje sa disaljkom kao predmete upotrijebljene za izvršenje krivičnog djela, a sve kako bi se otklonili stanje i uslovi da okrivljeni ubuduće ne vrše krivična djela, te i ulov od  4 ribe šarana 15 kg. </span>
</p>
<p>&nbsp;</p>
<p>
<span class="span1">Kako je okrivljeni lice oglašeno krivim, sud ga je obavezao da shodno čl. 226 u vezi čl. 229 ZKP-a, plati iznos od 74,00 eura na ime troškova krivičnog postupka, od čega 44,00 eura na ime naknade vještaku ihtologu-ribarstva Marić Dragu, a  30,00 eura na ime paušala srazmjerno složenosti i trajanju krivičnog postupka, te imovnom stanju okrivljenog.</span>
</p>
<p>
<span class="span1">Sa svega izloženog a primjenom čl. 374 Zakonika o krivičnom postupku, odlučeno je kao u izreci.</span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U NIKŠIĆU, dana 10. 02. 2014. godine</span>
</p>
<p>
<span class="span1">      </span>
</p>
<p>
<span class="span1">      Zapisničar                                                           </span><span class="span1"></span><span class="span1"></span><span class="span1">           SUDIJA</span>
</p>
<p>
<span class="span1"> Krištof Stanka s.r.                                                                                Babović Dragan s.r.</span>
</p>
<p>&nbsp;</p>
<p style="text-align:center;">
<span class="span1"> Za tačnost otpravka tvrdi i ovjerava službenik suda</span>
</p>
<p>
<span class="span1">         </span>
</p>
<p>
<span class="span1">PRAVNA POUKA: </span><span class="span1">Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda, Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 128/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p3"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Kardović Abdurahmana i Husić Osmana, kao članova vijeća, uz učešće zapisničara Dacić Azre, rješavajući po optužnici Osnovnog državnog iz Rožaja Kt.br. 225/09 od  28.09.2009.g. podnijeta protiv optuženog B. N. iz Baća, Opština Rožaje, zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana i optuženog, dana 07.03.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  B. N. JMBG .  od oca R. i majke I., rodj. M., rodjen . u Ofenbahu-NJemačka, živi u selu Bać, Opština Rožaje, drž. CG, pismen, završio srednju školu, nezaposlen, oženjen, otac 2 maloljetne djece, odslužio vojni rok 1998.g. u Nišu, vodi se pri VE Rožaje, siromašnog imovnog stanja, osudjivan presudom Osnovnog suda Rožaje K.br. 96/96 od 26.11.1996.g. zbog krivičnog djela iz čl. 172/3-1 na novčanu kaznu u iznosu od 200,00 dinara, presudom Osnovnog suda Rožaje K.br. 276/99 od 25.05.2000.g. zbog krivičnog djela iz čl. 136/1 na novčanu kaznu u iznosu od 2.500 dinara, presudom Osnovnog suda Rožaje K.br. 10/2004 od 23.01.2004.g. zbog krivičnog djela nedozvoljena trgovina iz čl. 131/1 na novčanu kaznu u iznosu od 30.000 dinara, presudom Osnovnog suda Rožaje K.br. 186/04 od 27.04.2005.g. zbog krivičnog djela falsifikovanje isprave iz čl. 207/3-1 na kaznu zatvora u trajanju od 60 dana uslovno za 1 godinu i presudom Osnovnog suda Rožaje K.br. 175/04od 17.12.2005.g. zbog krivičnog djela falsifikovanje isprave iz čl. 412/2 na kaznu zatvora u trajanju od 45 dana uslovno za 1 godinu,                                                                                                                                                                                                                                                                                                                      </span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 19.03.2009.g. u mjestu zv. "Mehov krš", Opština Tutin, Republika Srbija, bavio se prenošenjem robe preko carinske linije izbjegavajući mjere carinskog nadzora i to: 1380 kg sirove kafe, na način što je putničkim motornim vozilom marke "Grand čiroki" reg.oznaka BA-510-52 u kojem je utovario predmetnu robu sporednim putem preko sela Bregovi zaobišao Carinski punkt "Mehov krš" i istu unio iz Crne Gore u Republiku Srbiju,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 34, 36, 42, 45, 46. st. 1. tač. 5., čl. 39. i čl. 364. Zakonika o krivičnom postupku</span>
</p>
<p class="p1"></p>
<p class="p1">
<span>					O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 45 (četrdesetpet) dana i </span>
</p>
<p class="p1">
<span>	</span>
</p>
<p class="p1">
<span>	NA NOVČANU KAZNU u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Od optuženog se oduzima 1.380 kg sirove kafe kao roba koja je predmet izvršenja djela.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 225/09 od  28.09.2009.g. protiv optuženog B. N. iz Baća, Opština Rožaje, zbog krivičnog djela krijumčarenje iz čl. 265. st. 1. Krivičnog zakonika (KZ).	</span>
</p>
<p class="p1">
<span>	Na glavnom pretresu ODT Kalač Hajran je ostao pri podnijetoj optužnici, te je predložio da sud optuženog oglasi krivim zbog izvršenog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Optuženi je u svojoj odbrani istakao: da se nije bavio prenošenjem robe preko carinske linije u mjestu zv. "Mehov krš", Opština Tutin dana 19.03.2009.g., jer nije prevozio kafu putničkim motornim vozilom marke "Grand čiroki" zaobilaznim putem iz Crne Gore u Srbiju. Da ne posjeduje vozilo marke "Grand čiroki" reg.br. BA 510-52, niti je u kritičnom periodu posjedovao ovo vozilo, već vozilo marke "BMW" reg.br. RO AE-118, ali ni ovim vozilom nije zaobilazio granični prelaz "Mehov krš" u kritičnom periodu, niti je prevozio kafu ili drugu robu sa istim. Istakao je da su mu maja mjeseca 2009.g. K. E.i A.koji žive u selu Bać, Opština Rožaje gdje i on živi kazali da ga traži policija u Tutinu, pa je pošao u stanicu da vidi o čemu se radi i tada je saznao da je neko lice prevozilo kritičnog dana neku robu putničkim vozilom "Grand čiroki" iz Crne Gore u Srbiju i da je vozač tog vozila pobjegao policiji, te da je sa njim bio P. E. koji je upravljao putničkim vozilom marke "Golf" i da E.nije pobjegao policiji. Da su tada  policajci P. V. i P. E. kazali da on nije pobjegao iz vozila marke "Grand čiroki" i da nije upravljao tim vozilom, nakon čega su izvršili uvid u njegovu ličnu kartu i rekli da su na osnovu lične karte  zaključili da je to on, ali da mu je kosa bila duža marta mjeseca 2009.g., što nije tačno, jer je i u tom periodu nosio kratku kosu što se može vidjeti iz lične karte koja je važila u tom periodu, a koju posjeduje. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: po saglasnosti stranaka pročitao iskaze svedoka P. E., K. A., K. E.P. E.Š. J.A.S. datih na ranijem pretresu i P.V.dat pred Istražnim sudijom Osnovnog suda u Novom Pazaru-Sudska jedinica u Tutinu Kri.br. 205/10 od 20.12.2010.g., izvršio uvid u ličnu kartu na ime optuženog br. 27701 od 10.01.2008.g. koja je poništena i uvid u važeću ličnu kartu na ime optuženog broj 955044638 od 23.11.2009.g., uvid u presudu Opštinskog suda u Tutinu na ime P.E., pročitao dopis MUP-a i JU-Filijala za upravne unutrašnje poslove Rožaje br. 26 br. 233-166 od 02.03.2010.g., pročitao službene beleške Stanice granične policije Tutin br. 24/09 od 21.03.2009.g., br. 544/09 od 25.05.2009.g., br. 52/09 i 53/09 od 27.05.2009.g. i povrda o privremeno oduzetim predmetima Carinarnice Kraljevo br. 148-21-230-08-14/2-09/173 od 20.03.2009.g. i uvid u izvod iz kaznene evidencije na ime optuženog izdat od Ispostave Rožaje od 05.10.2009.g., dok nije neposredno saslušao imenovane svedoke, jer je našao da je činjenično stanje u dovoljnoj mjeri utvrdjeno za presudjenje već izvedenim dokazima, te bi se odlaganjem pretresa radi neposrednog saslušanja ovih svedoka samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Iz iskaza svedoka P. E. vidi se da živi u selu Bregovi, Opština Tutin i da je marta mjeseca 2009.g. pošao svojim putničkim vozilom prema Tutinu makadamskim putem kojom prilikom ga je zaustavila patrola granične policije i rekla mu da udje u njihovo vozilo marke "Džip" što je i učinio, pa su ga vratili prema selu Bregovi. Da je tada iz suprotnog smjera naišlo terensko vozilo-džip "Grand  čiroki" koje je zaustavila policija i vozač ovog vozila, kojeg poznaje iz vidjenja i zna da ga zovu Žilo, a ne zna mu pravo ime i prezime, im je pobjegao. Optuženog B. N.poznaje iz vidjenja i siguran je da N.nije upravljao ovim vozilom kritičnog dana.</span>
</p>
<p class="p1">
<span>	Iz iskaza svedoka K. A. vidi se da ga je maja mjeseca 2009.g. jedan policajac iz Tutina pitao da li u selu Baću poznaje neko lice zv. Ž., koje je prevozilo neku kafu iz Crne Gore i pobjeglo policiji, našta mu je odgovorio da ne zna da u Baću živi lice sa takvim nadimkom, ali da ima lice kojeg zovu Ž. i da se on zove B. N., te mu je dao N. podatke. Nije mu poznato da li je optuženi prenosio kafu preko granične linije zaobilazeći granični punkt marta mjeseca 2009.g.. </span>
</p>
<p class="p1">
<span>	Iz iskaza svedoka K. E.vidi se da ga je jedan policajac iz Tutina pitao da li u Baću, Opština Rožaje živi neko lice kojeg zovu Ž.jer sumnjaju da im je to lice prevozilo kafu za džipom i da im je pobjeglo, našta mu je odgovorio da u Baću živi B. N.kojeg zovu Ž.a ne Ž.Nije mu poznato da je optuženi prevozio kafu iz Crne Gore prema Srbiji i da je zaobilazio granični punkt.</span>
</p>
<p class="p1">
<span>	Iz iskaza svedoka P. E. vidi se da radi u Stanici granične policije u Tutinu. Da je dana 19.03.2009.g. sa svojim kolegom P.V.pješice obilazio državnu granicu na relaciji Pope-Biohane-Bregovi-Mehov krš. Oko 18,30 časova primijetili su terensko vozilo marke "Grand čiroki" crne boje koje je prešlo graničnu liniju iz pravca Rožaja prema Tutinu zaobilazeći legalni granični prelaz zv. "Mehov krš", ali nijesu vidjeli ko je vozač ovog vozila, niti su bili u mogućnosti da zaustave ovo vozilo, pa su mobilnim telefonom pozvali kolegu Š. J. da dodje službenim vozilom u selu Bregovi i zaustavi ovo vozilo koje se kretalo prema periferiji sela, dok su oni pješice pošli tim putem za vozilom. Da su uz put sreli Š. J. i P. V. koji je bio sa njim, a u njihovom vozilu bio je P. E.. Da su i oni ušli u vozilo i pošli za vozilom "Grand čiroki" i u jednom momentu su primijetili da se ovo vozilo vraća istim putem i kreće se prema njima, jer vjerovatno nije moglo da izadje uz jedno brdo, pa su ga zaustavili, izveli vozača iz vozila i uveli ga u službeno vozilo u kojem se nalazio P. E. Pošto vozač ovog vozila nije imao nikakva dokumenta kod sebe, niti je htio da kaže kako se zove planirali su da ga privedu u stanicu policije u Tutinu, kao i njegovo vozilo u kojem se nalazilo 23 vreće sirove kafe. Pošto nijesu mogli da upale vozilo "Grand čiroki" koje se palilo preko žica iz službenog vozila su izašli i P. V. i P. E., dok su u vozilu ostali J.i vozač "Grand čiroki". Da je u jednom momentu E. napao policajca P. V., pa je i Jagoš izašao iz službenog vozila da bi im pomogao da savladaju E., što je iskoristio vozač vozila "Grand čiroki" i pobjegao iz vozila. Da su nakon ovog dogadjaja tragali za ovim licem, ali ga nijesu mogli pronaći, niti saznati njegove podatke. Da je maja mjeseca iste godine u stanicu policije priveden B. N. radi prepoznavanja i on je tada rekao da nije prevozio kafu, niti upravljao vozilom "Grand čiroki" dana 19.03.2009.g.. Istakao je da B. N. liči na ovo lice koje je prevozilo kafu i upravljalo vozilom "Grand čiroki" kritičnog dana, ali je imalo malo dužu kosu od optuženog. Izvršio je uvid i u staru ličnu kartu na ime optuženog koja je važila u kritičnom periodu i ističe da je to lice imalo dužu kosu od optuženog, ali je ličilo na njega 80%.</span>
</p>
<p class="p1">
<span>	Iz iskaza svedoka Š. J.vidi se da radi u Stanici granične policije "mehov krš" kao policijski narednik. Da su ga dana 19.03.2009.g. pozvali njegove kolege P.E. i P.V.da podje službenim vozilom prema selu Bregovi da bi zaustavio putničko vozilo marke džip koje je nelagalo prevozilo robu preko granice iz Crne Gore u Srbiju. Kada je bio na periferiji sela Bregovi naišao je na vozilo marke "Golf" pored kojeg je stajao P. E., te pošto je smatrao da  on obezbedjuje put vozilu marke džip u kojem se nalazila roba, uzeo je E. u službeno vozilo da mu ne bi dojavio da ga traži policija i nastavio kretanje kroz selo Bregovi gdje je sreo svoje kolege E. i V.ra koji su se kretali pješice, te ih je uzeo u vozilo i zajedno su pošli seoskim putem za ovim džipom koje je prevozilo robu nelegalno. U jednom mometu vidjeli su da se ovo vozilo kreće prema njemu, jer vjerovatno nije moglo da izadje uz brdo po blatnjavom putu, pa su ga zaustavili i vozača uveli u službeno vozilo, jer nije imao nikakva dokumenta, da bi utvrdili njegov identitet. U jednom momentu ostao je sam u vozilu sa ovim licem dok su njegove kolege i P. E. izašli iz vozila. Da je E. tada napao P. V.pa je i on izašao iz vozila da bi pomogao kolegama da savladaju E., što je iskoristilo ovo lice tj. vozač džipa "Grand čiroki" i pobjeglo iz auta, tako da ga nijesu mogli sustići i privesti u stanicu policije. Da je operativnim saznanjem došao do podataka da bi ovo lice moglo biti B. N. zv. P., pa su tragali za njim. Nije bio prisutan u stanicu policije kada je N. priveden radi prepoznavanja, tako da ga je prvi put vidio na pretresu. Naglasio je da optuženi nije upravljao vozilo marke "Grand čiroki" kritičnog dana i nije pobjegao iz službenog vozila. Lice koje je vozilo ovaj džip je imalo dužu kosu i bio je mršaviji od optuženog.</span>
</p>
<p class="p1">
<span>	Iz iskaza svedoka A. S. vidi se da je posjedovao putničko motorno vozilo marke "Grand čiroki" beranskih reg.tablica, a ne sjeća se broja ovih tablica. Da je vozilo prodao 2006.g. na pijaci u Novom Pazaru izvesnom S. čije prezime ni adresu ne zna. Da mu ovo lice nije tražilo punomoćje da upravlja vozilom i da ga može prevesti na sebe, tako da mu nikakvo punomoćje nije dao, već samo ključeve i vozilo i on mu se od tada nije javljao. Optuženog poznaje iz vidjenja i njemu nije prodao ovo vozilo. Istakao je da kritičnog dana tj. dana 19.03.2009.g. nije upravljao ovim vozilom, niti mu je poznato da je istim upravljao optuženi, jer ga je prije toga tj. 2006.g. prodao na pijaci.</span>
</p>
<p class="p1">
<span>	Iz iskaza svedoka P. V. vidi se da je dana 19.03.2009.g. u mjestu zv. "Bregovi", Opština Tutin zaustavio optuženog koji je prevozio akciznu robu-sirovu kafu. Nakon toga dana 27.05.2009.g. u prostorije PS Tutin priveden je optuženi, koji je bio obrijan do glave, a kada ga je zatekao da prevozi robu dana 19.03.2009.g. imao je dužu kosu, ali ga je prepoznao jer ga zna od ranije, jer se bavi prodajom akcizne robe, o čemu je sačinio službenu zabilješku dana 27.05.2009.g..</span>
</p>
<p class="p1">
<span>	Iz službenih beleški Stanice granične policije Tutin od 21.03.2009.g., 25.05.2009.g. i 27.05.2009.g. i potvrde o privremeno oduzetim predmetima od 20.03.2009.g. vidi se da je NN lice dana 19.03.2009.g. oko 18,30 časova upravljalo motornim vozilom-džip "Čiroki", reg.oznake BA 510-52 u kojem je prevozilo 23 vreće sirove kafe (1.380 kg) kojom prilikom je isti pobjegao sa lica mjesta, a vozilo sa robom je oduzeto. Da je dana 27.05.2009.g. u stanicu priveden . N.kojeg su P. V. i P. E.prepoznali, stim što je tada optuženi bio ošišan naćelavo, a dana 19.03.2009.g. kada su ga zatekli da prevozi robu imao je dužu kosu.  </span>
</p>
<p class="p1">
<span>	Iz dopisa Filijale za unutrašnje poslove Rožaje od 02.03.2010.g. se vidi da je vozilo marke Džip reg.br. BA 510-52 registrovano na ime A. S. iz Rožaja prvi put 06.11.2006.g. sa rokom važenja do 03.12.2008.g.. </span>
</p>
<p class="p1">
<span>	Iz presude Opštinskog suda Tutin K.br. 146/09 od 27.05.2009.g. vidi se da je P. E. oglašen krivim zbog krivičnog djela napad na službeno lice u vršenju službene dužnosti iz čl. 323. st. 3. u vezi st. 1. KZ RS i osudjen na kaznu zatvora u trajanju od 3 mjeseca, zbog toga što je dana 19.03.2009.g. oko 18,30 časova na seoskom putu sela Bregovi napao policijskog službenika P. V. u vršenju službene dužnosti i udario ga pesnicom u predjelu glave i nanio mu tjelesnu povredu.</span>
</p>
<p class="p1">
<span>	Cijeneći  odbranu optuženog i sve izvedene dokaze u smislu čl. 360. st. 2. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 511/10 od 16.06.2010.g.,  sud je nesumnjivo utvrdio sledeće činjenično stanje:</span>
</p>
<p class="p1">
<span>	Da se optuženi dana 19.03.2009.g. bavio prenošenjem robe preko carinske linije u mjestu zv. "Mehov krš", Opština Tutin, tako što je putničkim motornim vozilom marke "Grand čiroki" reg.br. BA 510-52 prevozio 1.380 kg sirove kafe sporednim putem preko sela Bregovi zaobilazeći carinski punkt "Mehov krš" i istu unio iz Crne Gore u Republiku Srbiju, kojom prilikom su ga primijetili službenici granične policije P. E. i P. V.koji su se kretali pješice i telefonom obavijestili svog kolegu Š. J. da vozilom presretne i zaustavi optuženog, nakon čega je J. uz put naišao na vozilo marke "Golf" pored kojeg je stajao P. E. koji je obezbedjivao put optuženom, kojeg je uzeo u službeno vozilo, a zatim se sreo sa svojim kolegama E. i V. i uzeo ih u vozilo, nakon čega su zaustavili vozilo marke "Grand čiroki" i vozača-optuženog uveli u službeno vozilo, jer nije imao nikakvih dokumenata, da bi utvrdili njegov identitet. Da je tada E. napao P. V., te je optuženi iskoristio taj trenutak i pobjegao iz vozila u kojem se nalazilo 1.380 kg sirove kafe, nakon čega su vozilo sa robom prevezli u stanicu policije. Da su zatim došli do ličnih podataka optuženog, nakon čega su tragali za njim i priveli ga u stanicu policije u Tutinu dana 27.05.2009.g. kada su ga prepoznali E.i V.. Da je P. E. oglašen krivim presudom Opštinskog suda u Tutinu K.br. 146/09 od 27.05.2009.g. zbog krivičnog djela napad na službeno lice u vršenju službene dužnosti zbog toga što je kritičnog dana tj. 19.03.2009.g. napao policijskog službenika P. V. u vršenju službene dužnosti.</span>
</p>
<p class="p1">
<span>	Prednje činjenice su nesumnjivo utvrdjene na osnovu iskaza svedoka P. V.i P. E. koji su veoma jasno i objektivno predstavili dogadjaj, a dovodeći iste u vezu sa navodima iz potvrde o privremeno oduzetim predmetima, službenih beleški Stanice policije Tutin i iz presude Opštinskog suda Tutin od 27.05.2009.g., zaista se nedvosmisleno utvrdjuje prednje činjenično stanje.</span>
</p>
<p class="p1">
<span>	Sud je cijenio iskaz svedoka Š.J., pa je isti prihvatio u dijelu u kojem je saglasan sa utvrdjenim činjeničnim stanjem. Medjutim, iskaz ovog svedoka, u dijelu u kojem navodi da optuženi nije upravljao kritičnog dana vozilom marke "Grand čiroki" i da im nije pobjegao iz službenog vozila, već da se radilo o drugom licu, koje je imalo dužu kosu i bio mršaviji od optuženog, sud nije prihvatio, obzirom da je njegov iskaz, u ovom dijelu, neobjektivan, neuvjerljiv, tim prije što se i iz iskaza svedoka P. V. i P. E. utvrdjuje da je optuženi u vrijeme izvršenja djela imao dužu kosu, a u vrijeme kada su vršili njegovo prepoznavanje u Stanici policije Tutin dana 27.05.2009.g. je bio ošišan-obrijan do glave, ali su ga i pored toga prepoznali, tako da je očigledno da je iskaz svedoka Š. J. koji je video optuženog na pretresu 10.03.2011.g. tj. nakon proteka gotovo godinu dana, neutemeljen i ne nalazi podlogu u iskazima svedoka P.V. i P. E. i navodima iz službenih beleški, pa je samim tim i neprihvatljiv.</span>
</p>
<p class="p1">
<span>	Sud je cijenio i iskaz svedoka P. E., pa je isti prihvatio u dijelu u kojem je saglasan sa utvrdjenim činjeničnim stanjem. Medjutim, iskaz ovog svedoka, u dijelu u kojem navodi da kritičnog dana optuženi nije prevozio robu vozilom marke "Grand čiroki" i nije pobjegao policiji u mjestu zv. "Bregovi", već se radilo o drugom licu kojeg on ne poznaje, sud nije prihvatio, obzirom da je njegov iskaz, u ovom dijelu, neuvjerljiv, neobjektivan i ne nalazi oslonca u iskazima svedoka P. V. i P. E. i navodima iz službenih beleški, tako da je očigledno da ovaj svedok sa ovakvim kazivanjem nastoji da pomogne optuženom da izbjegne krivičnopravnu odgovornost.</span>
</p>
<p class="p1">
<span> 	Sud je cijenio i iskaze svedoka K. A., K. E. i A. S.pa je našao da isti nemaju uticaja na drugačiji zaključak, obzirom da im nijesu poznate odlučne činjenice vezane za kritični dogadjaj.</span>
</p>
<p class="p1">
<span>	Sa navedenih razloga, sud nije prihvatio odbranu optuženog u kojoj ističe da se kritičnog dana nije bavio prenošenjem robe preko carinske linije, da nije upravljao vozilom marke "Grand čiroki" i da ga nije zatekla policija da prevozi kafu navedenim vozilom, te da su službenici policije P. V. i P. E.prilikom prepoznavanja u stanici policije u Tutinu kazali da on nije upravljao vozilom i nije pobjegao iz vozila marke "Grand čiroki", obzirom da je njegov iskaz neobjektivan, neuvjerljiv i opovrgnut veoma ubjedljivim kazivanjem imenovanih svedoka koji nalaze oslonca i u pismeno izvedenim dokazima, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 19.03.2009.g. u mjestu zv. "Mehov krš", Opština Tutin, Republika Srbija, bavio se prenošenjem robe preko carinske linije izbjegavajući mjere carinskog nadzora i to: 1380 kg sirove kafe, na način što je putničkim motornim vozilom marke "Grand čiroki" reg.oznaka BA-510-52 u kojem je utovario predmetnu robu sporednim putem preko sela Bregovi zaobišao Carinski punkt "Mehov krš" i istu unio iz Crne Gore u Republiku Srbiju. U konkretnom slučaju optuženi je bio svestan svog djela tj. svestan da se na opisani način bavi prenošenjem robe preko carinske linije i time izbjegava mjere carinskog nadzora i to je htio, pa je postupao sa direktnim umišljajem. </span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela krijumčarenje iz čl. 265. st. 1. KZ, za koje djelo je sud istog oglasio krivim i osudio ga na kaznu zatvora u trajanju od 45 (četrdesetpet) dana, kao ublaženu kaznu primjenom čl. 45. i 46. st. 1. tač. 5. KZ i novčanu kaznu u iznosu od 200,00 (dvije stotine) eura, obzirom da je za ovo krivično djelo pored kazne zatvora kumulativno propisana i novčana kazna.</span>
</p>
<p class="p1">
<span>	Prilikom odlučivanja o izboru vrsta i visina kazni, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog te protek vremena od ranijih osuda, držanje optuženog nakon izvršenog djela, cijeneći pritom kao olakšavajuće okolnosti njegove porodične prilike-otac 2 maloljetne djece i siromašno imovno stanje, koje okolnosti su u svojoj ukupnosti cijenjene kao naročito olakšavajuće okolnosti, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona našao da je imalo mjesta izricanju ovakvih vrsta i visina kazni, ubijedjen da će izrečena kazna zatvora u naznačenom trajanju, kao ublažena kazna, i izrečena novčana kazna u naznačenom iznosu u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP i čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka pušalni iznos od 150,00 eura.</span>
</p>
<p class="p1">
<span>	Na osnovu čl. 265. st. 3. KZ od optuženog se oduzima 1.380 kg sirove kafe kao roba koja je predmet izvršenja krivičnog djela.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 07.03.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.						Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">                                                                                                                     K.br.49/12</span>
</p>
<p class="p2"></p>
<p class="p2"></p>
<p class="p3">
<span class="s1">U IME  CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog P.D. iz P. zbog krivičnog djela teška kradja  iz čl.240 st.1 tačka 1 Krivičnog Zakonika  a po optužnici ODT Pljevlja Kt.br.5/12 od 06.04.2012.godine,  nakon održanog glavnog i javnog pretresa u prisustvu zamjenika  ODT Pljevlja Djurović Veljka, ošećenog M. Ž. i optuženog P. D., dana 08.06.2012. godine, donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span>		Optuženi</span><span class="s1">  P. D., JMBG ...., </span><span> od oca M. i majke R. rodjene K., rodjen u P. dana ....godine, sa prebivalitšem u P., Ul.Z., državljanin CG, neoženjen, bez djece, pismen, završio osnovnu školu, govori crnogorski jezik, izdržavaju ga roditelji, osudjivan. </span>
</p>
<p class="p2"></p>
<p class="p2"></p>
<p class="p3">
<span class="s1">K R I V     J E </span>
</p>
<p class="p2"></p>
<p class="p2">
<span>	</span><span class="s1">	 Što  je :</span>
</p>
<p class="p2"></p>
<p class="p2">
<span> 		  U noći izmedju 02/03.11.2011.godine u Ul.Z.u P.  u namjeri da sebi pribavi protivpravnu kimovinsku korist obio PMV marke "R." reg.br. .... vlasništvo M. Ž. iz P. na način što je oštrim predmetom,upotrebom sile, isjekao zaštitni keder  na zadnjem lijevom bočnom staklu na vozilu, skinuo staklo te kroz tako načinjen otvor  ušao u unutrašnjost vozila i iz istog otrgao i oduzeo  muzički uredjaj-CD plejer marke "S." a potom izašao iz vozila i oduzeo i vjetrobransko staklo nakon čega se udaljio sa lica mjesta  i time sebi pribavio  protivpravnu imovisnku korist u ukupnom iznosu od 160,00 € za koji iznos je oštećen vlasnik M. Ž.,</span>
</p>
<p class="p2"></p>
<p class="p2">
<span>	              </span><span class="s1">čime je  izvršio krivično djelo teška  kradja  iz čl. 240 st. 1 tačka 1 Krivičnog Zakonika ,</span>
</p>
<p class="p2"></p>
<p class="p2">
<span>		pa ga sud na osnovu već citiranog zakonskog propisa te primjenom čl.4,5,13,15, 32,33,36, 42, 45 i 46  Krivičnog zakonika  te čl. 226, 229  i 374  Zkp-a </span>
</p>
<p class="p2"></p>
<p class="p2">
<span>								</span>
</p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p3"></p>
<p class="p1">
<span class="s1">                        Na  kaznu zatvora  u trajanju od 3 (tri) mjeseca.</span>
</p>
<p class="p1"></p>
<p class="p2">
<span>		Optuženi   je dužan  platiti ovom sudu  na ime troškova krivičnog  postupka iznos od  156,00 €  kao i na ime paušala  iznos od 27,50 €,</span>
</p>
<p class="p2"></p>
<p class="p2">
<span>		a sve ovo u roku od 15.dana po pravosnažnosti presude pod prijetnjom prinudnog izvršenja.</span>
</p>
<p class="p2">
<span>		</span>
</p>
<p class="p2">
<span>		 Imovinsko pravnog zahtjeva nije bilo. </span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima, optužnicom  Kt.br.5/12  od 06.04.2011. godine  koja je potvrdjena  rješenjem  Osnovnog suda  u Pljevljima  Kv.br. 46/12 od 11.04.2012. godine optužilo je  P. D. iz P. da  je  izvršio krivično djelo teška kradja iz čl.240 st.1  tačka 1 Krivičnog Zakonika a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  ostajući  u cjelosti  pri optužnici  prema optuženom  predložio  je da ga  sud oglasi krivim i  osudi po zakonu jer je u postupku priznanjem optuženog utvrdjeno da je optuženi izvršio krivično djelo koje mu je stavljeno na teret.</span>
</p>
<p class="p2"></p>
<p class="p2">
<span>		 Oštećeni  M. Ž. je istakao da se ne pridružuje krivičnom gonjenju protiv optuženog   niti postavlja imovinsko pravni zahtjev.   </span>
</p>
<p class="p2"></p>
<p class="p2">
<span>		Optuženi P. D. u svojoj odbrani priznajući izvršenje krivičnog djela i krivicu navodi  da su svi navodi  optužnice tačni te da živi u Ul.Z. u P. a u istoj ulici živi i oštećeni sa kojim je uvijek bio u dobrim odnosima i znao da oštećeni posjeduje PMV marke "R." reg.oznaka .. .. znao je da oštećeni to vozilo često parkira u dvorištu L.B.. Oštećeni mu je više puta davao da se posluži njegovim vozilom pa je tako vidio da se u vozilu nalazi muzički uredjaj-CD plejer marke "S.".Optuženi P. je dalje kazao da je u noći 02/03.11.2011.godine  bio u alkoholisanom stanju te da je u lokalu "P. p." popio nekoliko vinjaka i koka kola pa se vraćajući riješio da obije vozilo  oštećenog i kako je u džepu imao skalper-nož upotrebom sile  je odvojio keder  sa  zadnjeg bočnog vjetrobranskog stakla, skinuo staklo i kroz načinjeni otvor ušao u vozilo pa je silom otrgnuo i iščupao  CD plejer  a onda izašao iz  vozila i ponio CD plejer i zadnje vjetrobransko staklo. Nezna šta je uradio sa vjetrobranskim staklom a CD plejer je ostavio kući  da bi nakon 2 do 3 dana  prodao S. M.  ali nezna za koju cijenu  jer je i te noći bio pijan. Poslije nekoliko dana sreo je oštećenog sa kojim je popio piće  i tada mu rekao  da mu je on obio vozilo a od oštećenog saznao da mu je S. već bio vratio plejer. S. je rekao  da je taj plejer dobio u zamjenu za  mobilni telefon.Obećao je oštećenom da će vratiti vjetrobransko staklo.Sa oštećenim  je i dalje u dobrim odnosima. Kaje se  i nebi ovo uradio da nije bio u pijanom stanju  a u završnoj riječi  izvinjavajući se oštećenom  molio je sud  da ga  blaže kazni,da se kaje i da obećava  da više neće vršiti krivična djela. </span>
</p>
<p class="p2"></p>
<p class="p2">
<span>		U dokaznom postupku sud  je saslušao svjedoka- oštećenog M. Ž., pročitao iskaz svjedoka S. M.,pročitao nalaz i mišljenje vještaka Ž. P.,pročitao potvrdu UP PJ Pljevlja o privremenom oduzimanju predmeta br.03-240/11-10862/8 od 04.11.2011. godine,pročitao potvrdu UP PJ Pljevlja o vraćanju br.03-240/11-10862/11 od 07.11.2011.godine,izvršio uvid u fotoelaborat UP PJ Pljevlja br..549/11od 03.11.2011.godine  i pročitao izvod  iz KE za optuženog.</span>
</p>
<p class="p2">
<span class="s1">					</span>
</p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći  i priznanje  optuženog P.D.sud je utvrdio  činjenično stanje bliže opisano izrekom ove presude. </span>
</p>
<p class="p2">
<span>					</span>
</p>
<p class="p2">
<span>		Optuženi  P.  priznaje izvršenje krivičnog djela  i krivicu  navodeći  da je  kritične prilike  obio vozilo  marke "R." vlasništvo oštećenog M. Ž.  jer je znao da oštećeni  u vozilu koje često parkira u dvorištu L. B. ima CD plejer. Vozilo je obio tako  što je  nožem  odvojio keder sa zadnjeg bočnog vjetrobranskog stakla i skinuo staklo pa kroz taj otvor ušao u vozilo, trgnuo i iščupao CD plejer a potom  izašao  iz vozila  i sa sobom ponio CD plejer i zadnje bočno vjetrobransko staklo. Nezna šta je uradio sa vjetrobranskim staklom  a CD plejer je  posle 2-3 dana prodao  S. M. kome je rekao  da je taj plejer dobio u zamjenu za mobilni telefon  ali  se nesjeća  za koji iznos je S. prodao plejer. S. je oštećenom  vratio plejer  a njegova majka i brat  će naknaditi vjetrobransko staklo oštećenom.  </span>
</p>
<p class="p2"></p>
<p class="p2">
<span>		Priznanje optuženog je jasno,  potpuno i nedvosmisleno  a kao takvo je potvrdjeno i iskazom  svjedoka - oštećenog  M. Ž.  koji je  izjavio  da je vlasnik PMV marke "R." reg.oznake .... koje parkira u dvorištu L. B. kao i da  optuženi živi u njegovom komšiluku a u noći  02/03.11.2011.godine neko je obio njegovo vozilo koje je bilo zaključano  a vozilo je obijeno tako što je pomoću noža ili nekog skalpera isječena  gumena obloga  oko zadnjeg bočnog  vjetrobranskog stakla, mačeno staklo i kroz načinjeni otvor  se izvršilac uvukao u unutrašnjost vozila i nasilno  izvukao  CD plejer marke "S.". Vrijednost plejera  je oko 150,00 € a vjetrobransko staklo je kupio kod  M.B.a za 30,00 € i postavio ga. Nakon 2-3 dana  komšija S.M. mu je vratio CD plejer  koji mu je kazao da je plejer  za iznos od 5,00 € prodao optuženi  a i optuženi mu se nakon nekoliko dana izvinuo  govoreći da je pijan i da će vratiti staklo. Inače plejer je kupio kada i auto  i platio 120,00 €, marke je "S." koja je bolja marka. </span>
</p>
<p class="p2"></p>
<p class="p2">
<span>		Iskaz oštećenog M. Ž. da je  u noći 02/03.11.2011.godine  obijen njegov   PMV marke "R." reg.br. ....  u P. na način što je upotrebom sile  isječen zaštitni keder na zadnjem lijevom bočnom staklu i skinuto staklo pa se kroz taj otvor ušlo  u vozilo  i očupan je CD plejer te da mu je  oduzet CD plejer marke "S." i vjetrobransko staklo, da mu je  CD plejer vratio S. M. a da mu vjetrobransko staklo nije vraćeno te da mu se optuženi izvinuo i rekao da će naknaditi vjetrobransko stako sud u cjelosti prihvata kao istinit i nepristrasan a isti  nije  u suprotnosti ni sa priznanjem optuženog P. D.te  fotoelabo- ratom UP PJ Pljevlja broj 549/2011 od 03.11.2011. godine kao ni sa potvrdama UP PJ Pljevlja o vraćanju privremeno oduzetih predmeta od 07.11.2011.godine odnosno  o oduzimanju  predmeta od 04.11.2011.godine. Navodi oštećenog su potvrdjeni  i iskazom svjedoka S. M. koji je kazao  da mu je negdje polovinom mjeseca novembra 2011.godine  P.D. ponudio da kupi plejer marke "S." pa je pristao  i  kupio taj plejer za 5,00 € da bi poslije desetak dana  čuo da je u komšiluku obijeno vozilo oštećenog M.  i da mu je  ukraden plejer pa je pošao kod oštećenog  i ponio sa sobom plejer  koji je kupio od optuženog  i oštećeni prepoznao  kao svoj taj plejer. Plejer je vraćen oštećenom. Kazao je i to da mu je optuženi rekao da je plejer dobio  od čovjeka kod koga je  radio  u mjesto novca. Sud je mišljenja da je i svjedok S. bio  i istinit i nepristrasan  u svom kazivanju  pa  i njegov iskaz  sud u cjelosti prihvata. </span>
</p>
<p class="p2"></p>
<p class="p2">
<span>		Vrijednost  oduzete robe odnosno CD plejera i vjetrobranskog stakla  je utvrdjena putem vještaka  finansijske struke Ž. P.   koji je u svom nalazu i mišljenju istakao  da  je prosječna cijena  CD plejera 110,00 € a cijena bočnog stakla sa ugradnjom 50,00€ te da je ukupna šteta  160,00 €.</span>
</p>
<p class="p2"></p>
<p class="p2">
<span>		Nalaz i mišljenje vještaka  finansijske struke Ž. P.  sud u cjelosti prihvata  kao objektivan  i dat po pravilima struke a na osnovu vrijednosti oduzetih predmeta.</span>
</p>
<p class="p2"></p>
<p class="p2">
<span>   		Dakle, u toku postupka je i to jasnim i nedvosmislenim priznanjem optuženog P.D. te istinitim iskazom  oštećenog M. i svjedoka S., nalazom  i mišljenjem vještaka kao i ostalim dokazima izvedenim u postupku, nesumnjivo utvrdjeno  da je optuženi P. D. u namjeri da sebi pribavi protivpravnu imovinsku korist obio u noći 02/03.11.2011.godine u Ul.Z. u P.vozilo marke "R." reg.br. .... vlasništvo  oštećenog M. Ž. tako što je optuženi P. upotrebom sile-nožem  isjekao zaštitni keder na zadnjem lijevom bočnom staklu vozila, skinuo staklo i kroz tako načinjen otvor ušao u vozilo odakle je upotrebom sile oduzeo CD plejer marke "S." i vjetrobransko staklo čija je ukupna vrijednost 160,00 € kako je to našao vještak finansijske struke  da bi CD plejer prodao  S. M. za iznos od 5,00 € a vjetrobransko staklo nije pronadjeno. Optuženi P. je vozilo  po sopstvenom priznanju obio  u namjeri  da iz istog  oduzme CD plejer za koji je znao da ga oštećeni posjeduje u vozilu, dakle  da sebi pribavi  protivpravnu imovinsku korist,bio je svjestan svog djela i bez obzira na to  obio je vozilo oštećenog, oduzeo  CD plejer i vjetrobransko staklo  u ukupnoj vrijednosti  od  160,00 €,  dakle  djelovao je sa direktnim umišljajem   u kojim radnjama optuženog  P. D.  stoje svi bitni elementi   bića krivičnog djela   teška kradja   iz čl.240 st.1 tačka 1 Krivičnog zakonika pa ga je sud  kao umišljajnog izvršioca  oglasio krivim i osudio  po zakonu. 	</span>
</p>
<p class="p2">
<span>					</span>
</p>
<p class="p2">
<span>		Prilikom  odlučivanja  o vrsti i visini kazne  sud je shodno čl.42 Kz cijenio sve okolnosti koje utiču kako na vrstu tako i na visinu kazne.  Optuženi je priznao  izvršenje krivičnog djela i krivicu i izrazio svoje   kajanje. Nezaposlen je, izdržavaju ga roditelji. Oštećeni je obeštećen i nije se pridružio krivičnom gonjenju. Optuženi i oštećeni  su komšije, i dalje su u dobrim odnosima a optuženi se izvinuo oštećenom.Ove okolnosti sud je optuženom P.D. uzeo kao osobito olakšavajuće okolnosti u smislu čl.45 i 46 Kz i ublažio mu kaznu  ispod zakonom predvidjenog minimuma za ovo krivično djelo i izrekao mu kaznu zatvora u trajanju od 3(tri) mjeseca  smatrajući  da će se kaznom zatvora u ovom vremenskom trajanju  postići svrha kažnjavanja  i dovoljno uticati  na optuženog  da više ne  vrši  krivična djela  te  da je izrečena  kazna  primjerena  stepenu  društvene opasnosti  izvršenog krivičnog djela, samog učinioca  i  nastalim posledicama.	</span>
</p>
<p class="p2">
<span>				</span>
</p>
<p class="p2">
<span>		Shodno čl.226 i 229 ZKP-a  sud je  obavezao optuženog da na ime troškova krivičnog postupka  plati iznos od 156,00 € koji čini  naknada i nagrada  vještaku ekonomske struke u iznosu od 55,00 €, troškovi dovodjenja  optuženog iz zatvora B. P. u iznosu od 101,00 € kao i da na ime  paušala  plati ovom  sudu   iznos od 27,50  eura koji iznos je odmjeren  obzirom na trajanje i složenost krivičnog postupka  te imovno  stanje optuženog.</span>
</p>
<p class="p2"></p>
<p class="p2">
<span>		Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 08.06.2012.godine.</span>
</p>
<p class="p2"></p>
<p class="p2">
<span class="s1">Zapisničar, 						     			S u d i j a, </span>
</p>
<p class="p2">
<span class="s1">Zora Leković 						 		     Ljiljana Popović  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		    Protiv ove presude  dozvoljena je žalba u roku od 15.dana po </span>
</p>
<p class="p2">
<span>		    prijemu iste Višem sudu B. Polje, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span class="s1">DOSTAVITI:</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">1 x Optuženom</span>
</p>
<p class="p2">
<span class="s1">  </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
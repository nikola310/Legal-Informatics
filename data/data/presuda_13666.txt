<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:2.0in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:justify;hyphenate:auto;font-family:Times New Roman;font-size:14pt;}
.s1{font-size:11pt;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K.br.363/12</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                  										</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p5">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak zapisničara, odlučujući po optužnom predlogu Osnovnog državnog tužilaštva, u B. Polju, KT. br. 320/12 od 26.10. 2012. godine, protiv okrivljenog Ć.D.a iz Bijelog Polja, zbog dva krivična djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog glavnog i javnog pretresa u prisustvu savjetnice ODT-a iz Bijelog Polja Đuković Danijele, okrivljenog Ć.D.a, branioca okrivljenog A.A.V., oštećenih H.S.a i H.N.a, dana  21.12. 2012. godine, donio je i javno objavio:</span>
</p>
<p class="p5"></p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni Ć.D.O JMBG ..., od oca N. i majke M., rođene V., rođen .... godine, u Bijelom Polju, sa prebivalištem u mjestu R., opština Bijelo Polje, državljanin Crne Gore, neoženjen, pismen, sa završenom srednjom školom, neosuđivan.</span>
</p>
<p class="p5"></p>
<p class="p5">
<span> </span>
</p>
<p class="p5"></p>
<p class="p2">
<span>K r i v    j e </span>
</p>
<p class="p2"></p>
<p class="p6">
<span>Što je: dana 08.06.2012 godine, oko 23,45 h, na autobuskoj stanici u Bijelom Polju, lako tjelesno povrijedio oštećenog H.S.a, na način što ga je bezbol palicom, sredstvom podobnim da tijelo teško povrijedi ili zdravlje teško naruši, izudarao u predjelu glave i grudnog koša, kojom prilikom mu je nanio povrede u vidu: nagnječno razderne rane na glavi u tjemenom dijelu dužine 3 cm i otoka u predjelu desne polovine grudnog koša,</span>
</p>
<p class="p6"></p>
<p class="p6">
<span>- čime je izvršio  krivično djelo laka tjelesna povreda iz čl. 152 st. 2 u vezi st. 1   Krivičnog zakonika, na štetu oštećenog H.S.a,</span>
</p>
<p class="p6"></p>
<p class="p6">
<span>Istog dana i na istom mjestu kao pod stavom jedan dispozitiva presude lako tjelesno povrijedio oštećenog H.N.a, na način što ga je bezbol palicom, sredstvom podobnim da tijelo teško povrijedi ili zdravlje teško naruši, izudarao u predjelu glave, kojom prilikom mu je nanio povrede u vidu: krvnog podliva u tjemeno-potiljačnom dijelu glave, otoka u čeonom dijelu glave i oguljotine kože poglavine u tjemenom dijelu glave, </span>
</p>
<p class="p6"></p>
<p class="p6">
<span>- čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika, na štetu oštećenog H.N.a,</span>
</p>
<p class="p6"></p>
<p class="p6">
<span>- za koja mu sud primjenom navedenog zakonskog propisa i čl. 2, 4, 5, 13, 15, 32, 36, 42, Krivičnog zakonika, te čl.226, 229, 239,  i čl. 374 Zakonika o krivičnom postuku, utvrđuje:</span>
</p>
<p class="p6"></p>
<p class="p6">
<span>- za krivično djelo laka tjelesna povreda iz čl. 152 st. 2 u vezi st. 1  Krivičnog zakonika, izvršeno na štetu oštećenog H.S.a, kaznu zatvora od 3 (tri) mjeseca;  </span>
</p>
<p class="p5"></p>
<p class="p6">
<span>-  za krivično djelo laka tjelesna povreda iz čl. 152 st. 2 u vezi st. 1  Krivičnog zakonika, izvršeno na štetu oštećenog H.N.a, kaznu zatvora od 3 (tri) mjeseca;  </span>
</p>
<p class="p6"></p>
<p class="p6">
<span>- i shodno čl. 48, 52, 53 i 54 Krivičnog zakonika istom izriče</span>
</p>
<p class="p5"></p>
<p class="p5"></p>
<p class="p2">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p5">
<span>	Kojom mu utvrdjuje  jedinstvenu kaznu zatvora od  5 ( pet ) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije) godine, ne izvrši neko drugo krivično djelo.</span>
</p>
<p class="p5">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 40,00 €, kao i da  na  ime ostalih troškova postupka plati iznos od 126,50 €, koje iznose će uplatiti na žiro račun br. 832 - 151 - 35, depozita novčanih kazni, troškova   postupka i  paušala u roku od 15 dana, od dana pravnosnažnosti presude.</span>
</p>
<p class="p5">
<span>		</span>
</p>
<p class="p6">
<span>Oštećeni H.S. i H.N., se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p5"></p>
<p class="p6"></p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5">
<span> </span>
</p>
<p class="p5">
<span>	Optužnim predlogom ODT-a u B. Polju, KT. br. 320/12 od 26.10. 2012. godine optužen je Ć.D.o iz Bijelog Polja,  zbog dva krivičnog djela laka tjelesna povreda iz čl. 152 st. 2 u vezi st. 1 Krivičnog zakonika,  </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu savjetnice ODT-a iz Bijelog Polja Đuković Danijele, okrivljenog Ć.D.a i njegovog branioca a okrivljenog A.A.V. i oštećenih H.S.a i H.N.a.</span>
</p>
<p class="p5"></p>
<p class="p5">
<span>	Prije davanja završne riječi savjetnica ODT-a je izmijenila činjenični opis iz tački jedan i dva dispozitiva optužnog predloga tako da umjesto ''metalne šipke dužine 60-70 cm'' sada glasi '' bezbol palica'', u ostalom dijelu činjenični opis i pravna kvalifikacija ostali su neizmijenjeni.</span>
</p>
<p class="p5"></p>
<p class="p5">
<span>	U završnoj riječi savjetnica ODT-a je ostala u svemu pri podnijetom a na glavnom pretresu izmijenjenom optužnom predlogu jer  je izvedenim dokazima utvrđena krivica okrivljenog za krivična djela stavljena mu na teret. Predložila je da sud okrivljenog oglasi krivim i osudi po zakonu. </span>
</p>
<p class="p5"></p>
<p class="p5">
<span>	Oštećeni H.S. i H.N. u završnim riječima pridružili su se krivičnom gonjenju prema okrivljenom i prema istom istakli imovinsko pravni zahtjev.</span>
</p>
<p class="p5">
<span>	</span>
</p>
<p class="p5">
<span>	Okrivljeni Ć.D.o je u svojoj odbrani datoj u toku istražnog postupka u bitnom je  istakao: da se kritičnog dana od 22,00 časova, nalazio u gradu, sa drugom B. J.om, šetali su po gradu, s tim što nijesu svraćali u lokale. Oko 00,30 časova sledećeg dana on i J. su pošli svojim kućama i to od Hotela Bijela Rada prema autobuskoj stanici. Kod benziske pumpe na autobuskoj stanici ispred njih se zaustavio plavi kombi, koji se kretao iz pravca Nedakusa iz kojeg su izašla dva njemu nepoznata lica. Jedno lice je bilo starije, a drugo mlađe životne dobi a ovo starije lice je iz kombija iznijelo metalnu šipku dužine od 50 - 60 cm, i  tom šipkom prvo njega udarilo po glavi a potom i B.a s tim što ne zna u koji dio B.ovog tijela. Lice koje je bilo mlađe životne dobi, pesnicama je udaralo u njega i u B.a i to po glavi i tijelu. On i B. su morali da se brane pa je on morao da udari i jednog i drugog pesnicama s tim što ne zna kuda. B. se takođe branio te je on obojicu po jednom udario pesnicom s tim što nije vidio u koje dijelove tijela. Ne zna kako su njih dvojica uspjeli da se izvuku iz te situacije a pobjegli su iza zgrade solidarnosti odakle su pozvali policiju i prijavili događaj. Policija je stigla posle deset do petnaest minuta i njega i B.a privela u stanicu. Na glavnom pretresu ostajući pri ovoj odbrani dodao je da kada je sa B.om stigao na autobusku dva metra ispred njih se zaustavio kombi iz kojeg su izašla dva lica od kojih jedno starije jedno mlađe, koja lica tada nije poznavao a to su na glavnom pretresu mu pokazani oštećeni H.S. i H.N.. Starije lice je njega udarilo metalnom šipkom u predjelu glave, pa su se potom on i B. branili. Za cijelo vrijeme dok je trajao kritični događaj, metalna šipka je bila u posjedu ovog starijeg lica a on i B. kod sebe nijesu imali nikakav predmet. H. prije ovog događaja nije poznavao a naknadno je saznao da su tog dana na utakmici imali probleme B. J. i H.N. i pretpostavlja da su ih iz tih razloga kritične večeri napali H.. Od udarca metalnom šipkom zadobio je povrede u predjelu glave sa lijeve strane, u predjelu oka i čela. Stariji H. ga je samo jednom udario šipkom, to je trajalo pet sekundi zatim je nastala tuča, stariji H. je pao i udario glavom ne zna da li od kombi ili od betonsku podlogu a zna da je imao povrede potiljka a to mu je poznato jer je istog vidio prilikom saslušanja kod Državnog tužioca. Zbog povrede koje je zadobio kritičnog događaja, nakon što je dao izjavu policiji javio se u HMP - B. Polje, i tom prilikom je sačinjen ljekarski izvještaj br.5362 od 08.06.2012 godine. Nakon pada stariji H. je ustao i opet krenuo put njih pa su iz tog razloga on i B. pobjegli iza zgrade solidarnosti odakle je on pozvao policiju. Kritičnog dana nije se kretao po naselju Lipnica a takođe kritičnog dana prije kritičnog događaja nije sretao H.N.a.</span>
</p>
<p class="p5"></p>
<p class="p5">
<span>	U završnoj riječi branilac okrivljenog  je istakao da je iz izvedenih dokaza proizilazi zaključak da su oštećeni kritične prilike, došli iz pravca Lipnice, stali na ulaz na Benzijsku pumpu, prešli magistralni put i došli do optuženog na drugoj strani ulice ispred starog Motela, a po izlasku iz kombija, nastala je tuča. Oštećeni su se svojim iskazima pred ODT-om i na glavnom pretresu doveli tužioca u zabludu u pogledu sredstva kojim su im nanijete povrede jer su kod ODT-a, tvrdili da su povrede zadobili od udaraca metalnom šipkom a na pretresu od udaraca bezbol palicom iz čega proizilazi da se događaj nije dogodio kako su oni predstavili. Događaj se mogao desiti samo kako je to predstavio nezainteresovani svjedok B. a vještak je ostavio mogućnost da oštećeni H.N. povrede mogao zadobiti od udarca pesnicom što potvrđuje iskaz svjedoka B.a ''da optuženi kod sebe kritičnom prilikom nije imao nikakvo sredstvo a vještak je potvrdio da su povrede optuženom Ć. mogle biti nanijete metalnom šipkom, bezbol palicom pa je čudno da niko od oštećenih nije optužen. Za povrede kod oštećenog H.N.a nema ovlašćenog tužioca jer se radi o krivičnom djelu laka tjelesna povreda iz čl. 152. st.1. KZ, koji se goni po privatnoj tužbi. Oštećeni su iskonstruisali sredstvo kojim su im nanijete povrede da bi prikrili svoje ponašanje pošto su oni imali metalnu šipku koju šipku nije imao okrivljeni kao ni svjedok B.. Odbrana okrivljenog je uvjerljiva, jasna i logična potkrijepljena iskazom neutralnog svjedoka te nema dokaza da ga sud oglasi krivim. Tražio je da ga sud oslobodi.</span>
</p>
<p class="p5"></p>
<p class="p5">
<span>	U završnoj riječi okrivljeni  Ć.D.o  u potpunosti je usvojio završnu riječ svog branioca, istakao je da nije kriv i tražio je da ga sud oslobodi. </span>
</p>
<p class="p5">
<span> </span>
</p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećene H.S.a, H.N.a, i svjedoke B. J.a i D.Z., pročitao i to: medicinsku dokumentaciju izdatu na ime oštećenog H.N.a; medicinsku dokumentaciju izdatu na ime oštećenog H.S.a; nalaz i mišljenje vještaka medicinske struke dr. S.M.a sa zapisnika o saslušanju vještaka pred zamjenikom ODT-a iz B. Polja Kt. br. 320/12;  od 25. 10. 2012. godine,  saslušao vještaka medicinske struke dr S.M.a na glavnom pretresu od 21.12.2012 godine, , te izvršio uvid u izvod iz KE za okrivljenog</span><span class="s1">. </span><span>Drugih predloga za dopunu dokaznog postupka nije bilo.</span>
</p>
<p class="p8">
<span>	  	</span>
</p>
<p class="p5">
<span>	Cijeneći odbranu okrivljenog dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivična djela stavljena mu na teret i da je za ista kriv. </span>
</p>
<p class="p5"></p>
<p class="p5">
<span>	Odbranu okrivljenog, sud je cijenio kao isključivo usmjerenu na izbjegavanje sopstvene krivice, te istu nije prihvatio, jer je obezvrijeđena izvedenim dokazima u toku postupka. </span>
</p>
<p class="p5"></p>
<p class="p5">
<span>	Naime, iz iskaza svjedoka - oštećenog H.N.a  datog u toku istražnog postupka proizilazi:  da se dana 07.06.2012 godine, oko 20,00 časova, na mjestu gdje se prodaju sladoledi u ul. Slobode, sreo sa školskim drugom B. J.om koji je od njega tražio da se potuku. B.u je odgovorio ''nećemo se tući na ulici niti bilo gdje drugo'', tu su se razišli i on je pošao svojoj kući. Oko 23,00 časova, preko telefona J. B. ga je opet izazivao na tuču i tražio da dođe kod kuće H.Z.a da se potuku, B.u je odgovorio da ga pusti jer hoće da spava, pa je B. počeo da ga psuje a on je na ove psovke uzvratio. B. je potom više puta kazao ''ako ne dođeš, zaklaću ti svu porodicu''. Uplašio se od ovih prijetnji, pošto je znao o kakvom se licu radi odnosno da je isti spreman da to i učini, nije mu bilo drugog izbora već da pođe kod kuće D.P.a. Tu su ga čekali Ć.D.o i B. J.. Samo što je stao njih dvojica su na njega fizički nasrnuli i izudarali ga pesnicama po glavi i tijelu a ne zna kako je uspio da im pobjegne do svoje kuće gdje je probudio oca i ispričao mu šta se prethodno dešavalo kao i da su oni u blizini kuće. Otac je potom ustao ušli su u kombi i krenuli da ovo prijave policiji. Kada su stigli na benzisku pumpu koja se nalazi na autobuskoj stanici on je ugledao Ć.a i B.a i kazao ocu da su to oni. Otac je zaustavio vozilo i izašao iz istog i upitao ih ''momci šta je problem, šta se dešava između vas, zašto mi ćerate sina''. Okrivljeni je potom izvadio palicu iza pojasa i sa istom više puta udario njegovog oca po glavi koji je od tih udaraca pao a okrivljeni i  B.  su nastavili da ga udaraju palicom i pesnicama po glavi i tijelu dok je on  ležao onesviješćen na asfalt. Pokušao je da ih razdvoji i tada je njega istom palicom okrivljeni izudarao po glavi a B. J. ga je udarao pesnicama po glavi i tijelu. Uspio je dva do tri puta da udari Ć.a pesnicom u predjelu glave a potom su B. i Ć. jedan drugom kazali ''dosta im je hajde da idemo kući''. On je oca podigao stavio ga u vozilo i krenuo put bolnice. Na glavnom pretresu ostajući pri ovom iskazu istakao je da je B.a od ranije poznavao četiri godine su bili u školi i odnosi između njih dvojice su bili dobri. Ć.a nije poznavao prije ovog događaja i ne zna zašto ga je kritične večeri B. izazivao na tuču. Ne zna zašto B.ove prijetnje nije prijavio policiji. Kritične večeri Ć. i B. su se kretali u susret njihovom kombiju dok su se oni spuštali niz Ć.. Kada se njegov otac obratio okrivljenom B.u od njih je bio udaljen nekih dva metra i stajao je na mjestu a kad je njegov otac završio s pitanjem Ć. je izvadio palicu, krenuo put njega a kada su jedan od drugog bili udaljeni pola metra Ć. je počeo da ga udara palicom. U momentu kada je njegov otac od ovih udaraca palicom pao na zemlju on je izašao iz kombija, ovo se dešavalo ispred čeonog dijela kombija prvi udarac palicom je bio više horizontalan preko lijevog uva a okrivljeni je potom nastavio da udara njegovog oca palicom u tjemenom dijelu glave. Kritičnog događaja kod Ć.a nije primijetio povrede. Nakon što je primijetio ovu dvojicu ocu je kazao ''tata evo ih'' a otac se potom isključio s puta, stao na pumpu i izašao iz vozila. Koliko mu je poznato B. i njegov otac se nijesu poznavali. Nije nešto obratio pažnju poznato mu je kako izgledaju bezbol palice i misli da je kritične večeri Ć. imao bezbol palicu kao one što je gledao na televiziji. Iskaz ovog svjedoka sud je prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz iskaza svjedoka H.S.a, medicinskom dokumentacijom izdatom na ime oštećenih H.a i s njom u vezi nalazom i mišljenjem vještaka medicinske struke dr S.M.a, te pojašnjenjem nalaza istog vještaka sa glavnog pretresa. </span>
</p>
<p class="p5"></p>
<p class="p5">
<span>	Iz iskaza svjedoka oštećenog H.S.a datog u toku istražnog postupka proizilazi da je kritičnog dana cio dan kosio svoju livadu, bio je umoran pa je na spavanje otišao oko 22,00 časova. Oko 23,30 časova, njegov sin je utrčao u sobu, probudio ga i kazao mu '' tjeraju me neki momci iz Rasova, hoće da me tuku''. On je potom ustao i rekao sinu da idu u policiju i da ih prijave. Pošli su njegovim kombi vozilom i kada su stigli na benzisku pumpu koja se nalazi na autobuskoj stanici u Bijelom Polju, sin N. mu je kazao ''eno ih oni momci, stoje u blizini pumpe''. Zaustavio je vozilo, s namjerom da ih pita iz kog razloga su mu tjerali sina. Samo što je ovo rekao visočiji od ovih momaka Ć.D.o iza pojasa je izvadio bezbol palicu dužine 60-70 cm i sa istom ga izudarao više puta po glavi od kojih udaraca je on pao na asfalt i ne sjeća se šta se dalje dešavalo niti je vidio kada su ovi momci tukli njegovog sina. Sin ga je osvijestio u kombiju posle nekoliko minuta i pošao da ga vodi u Bolnicu, a on je tražio da ga prvo vozi u policiju a potom u Bolnicu, to je sin i uradio. Kritične večeri iz vozila nije iznosio nikakvu metalnu šipku niti je bilo koga udarao. Na glavnom pretresu ostajući pri ovom iskazu dodao je  da je kritične večeri u Lipnici njegova komšinica D.Z.a, srela Ć.a i B.a u momentu kada su oni tjerali njegovog sina i tom prilikom isti su se s njom pozdravili, rekavši joj '' ćao''. Kritične večeri pošao je u policiju sa sinom i kada su prolazili preko autobuske stanice sin  mu je kazao ''to su ova dvojica, što su me tjerali'', pa je on iz tog razloga zaustavio kombi, da pita ove momke ''zašto su mu tjerali sina''. Prije ovog događaja Ć.a nije poznavao i ne zna da li je isti kritičnom prilikom zadobio povrede.  Kritičnog događaja je padao i bio u nesvjesnom stanju a kada je po izlasku iz kombija krenuo put ovih momaka da ih pita ''zašto tjeraju njegovog sina'' tada je  negdje iz predjela boka Ć. izvadio bezbol palicu i bez ikakvog razloga udario ga istom po glavi od kog udarca se onesvijestio a osim  bezbol palice kod Ć.a kod ostalih nije primijetio bilo kakav predmet s tim što on i njegov sin nijesu posjedovali nikakvu metalnu šipku. Prije nego što ga je Ć. udario bezbol palicom između njih dvojice nije bilo nikakvog fizičkog kontakta a Ć. je od njega bio udaljen oko jedan metar u tom momentu. Vozilo je zaustavio na nekih pet do deset metara u momentu kada su se Ć. i B. kretali prema njima. Nakon što ga je kritične večeri sin probudio nije se sjetio niti je znao broj policije da ih pozove već je htio da ga direktno odveze do SUP-a i da prijavi prethodno dešavanje između njegovog sina i ove dvojice. Nije se mogao izjasniti koje je jačine bio udarac koji je od okrivljenog zadobio bezbol palicom po glavi ali od tog udarca je pao u nesvijest. Bezbol palica je bila napravljena od drveta, misli da je od neke držalice dužina joj je bila 70-80 cm, dolje je imala rukohvat a u pravcu kraja se širila a to zna jer je na televiziji kao i uživo viđao kako izgleda bezbol palica. Iskaz ovog svjedoka sud je prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz iskaza svjedoka H.N.a, medicinskom dokumentacijom izdatom na ime oštećenih H.a i s njom u vezi nalazom i mišljenjem vještaka medicinske struke dr S.M.a, te pojašnjenjem nalaza istog vještaka sa glavnog pretresa. </span>
</p>
<p class="p5"></p>
<p class="p5">
<span>	Iz iskaza svjedokinje D.Z.e proizilazi da je kritične večeri radila kao konobar u kafiću pored Pošte i po završetku smjene negdje oko 11,00 časova, kretala se ka svom stanu u mjesto Lipnica. Ušla je u naselje Lipnica i na nekoj udaljenosti od 100 metara od mjesta gdje je stanovala, čula je neke jače glasove na putu, ne sjeća se riječi, nastavila je dalje put a potom je vidjela trojicu momaka koji su trčali ispred nje jedan od njih je stao, dvojica su nastavila dalje da trče, jedan je vjerovatno nju primijetio pa je zviznuo ovom drugom i oni su stali. Potom su dvojica momaka pošli da se vraćaju i krenuli u njenom pravcu, jedan od ovih momaka je i dalje ostao da stoji na cesti. Ovi momci su joj kazali ''ćao'', ona ih prije tog nije poznavala, jedan je bio  crn visok, drugi je bio manji crnomanjast a zatim je nastavio ovaj momak što je stajao na cesti. Došla je do svog stana tetka je pitala da li je vidjela nekog uz put, a ona je tetki prepričala ovaj događaj. Kada je prilazila tetkovoj kući u kojoj je stanovala ispred kuće se pojavilo svijetlo od vozila i to vozilo je pošlo niz ulicu u pravcu magistrale i tetka joj je tom prilikom pojasnilada su tetak S. i N. pošli u SUP da prijave neke momke koji su prethodno N.a tjerali uz put kroz Lipnicu. Posle razgovora s tetkom je legla, ujutru je pošla na posao i po povratku s posla tetka joj je ispričala šta se dešavalo prethodne večeri između ostalog i to da su prethodne večeri neki momci napali njenog tetka i brata od tetke N.a. Relaciju od posla do tetkove kuće u kojoj je stanovala prelazila je za nekih petnaest minuta i kad su ovi momci bili na cesti ona tada nije znala o čemu se radi niti joj je bilo jasno šta se dešava, mislila je da je neko pošao u grad a put kroz Lipnicu gdje su bili ovi momci nije bio osvijetljen. Kritične večeri ka Lipnici se kretala putem koji vodi od autobuske stanice preko Ćukovca pa potom makadamskim putem a vozilo ispred kuće njenog tetka nije pošlo tim putem nego drugim koji iz Lipnice izlazi u naselje Pruška. Iskaz ove svjedoka sud je prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u bitnom  potvrđen navodima iz iskaza oštećenog H.N.a.</span>
</p>
<p class="p5"></p>
<p class="p5">
<span>	Iz iskaza svjedoka B. J.a datog u toku istražnog postupka proizilazi da je dana 06.07.2012 godine, bio u gradu sa Ć.D.om. Oko 00,30 h, dana 08.06.2012 godine, pošli su prema autobuskoj da sačekaju taksi i da odu kući. Na autobuskoj stanici su čekali taksi kada je u jednom momentu stigao plavi kombi i parkirao se ispred Pumpe. Iz kombija su izašla dva lica od kojih je poznavao mlađe H. N.a a starije lice je iznijelo metalnu šipku dužine oko 50 cm. ova lica su prišla do njih dvojice i fizički nasrnuli na njih starije lice je metalnom šipkom udarilo Ć.a po glavi a njega u predjelu leđa. N. ga je udarao pesnicom u predjelu glave njih dvojica su se morala braniti pa su i  oni njih udarali pesnicama u predjelu glave i tijela. Uspjeli su da im se otrgnu i da pobjegnu prema gradu odakle su pozvali policiju i prijavili događaj. Nije mu poznato zašto su ih kritične večeri napali H.. Na glavnom pretresu ostajući pri ovom iskazu dodao je da su na mostu  na autobuskoj na parkingu taksista čekali taksi kada se pojavio kombi sa H.ma stao ispred pumpe iz kog su potom izašla oba H.a prešli magistralu i došli do njih. Kod starijeg H.a koji se kretao u pravcu Ć.a primijetio je šipku pa je Ć. kazao da pazi, a potom je H. udario Ć.a u predjelu lijeve strane glave. Kada su se otrgli, pošli su ka zgradi Tri ćulafa i ispred zgrade Solidarnosti su pozvali policiju. Koliko se sjeća stariji H. je prilikom tuče, pao na podlogu a kod Ć.a je imalo povreda po glavi. Na mjestu gdje su čekali taksi vozilo nije bilo parkiranih vozila a on kod Ć.a kritične večeri nije primijetio bezbol palicu, niti neki drugi predmet. Nije se mogao izjasniti od čijeg udarca je H.S. pao na podlogu. Prije ovog događaja od H.a poznavao je N.a s kojim je bio generacija u školi i prije ovoga između njih nije bilo nikakvih problema.  Kritičnog dana sa H.N.om svađao se njegov drug K. A.a koji mu je ispričao za tu svađu pošto on nije prisustvovao istoj. Predveče mu je od H.a na fejzbuk stigla poruka '' da bira mjesto i vrijeme obračuna'' pa je on preko telefona pozvao H.a da ga pita u čemu je problem a tom prilikom H. mu je prijetio dok on nije prijetio H.u. Ne zna zašto ove H.ve prijetnje nije prijavio policiji, smatra da je bilo bolje da H.u odgovori preko telefona nego preko fejzbuka, nije imao njegov broj telefona pa je broj uzeo od jednog druga čijeg se imena ne sjeća. Udarac koje mu je metalnom šipkom nanio H. bio je jak, na tom mjestu je imao modricu, bio je povrijeđen i u predjelu ruke, iste večeri se javio kod ljekara. Prihvatajući u potpunosti navode iz iskaza oštećenih, navode iz iskaza ovog svjedoka: ''da su njega i Ć.a kritične večeri napali oštećeni H. da ih je H.S. udarao metalnom šipkom, da je preko dana na fejzbuk dobio prijetnje od H.N.a'', sud nije prihvatio i iste je cijenio  kao isključivo date u cilju olakšavanja krivično pravnog položaja okrivljenog Ć.a. Ostale navode iz iskaza ovog svjedoka sud je prihvatio.</span>
</p>
<p class="p5">
<span> </span>
</p>
<p class="p5">
<span>	Iz nalaza i mišljenja dr S.M.a proizilazi da je oštećeni H.S. pregledan od strane specijaliste ortopeda zbog povreda glave i desne polovine grudnog koša koje je zadobio u tuči i u kojoj nije imao gubitke svijesti. Klinički i objektivno na pregledu je bio svjestan, orjentisan, sjećao se događaja prije tuče, same tuče i vremena nakon povređivanja. Kod istog je bila vidljiva nagnječno razderna rana na glavi u tjemenom dijelu 3 cm bio je vidljiv krvavi sadržaj u lijevoj ušnoj školjki a u predjelu desne polovine grudnog koša bio je vidljiv otok s tim što isti nije bliže opisan. Oštećenom je nakon pregleda, predloženo bolničko liječenje što je on odbio. Po vještaku ove povrede kod oštećenog H.a kako pojedinačno tako i zbirno spoadaju u laku tjelesnu povredu, i najvjerovatnije su nastale od dva udarda tupom mehaničkom silom i mogle su nastati od udarca metalnom šipkom u predjelu glave i grudnog koša. Za oštećenog H.N.a između ostalog priložen je izvještaj specijaliste ortopeda u kom je sadržano da se pacijent javlja na pregled zbog povreda glave koju je zadobio u tuči, dao je podatak da nakon povređivanja nije gubio svijest i da nije povraćao. Klinički  i objektivno pacijent je na pregledu bio svjestan, sjećao se događaja prije povređivanja, samog povređivanja i nakon povređivanja. Klinički su bile vidljive povrede: u tjemenom potiljačnom dijelu glave krvni podliv, u čeonom dijelu glave otok, a u tjemenom dijelu glave oguljotina kože poglavine koja nije bliže opisana. Po vještaku ove povrede kako pojedinačno tako i zbirno spadaju u laku tjelesnu povredu i najvjerovatnije su nastale od dva ili više udaraca tupom mehaničkom silom u predjelu glave i mogle su nastati od udarca metalnom šipkom u predjelu glave. Za okrivljenog Ć.D.a između ostalog priložen je izvještaj specijaliste ortopeda u kom je navedeno da se javlja na pregled zbog povreda koje je zadobio u tuči. Klinički i objektivno isti je na pregledu bio svjestan, sjećao se događaja a bile su vidljive povrede: dva krvna podliva i to jedan pored lijevog oka a drugi iznad lijevog oka, kao i oguljotina kože u predjelu desnog lakta. Ove povrede kako pojedinačno tako i zbirno spadaju u laku tjelesnu povredu, povreda na glavi najvjerovatnije je nastala od udarca tupom mehančkom silom i mogla je nastati od udarca pesnicom, dok je povreda u vidu oguljotine kože u predjelu desnog lakta mogla nastati na dva načina od udarca tupom mehaničkom silom u predjelu desnog lakta u šta spada i metalna šipka, a mogla je i nastati prilikom pada i udarom lakta od neki tupo tvrdi predmet ili tupo tvrdu povrpšinu. Za B. J.a priložen je ljekarski izvještaj HMP B. Polje u kom je sadržano da su kod istog klinički  i objektivno bili prisutni bolni i ograničeni pokreti kostiju ručja desne šake, zbog čega mu je urađena imobilizacija desne šake. Kako nije bilo spolja vidljivih povreda u predjelu desne šake, vještak se nije mogao  izjasniti o uzroku tegoba u vidu bola i ograničenih pokreta, jer su se one mogle javiti iz bezbroj razloga. Pojašnjavajući svoj nalaz na glavnom prtresu, vještak je ostao pri ovom nalazu s tim što je dodao da bezbol palica spada u tupo tvrde predmete i povrede koje su opisane kod oštećenih su mogle nastati od udarca bezbol palicom, te nema razlike između metalne šipke i bezbol palice u pogledu toga da su od oba ova predmeta mogle nastati povrede kod oštećenih. Povrede nijesu precizno opisane a radi se i o kosmatom dijelu glave, gdje povrede nijesu jasno prikazane pošto se na ostalim djelovima tijela prekrivenim kožom jasno vide tragovi povrede. Povreda opisana za oštećenog H.S.a mogla je nastati od udarca metalnom šipkom navedenih dimenzija u tu površinu tijela s tim što ista šipka nije opisana u pobledu prečnika težine, vrste metala, pa se ne može decidno tvrditi koja snaga udarca je trebala da se takva povreda nanese udarcem ''metalnom šipkom''. Nagnječno razderna rana nije mogla nastati od udarca pesnicom a nelogično je da nastane prilikom manjeg pada iz stojećeg stava jer je nelogično da neko padne na tjeme. Povreda kod istog manifestvovana u vidu otoka u desnoj polovini grudnog koša, a koji otok nije bliže opisan, mogla je osim udarca metalnom šipkom mogla je biti nanijeta i na druge načine i to udarcem bilo kojim tupo tvrdim predmetom u šta spada letva, palica, kolac, noga obuvena u obuću a mala je vjerovatnoća da ta povreda nastane od udarca stisnutom pesnicom. Takva povreda je mogla nastati prilikom pada. Opisane povrede kod oštećenog H.N.a osim kako je to u nalazu opisano metalnom šipkom a mogle su nastati i od udara tupo tvrdim predmetom nogom obuvenom u obuću, letvom, drvetom, palicom, jer su to nespecifične mehaničke povrede koje mogu nastati na više načina. Povreda kod istog u dijelu čela mogla je nastati od udara pesnicom kao i prilikom pada i kontakta sa tvrdom površinom. Navode iz nalaza vještaka da oštećeni H.S. u tuči nije imao gubitke svijesti, sud nije prihvatio jer su isti u suprotnosti sa izvještajem ljekara specijaliste ortopeda br.protokola 5361 od 08.06.2012 godine, u kojem je  od anamnestičkih podataka navedeno: ''povreda glave i desnog hemitoraksa u tuči, gubio svijest'' u ostalom dijelu nalaz i mišljenje vještaka, kao i pojašnjenje nalaza sa glavnog pretresa, sud je u potpunosti prihvatio kao realne i objektivne, date po osnovu činjenica konstatovanih u medicinskoj dokumentaciji izdatoj na ime oštećenih, okrivljenog i svjedoka B.a kao objektivnog pokazatelja povreda kod istih, po pravilima struke i nauke, a u potpunosti potvrđen navodima iz iskaza oštećenih.</span>
</p>
<p class="p5"></p>
<p class="p5">
<span>	Okrivljeni se branio da je kritičnom događaju iz čista mira i bez ikakvog povoda napadnut od strane oštećenih i to tako što ga je prvo metalnom šipkom udario oštećeni H.S. koje navode iz njegove odbrane, je sud cijenio kao isključivo usmjerene na izbjegavanje sopstvene krivice, jer su oba oštećena  kako prilikom prvog saslušanja u toku istražnog postupka tako i na glavnom pretresu jasno i decidno istakli da su kritičnog događaja  oni napadnuti od strane okrivljenog koji je bezbol palicom koju je izvadio iza pojasa prvo udario po glavi oštećenog H. S.a a potom istom palicom po glavi i H.N.a. Da su povrede oštećenima najvjerovatnije nanijete dejstvom tupo tvrde sile u šta spada kako metalna šipka tako i bezbol palica izjasnio se i vještak medicinske struke dr S., pa kako su oštećeni dosledno svjedočili da je okrivljeni kritičnog događaja iza pojasa izvadio bezbol palicu kojom je prvo krenuo u napad prema oštećenom H.S.u, a potom i prema oštećenom H.N.u to ne stoje navodi iz odbrane okrivljenog da su oštećeni mijenjali iskaze u pogledu sredstva kojim su im povede nanijete. </span>
</p>
<p class="p5"></p>
<p class="p5">
<span>	Da je kritičnog događaja oštećeni H.S. posjedovao metalnu šipku kojom ih je napao i nanio im povrede, tvrdili su okrivljeni Ć. u svojoj odbrani i svjedok B. u svom iskazu međutim vještak medicinske struke dr S. bio je decidan da je okrivljenom Ć.D.u povreda na glavi najvjerovatnije nanijeta udarcem tupom mehaničkom silom i mogla je nastati od udarca pesnicom, a povreda na laktu kod istog mogla je nastati prilikom pada i udara lakta od neki tupo tvrdi predmet ili tupo tvrdu površinu kao i od udara metalne šipke dok kod svjedoka B.a nije bilo spolja vidljivih povreda u predjelu desne šake a tegobe u vidu bola i ograničenih pokreta u istoj mogle su se javiti iz bezbroj razloga. Sa navedenih razloga, sud  prihvatajući iskaze oštećenih: ''da kritičnog događaja nijesu posjedovali nikakav predmet'' i s njima u vezi nalaz i mišljenje vještaka medicinske struke dr S.a nije prihvatio ovakve navode iz odbrane okrivljenog i iskaza svjedoka B.a.</span>
</p>
<p class="p5"></p>
<p class="p5">
<span>	Svjedok B. je u toku istražnog postupka tvrdio da mu nije poznat razlog zbog čega su ih kritične večeri napali H. od kojih je poznavao N.a da bi na glavnom pretresu istakao da je kritičnog dana na svoj fejsbuk profil primio poruku od H.N.a kojom ga je pozvao na tuču pa je potom  on preko telefona kontaktirao sa oštećenim H.N.om koji ga je tom prilikom psovao s tim što on to nije prijavio policiji. Suprotno od ovoga okrivljeni je  istakao da je naknadno saznao da su kritičnog dana na utakmici imali problem B. J. i H.N. pa pretpostavlja da su ih iz tih razloga H. napali kritične večeri Svjedok B. je na glavnom pretresu istakao da je oštećeni H.N. kritičnog dana imao svađu sa njegovim drugom K. A.om, te je sud stanovišta da kritična dešavanja nijesu započela iz čista mira i bez ikakvog povoda već na način kako je to predstavio oštećeni H.N. odnosno da ga je svjedok B. motivisan svađom sa utakmice kao i telefonskim razgovorom sa oštećenim H.N.om prvo napao u naselju Lipnica zajedno sa okrivljenim Ć.em a da se potom kritični događaj na taksi parkingu pored benzinske pumpe desio na način kako su to predstavili oštećeni.</span>
</p>
<p class="p5"></p>
<p class="p6">
<span>Iz izvedenih dokaza: iskaza oštećenih H.a, medicinske dokumentacije izdate na ime oštećenih i s njom u vezi nalazom i mišljenjem vještaka medicinske struke, te pojašnjenjem istog vještaka, sud je utvrdio činjenično stanje da je okrivljeni Ć.D.o: dana 08.06.2012 godine, oko 23,45 h, na autobuskoj stanici u Bijelom Polju, lako tjelesno povrijedio oštećenog H.S.a, na način što ga je bezbol palicom, sredstvom podobnim da tijelo teško povrijedi ili zdravlje teško naruši, izudarao u predjelu glave i grudnog koša, kojom prilikom mu je nanio povrede u vidu: nagnječno razderne rane na glavi u tjemenom dijelu dužine 3 cm i otoka u predjelu desne polovine grudnog koša.</span>
</p>
<p class="p6"></p>
<p class="p6">
<span>Postupajući na opisani način prema oštećenom H.S.u udarajući ga bezbol palicom u predjelu glave i grudnog koša  pri čemu je bezbol palica sredstvo podobno da tijelo teško povrijedi i zdravlje teško naruši i  nanijevši mu tom prilikom povrede bliže opisane u izreci presude, okrivljeni Ć.D.o je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, na štetu oštećenog H.S.a pri čemu je okrivljeni bio svjestan da ovakvim svojim ponašanjem oštećenom H.S.u, može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p6"></p>
<p class="p6">
<span>Iz izvedenih dokaza: iskaza oštećenih H.a, medicinske dokumentacije izdate na ime oštećenih i s njom u vezi nalazom i mišljenjem vještaka medicinske struke, te pojašnjenjem istog vještaka, sud je utvrdio činjenično stanje da je okrivljeni Ć.D.o: Istog dana i na istom mjestu kao pod stavom jedan izreke presude, lako tjelesno povrijedio oštećenog H.N.a, na način što ga je bezbol palicom, sredstvom podobnim da tijelo teško povrijedi ili zdravlje teško naruši, izudarao u predjelu glave, kojom prilikom mu je nanio povrede u vidu: krvnog podliva u tjemeno-potiljačnom dijelu glave, otoka u čeonom dijelu glave i oguljotine kože poglavine u tjemenom dijelu glave.</span>
</p>
<p class="p6"></p>
<p class="p6">
<span>Postupajući na opisani način prema oštećenom H.N.u udarajući ga bezbol palicom u predjelu glave pri čemu je bezbol palica sredstvo podobno da tijelo teško povrijedi i zdravlje teško naruši i  nanijevši mu tom prilikom povrede bliže opisane u izreci presude, okrivljeni Ć.D.o je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, na štetu oštećenog H.N.a, pri čemu je okrivljeni bio svjestan da ovakvim svojim ponašanjem oštećenom H.N.u može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p6"></p>
<p class="p5">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 KZ, koje utiču da kazna bude veća ili manja, pa je od olakšavajućih okolnosti na strani okrivljenog Ć.D.a našao da se radi o mladom neosuđivanom licu,   koji se u toku postupka korektno držao, kojeg su posledice djela pogodile, jer je kritičnog događaja zadobio laku tjelesnu povredu, pa u odsustvu otežavajućih okolnosti, sud je stanovišta da su ispunjeni uslovi za izricanje uslovne osude te je okrivljenom utvrdio pojedinačno: kaznu zatvora od 3 (tri) mjeseca za krivično djelo laka tjelesna povreda iz čl. 152. st.2 u vezi st. 1. Krivičnog zakonika, izvršeno na štetu oštećenog H.S.a i kaznu zatvora od 3 (tri) mjeseca za krivično djelo laka tjelesna povreda iz čl. 152. st.2 u vezi st. 1. Krivičnog zakonika, izvršeno na štetu oštećenog H.N.a pa je primjenom čl.48, 52, 53 i 54 KZ, istom izrekao uslovnu osudu kojom mu je utvrdio jedinstvenu kaznu zatvora od 5 (pet) mjeseci sa odgovarajućim rokom provjeravanja od 2 (dvije) godine, smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema njemu postići svrha izricanja uslovne osude iz čl</span><span class="s2">. </span><span>52. st.2. KZ, u pogledu specijalne prevencije kao i da će izrečena uslovna osuda dovoljno uticati na ostale potencijalne izvršioce da ne vrše krivična djela i da će se na ovaj način ostvariti ciljevi generalne prevencije.   </span>
</p>
<p class="p9">
<span>	</span>
</p>
<p class="p5">
<span>	Shodno čl. 226 Zakonika o kivičnom postupku, odlučeno je da okrivljeni plati sudu na ime paušala iznose od 40,00 €, imajući u vidu složenost i trajanje krivičnog postupka, te imovinske prilike okrivljenog, u odnosu na troškove postupka sud je  shodno čl. 229 st.3. Zakonika o krivičnom postupku okrivljenog obavezao da plati troškove krivičnog postupka u iznosu od 126,50 €, a koji troškovi se odnose na troškove vještačenja po vještaku medicinske struke dr. S.M.u.</span>
</p>
<p class="p6"></p>
<p class="p6">
<span>U smislu čl. 239 ZKP-a oštećeni H.S. i H.N.  upućeni su na parnični postupak.</span>
</p>
<p class="p5"></p>
<p class="p5">
<span>	Iz iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 21.12. 2012 . godine</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>ZAPISNIČAR,			 		              S U D I J A , </span>
</p>
<p class="p5">
<span>Koviljka Lješnjak s.r.					Dragan Mrdak s.r.</span>
</p>
<p class="p5"></p>
<p class="p3"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p3"></p>
<p class="p8"></p>
<p class="p8"></p>
<p class="p8"></p>
<p class="p8"></p>


</body>
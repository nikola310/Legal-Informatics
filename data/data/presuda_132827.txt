<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0833334in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p3{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br. 164/12                                                        </span>
</p>
<p class="p2">
<span>                                                              </span>
<!--Image link to '0.png' can be here--><span>         </span>
</p>
<p class="p2">
<span>                                                     U IME CRNE GORE</span>
</p>
<p class="p3">
<span>OSNOVNI SUD U ULCINJU, sudija Mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenog K.R. iz P., zbog izvršenja krivičnog djela prevara iz čl.244 st.1 Krivičnog zakonika, odlučujući po optužnom predlogu  Osnovnog državnog tužilaštva u Ulcinju, Kt.br.145/12 od 03.09.2012.godine, nakon održanog javnog i glavnog pretresa dana 23.10.2014.godine, u prisustvu zastupnika optužbe savjetnika na radu kod ODT-a F. R.,a u odsustvu okrivljenog i oštećenog, donio je i istog dana javno objavio</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>Okrivljeni K.R., od oca G., rođenog xxxxxxx godine u P., gdje i prebiva – naselje B. xx, sa završenom Osnovnom školom, zaposlen u automehaničarskoj radionici kod B. B. oženjen-otac četvoro maloljetne djece, srednjeg imovnog stanja, osuđi. presudom Osnovnog suda u Podgorici K.br.242/11 zbog krivičnog djela ugrožavanja javnog saobraćaja iz čl.339 st.3 u vezi st.1 KZ-a i izrečena mu je kazna zatvora u trajanju od 60 (šesdeset) dana uslovno na 1 godinu</span>
</p>
<p class="p4">
<span>K r i v  j e	 </span>
</p>
<p class="p5">
<span>	Zato što je početkom aprila mjeseca 2012.godine, u U.,u namjeri da sebi pribavi protivpravnu imovinsku korist,lažnim prikazi.jem činjenica doveo u zabludu oštećenog V.A. iz U. da ovaj na štetu svoje imovine nešto učini, na način što je u dvorištu kuće oštećenog u ul. I.M. bb, preuzeo od oštećenog njegovo vozilo marke ’’F.m.’’ reg. oznaka xxxxxxxx ,lažno prikazujući da će isto popraviti,iako je znao da to neće učiniti, pri unaprijed stvorenoj namjeri da vozilo zadrži za sebe i proda,a dobijeni iznos zadrži za sebe, nakon čega je oštećenog održavao u zabludi navodeći da ima porodičnih problema zbog čega kasni sa popravkom vozila,  te uporno  izbjegavajući  kontakt  sa  oštećenim, da  bi vozilo u medjuvremenu prodao K.S. iz P., čime je na štetu oštećenog pribavio sebi protivpravnu imovinsku korist u iznosu od 1.300 evra,</span>
</p>
<p class="p5">
<span>	- čime je izvršio krivično djelo prevara  iz čl. 244 st. 1 Krivičnog zakonika.</span>
</p>
<p class="p3">
<span>Pa mu sud primjenom citiranih zakonskih propisa te čl.4 st.2,5,13,15,32,36,42, 52,53 i 54 Krivičnog zakonika i čl. 226, 229, 239 i 374 Zakonika o krivičnom postupku, i z r i č e </span>
</p>
<p class="p6">
<span>                                          USLOVNU OSUDU</span>
</p>
<p class="p3">
<span>	Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravosnažnosti presude ne učini neko novo krivično djelo.</span>
</p>
<p class="p3">
<span>U slučaju opoziva uslovne osude shodno čl.51 Krivičnog zakonika okrivljenom će se u kaznu uračunati vrijeme provedeno u pritvoru od 23.09.2014.god. do 29.09.2014.god</span>
</p>
<p class="p3">
<span>Na osnovu čl.239 Zakonika o krivičnom postupku oštećeni V.A. se radi ostvari.ja imovinsko pravnog zahtjeva upućuje na parnični postupak.  </span>
</p>
<p class="p3">
<span>Obavezuje se okrivljeni da sudu na ime troškova krivičnog postupka uplati iznos od 141,00  eura,kao i na ime paušala iznos od 30,00 eura, u roku od 15 dana po pravosnažnosti presude.      </span>
</p>
<p class="p6"></p>
<p class="p6">
<span>                                     O b r a z l o ž e n j e</span>
</p>
<p class="p5"></p>
<p class="p5">
<span>	Optužnim predlogom Osnovnog državnog tužilaštva u Ulcinju KT.br.145/12 od 3.09.2012.godine, okrivljenom K.R., stavljeno je  na teret izvršenje krivičnog djela prevara iz čl. 244 st.1 Krivičnog zakonika.Zastupnik optužbe je do kraja glavnog pretresa ostao pri podnijetom optužnom predlogu i predložio da se okrivljeni oglasi krivim i osudi po zakonu.</span>
</p>
<p class="p3">
<span>Sud je shodno čl. 457 ZKP-a, glavni pretres održao u odsustvu uredno pozvanog  okrivljenog K.R.,obzirom da je isti saslušan na glavnom pretresu pa je sud cijenio da njegovo prisustvo nije nužno.</span>
</p>
<p class="p3">
<span> Okrivljeni K.R. u svojoj odbrani negirao izvršenje krivičnog djela koje mu je stavljeno na teret navodeći da se početkom aprila mjeseca 2012.godine, V.A. preko njegovih rođaka povezao sa njim jer je čuo da  popravlja havarisana vozila i nakon toga prodaje ista.On mu je ponudio svoj auto marke „F.m.“, da ga otkupi za iznos od 600,00 eura, zbog čega je sa svojim šurakom došao u U., kako bi uzeo to vozilo, kada mu je V.A. zajedno sa vozilom dao i polisu osiguranja i ključ od vozila, te je isto odšlepao do P..Kako je u tom periodu bio u krizi sa novcem dogovorio se sa A. da ga sačeka mjesec dana za iznos novca, koji je na to rekao da nema problema.Nakon što je par dana zakasnio sa uplatom i nakon isteka roka od mjesec dana, V.A. je počeo da ga zove, a kako ga je bilo sramota da mu se javi, sa telefona svoje supruge posalo mu je poruku da će mu novac dati, ali da trenutno ima porodičnih problema.Predmetno vozilo je kompenzirao sa svojim stricem za jedno vozilo marke „P.“ i još jedno neispravno vozilo, dok je vozilo marke „P.“ ponudio oštećenom a isti je to odbio.Nekih godinu ipo dana unazad V.A. je zajedno sa jednim inspektorom došao kod njegovog strica  i uzeo navedeno vozilo.Novac za vozilo istom nije dao obzirom da je bio u krizi, novac nije imao, ali mu je upravo zbog takve situacije i ponudio vozilo marke „P.“.Na pozive suda se nije odazivao iz razloga što mu je oštećeni prijetio da će platiti za sve što je kriv i što nije kriv, sa nekim svojim društvom iz U., a kako svakodnevno radi od jutra do mraka, nije mogao da odvoji slobodno vrijeme da se javi sudu.Sa oštećenim nije zaključio nikakav ugovor za kupovinu navedenog vozila, a vozilo je kompenzovao sa svojim stricem, ali ga on nije preveo na sebe niti vozio jer je na vozilu bila oštećena glava motora i trebalo je dosta novca da se uloži kako bi se vratio u funkciju.Nije znao da ne može prodati auto ako nema punomoćje od vlasnika.</span>
</p>
<p class="p3">
<span>Sud je u dokaznom postupku  saslušao oštećenog V.A. i  svjedoka R.M. na zapisnik K.br.164/12 od 14.10.2014.godine, pročitao nalaz i mišljenje vještaka finansijske struke N. V. od 3.09.2012.godine, izvod iz kaznene evidencije Uprave policije PJ Podgorica br.29-245/12-22286/2-3586 od 10.09.2012.godine za okrivljenog K.R..</span>
</p>
<p class="p3">
<span>Iz iskaza svjedoka V.A. proizilazi  da mu se početkom aprila mjeseca 2012.godine  desio kvar na njegovom vozilu marke „F. M. 2,4 TD“, reg.oznaka xxxxxxx , a u pitanju je bio kvar na dihtungu  na glavi motora.Njegov drug Lj.Č. iz U., predložio mu je majstora iz P., po imenu R. K.- R., obzirom da je i njemu po povoljnoj cijeni ugradio plin na njegovom vozilu.R.K.je početkom aprila došao u U., negdje u popodnevnim časovima, sa svojim vozilom marke „R.“ u društvu sa još  njemu dva nepoznata lica.Sačekao ih je na kružnom toku u U., odakle su otišli u dvorište njegove kuće, a gdje je bio i njegov brat I..R. je pogledao njegovo vozilo, nasuli su par plastičnih boca sa vodom kako bi R. mogao da mijenja vodu na putu do P., obzirom da se zbog ovog kvara temperatura motora brzo povećava i tu su se na licu mjesta dogovorili da mu R. popravi auto za nekih 10-15 dana, nakon čega bi mu platio popravku, a zavisno od obima kvara i cijene rezernih djelova, a što bi majstor naravno utvrdio preciznije od njega koji je samo načelno vidio da se radi o kvaru koji je već pomenuo.Ako bi se eventualno radilo o nekom većem kvaru na motoru, a koji niti on, niti R.K.prilikom prvog  pregleda u njegovom dvorištu nije primjetio, dogovorio se da ga R. o tome obavijesti, kako bi kupio kompletan novi motor za svoje vozilo, te isti ugradio  u vozilo.Obzirom da se privatno bavi popravnom električnih uređaja, a da je njegovo vozilo marke „F.m.“ karavan vozilo, koje je inače pažljivo održavao i u isto uložio značajna sredstva, upravo iz razloga što mu je koristio za njegovu privatnu djelatnost, planirao je da u slučaju većeg kvara na motoru samo ugradi novi motor u svoje vozilo i tako nastavi da ga koristi za obavljanje svoje privatne djelatnosti.Prije negoli je R.K.sa njegovim vozilom krenuo za Podgoricu, insistirao je da mu preda  saobraćajnu dozvolu i rezervni ključ, što mu je bilo čudno, obzirom da mu saobraćajna dozvola i ključ za popravku vozilu nisu ništa trebali.Međutim, sada mu je jasno da je na tome insistirao,  kako bi njegovo vozilo lakše prodao.Nakon što je odvezao vozilo, R.K.se nije javljao  narednih 15 dana, te ga je pozvao krajem aprila mjeseca.U tom razgovoru, on mu uopšte nije pomenuo vrstu kvara na vozilu, već je samo rekao da ima nekih porodičnih problema, i na taj način se brzo završio njihov razgovor, stim što je dodao da će auto popraviti za 10-tak dana.Nakon što je prošlo tih 10-tak dana, a R. se nije javljao, opet ga je pozvao, ali na svaki od njegovih poziva, počela se javljati njegova supruga, objašnjavajući da je R. na posao, kako je zauzet ovim ili onim, da će on njega nazvati.Međutim, R. ga nije povratno pozivao.On je nastavio sa pozivim, čitavih mjesec dana, ako ne i duže, da bi ga na kraju pozvao R. brat, makar mu se tako predstavio, jer istog nije vidio, te mu je kratko rekao da im je njegovo vozilo napravilo veliki  problem zbog kvarova na njemu.Na taj način došla je sredina jula mjeseca, on je opet uporno pozivao R.K., a isti je i dalje uporno izbjegavao da se javi na telefon, tj.da odgovara na njegove pozive.Na kraju je počeo da mu šalje SMS poruke, a od R. brata je dobio kratak odgovor „Pazi ubuduće kome daješ auto“.On se isprva sa okrivljenim dogovorio da mu vozilo popravi za 10 -15 dana, međutim kako je vrijeme odmicalo, a od tih prvih 15 dana čuli su se par puta.Nakon toga više nije uspio da se čuje sa R. K., niti je pak uspio da sazna kakav je kvar bio na njegovom vozilu, odnosno okrivljeni mu  nije ništa preciznije rekao, niti je pak mogao da mu kaže, jer je isti stalno odlagao da razgovaraju.On je bio voljan da kupi novi motor za to vozilo, ukoliko bi to bilo isplativije.Ni u narednih pola godine nije mogao da ostvari komunikaciju sa okrivljenim.Preko nekih inspektora, saznao je da se vozilo nalazi u dvorištu čovjeka koji se isto preziva K., a kada je jedne prilike otišao za Podgoricu u namjeri da pronađe kuću okrivljenog i svoje vozilo, naišao je na brata okrivljenog, koji mu je ponovo rekao ljutitim tonom da pazi kome ubuduće daje auto.Nakon toga isti je uz pomoć policije uspio da ode kod tog K., ispred čije kuće je vidio svoje vozilo, pa je čak i tada na prvi pogled vidio da isto nije u voznom stanju, šoferšajbna je bila pukla, djelovi razmontirani i stavljeni u gepek, sa vozila su skinute nove gume koje je stavio  mjesec dana prije nego što je K. dao vozilo i postavljene neke stare.Kako vozilo više nije bilo u voznom stanju, isto je prodao za 300,00 eura na autootpadu u Podgorici.Dodao je da je sa okrivljenim stupio u kontakt po preporuci jednog druga koji mu je dao broj i pozvao ga je. Čovjek koji je bio u sudnici, na glavnom pretresu, misleći na okrivljenog je lice kome je predao svoje vozilo, a isti mu nije nudio nikakav novac za kompenzaciju niti bilo šta drugo za njegovo vozilo, jer nije bilo priče o kupoprodaji već o popravci istog. Okrivljeni je vozilo odšlepao iz Ulcinja do P..Nije tačno da je prijetio supruzi okrivljenog, već je samo nastojao da stupi u kontakt sa okrivljenim.Istakao je i to da je njegov drug Lj.Č. bio upoznat da mu je trebao majstor za auto, tako da isti to može potvrditi.Pridružio se krivičnom gonjenju i postavio imovinsko pravni zahtjev koji nije konkretizovao.</span>
</p>
<p class="p3">
<span>Svjedok R.M. je naveo da ga je njegov zet K.R., zamolio da njegov brat V. i on, idu sa njim do U. gdje je on kupio jedno vozilo.Pristao je, pa su njegov brat V. i on, pošli njegovim vozilom marke „R.“ sa okrivljenim u U., stim što nezna u koji dio grada obzirom da Ulcinj ne poznaje.Prisustvovao je razgovoru između oštećenog A. i okrivljenog R. i čuo je kada su se dogovorili da cijena vozila bude 500,00 eura, te da R. isplati taj iznos A. za mjesec dana.Čini mu se da mu je tom prilikom isti predao ključeve, saobraćajnu i polisu.R. se na licu mjesta uvjerio da je crkao motor na tom vozilu, ali se ipak odlučio da isto kupi.Vozilo su privezali za njegovo vozilo marke „R.“ i odšlepali ga do P..R. je sjedio za upravljačem tog vozila marke „F.“.Ne bi se mogao sjetiti nakon koliko vremena je R. tog F. prodao nekom trećem, njemu nepoznatom licu.Pretpostavlja da je razlog prodaje, bio to što motor nije mogao da se popravi.Nije mu poznato da li je oštećeni više kontaktirao R., on mu o tome nije pričao, niti mu je pominjao, da li je istom platio dogovorenih 500,00 eura za vozilo.Nisu se ništa dogovarali oko prenosa vozila na ime okrivljenog.On je bio prisutan cijelo vrijeme, dok je njegov zet R. bio u Ulcinju kod oštećenog V..</span>
</p>
<p class="p3">
<span>Iz nalaza i mišljenja vještaka finansijske struke N. V. od 3.09.2012.godine, proizilazi da vrijednost oduzetog vozila marke „F.m.“ 2,4 TF godište 1997.  iznosi 1.300 eura.</span>
</p>
<p class="p3">
<span>Sud je cijenio nalaz i mišljenje vještaka finansijske struke, kao jasan, tačan, urađen po pravilima struke, pa ga u cjelosti prihvatio.</span>
</p>
<p class="p3">
<span> Iz izvoda iz kaznene evidencije Uprave policije PJ Podgorica br. 29-245/12-22286/2-3586 od 10.09.2012.godine za okrivljenog K.R., proizilazi da je isti osuđi. rješenjem Osnovnog suda u Podgorici Km.br.07/75 od 28.09.2007.godine, zbog izvršenja krivičnog djela iz čl.239 KZ-a i izrečena mu je mjera pojačanog nadzora organa starateljstva i presudom Osnovnog suda u Podgorici K.br.242/11 zbog izvršenja krivičnog djela ugrožavanja javnog saobraćaja iz čl.339 st.3 u vezi st.1 KZ-a i izrečena mu je kazna zatvora u trajanju od 60.(šesdeset) dana uslovno na 1.godinu.</span>
</p>
<p class="p3">
<span>Ocjenom navoda optužbe i odbrane okrivljenog, te svih izvedenih dokaza, kako pojedinačno tako i u njihovoj međusobnoj povezanosti, ovaj sud  nalazi da je okrivljeni K.R. izvršio krivično djelo prevare iz čl.244 st.1 Krivičnog zakonika Crne Gore, na način, vrijeme i u mjestu, kako je to opisano u izreci presude.</span>
</p>
<p class="p3">
<span>Naime, iz jasnog i detaljnog iskaza oštećenog V.A. sud je utvrdio da je isti predao svoje pokvareno vozilo okrivljenom K.R. iz P., za koga je čuo preko druga iz U., da popravlja vozila, kako bi mu ovaj popravio vozio i omogućio ga za saobraćaj.Predaja vozila je izvršena na način što je okrivljeni sa još dvoje lica, od kojih mu je jedan šurak, sa šurakovim vozilom marke „R.“ došao u U., kod oštećenog, radi preuzimanja, tj. šlepanja  njegovog pokvarenog vozila do P., za koji se okrivljeni obavezao da će ga napraviti za 10-15 dana, stim ako bude neki veći kvar oštećeni mu je rekao da je voljan da kupi i da ugradi novi motor na autu. Okrivljeni je preuzeo vozilo od oštećenog A. i obavezao se da će isto popraviti za 10-15 dana.Međutim, kako isti nije popravio auto u dogovorenom roku oštećeni je kontaktirao okrivljenog, a isti ga je držao u zabludi govoreći mu da ima porodičnih problema zbog čega kasni sa popravkom vozila, a zatim je počeo da izbjegava kontakt sa njim, dok je vozilo koje je preuzeo od oštećenog isključivo radi popravke, prodao K.S. iz P., te time na štetu oštećenog sebi pribavio imovinsku korist. Jasno je da je prevarnu namjeru okrivljeni imao od početka jer to proizilazi iz njegovog držanja od preuzimanja vozila do danas do kada vozilo nije vratio oštećenom niti mu je pak platio novac što je kako ističe imao namjeru.Okrivljeni je oštećenog lažnim prikazi.jem činjenica doveo u zabludu da će mu popraviti vozilo, pri čemu mu je tražio rezervni ključ od vozila i saobraćajnu dozvolu, koje mu oštećeni nije dao,doveo u zabludu da mu isti na štetu svoje imovime, preda svoje pokvareno vozilo dok je  kod okrivljenog unaprijed postojala namjera da vozilo preuzme od oštećenog i da ga u Podgorici proda drugom licu što je i uradio nekoliko dana po preuzimanju, te time sebi pribavi protiv pravnu imovinsku korist u iznosu od 1.300,00 eura, a upravo zbog čega je i tražio rezervni ključ i saobraćajnu dozvolu, kako bi mogao lakše da obavi prodaju vozila. Vrijednost vozila opisanog u izreci presude, u vrijeme izvršenja krivičnog djela, sud je utvrdio iz nalaza i mišljenja vještaka finansijske struke N. V., kojem je sud poklonio punu vjeru, cijeneći ga kao jasan, stručan i objekti..</span>
</p>
<p class="p3">
<span>Sud je cijenio i odbranu okrivljenog, koji je naveo da je vozilo od oštećenog uzeo radi kupovine istog za cijenu od 600,00 eura, stim što nisu zaključili nikakav kupoprodajni ugovor, da je vozilo preuzeo u Ulcinju od oštećenog, kojom prilikom sa njim su bili njegov šurak i njegov brat, a kako je tada bio u krizi, nije odmah isplatio oštećenom, već su se dogovorili da ga sačeka za mjesec dana.Nakon tog perioda oštećeni je počeo sa pozivima, a on kako nije imao novca  bilo ga je sramota da mu to kaže, stoga je izbjegavao  kontakt sa njim, pa je ovakvu odbranu okrivljenog našao kao nelogičnu, nejasnu i nepotpunu, obzirom da ako je namjeravao da kupi vozilo od oštećenog, radi mogućeg prenosa vozila na svoje ime, neophodno je bilo sačiniti pismeni ugovor na osnovu koje bi izvršio prenos prava svojine na vozilu sa oštećenog na sebe, dalje odbrana okrivljenog je obezvrijeđena iskazom oštećenog koji je  jasno, tačno i detaljno opisao cijeli događaj u trenutku predaje vozila okrivljenog, te da je to isključivo bilo radi popravke vozila, a da uopšte nije imao namjeru da isto proda, zbog čega mu na njegovo traženje i nije dao rezervni ključ i saobraćajnu dozvolu,  već je napomenuo da je voljan da kupi novi motor i da ga ugradi u svoje vozilo, a i sa okrivljenim nije zaključio nikakav ugovor, pa sud nalazi da je ovakva odbrana okrivljenog sračunata u cilju izbjegavanja krivično pravne odgovornosti u ovom postupku.Bez osnova su nastojanja okrivljenog da ubijedi sud da je u Podgorici uvidio da je vozio bilo u jako lošem stanju te je zato odlučio da ga proda jer okrivljeni koji je automehaničar po struci je odmah u U. pregledao vozilo,vidio šta mu nedostaje te nakon toga rekao oštećenom koji je kvar u pitanju. Sve i da je ustanovio da se vozilo ne može popraviti bio je dužan da to saopšti oštećenom i vrati mu vozilo a ne da ga zadrži i proda trećem licu.  </span>
</p>
<p class="p3">
<span>Sud je cijenio i iskaz svjedoka R.M., koji je inače šurak okrivljenog K.R., a koji je naveo da je kritične prilike zajedno sa svojim bratom V.om i zetom K.R., pošao svojim kolima marke „R.“ do U. kod oštećenog da bi preuzeli auto za koje mu je šurak rekao da je kupio od oštećenog, za iznos od 500,00 eura koji novac su se dogovorili da će mu isplatiti za mjesec dana, stim što se nisu dogovarali o prenosu vozila na ime okrivljenog, a kom razgovoru između okrivljenog i oštećenog je prisustvovao lično, pa je ovakvu izjavu svjedoka sud našao kao neobjektivnu, nelogičnu i nejasnu, jer ako je već bio lično prisutan razgovoru između okrivljenog i oštećenog, sudu je nejasno kako je on čuo da je „kupoprodajna“ cijena vozila bila 500,00 eura, a okrivljeni navodi 600,00 eura, pri čemu je i sam rekao da  okrivljeni i oštećeni nisu sačinili nikakav ugovor o kupoprodaji, ili ti pak eventualnom prenosu prava svojine na predmetnom vozilu, niti je okrivljeni dao bilo koji iznos novca  za vozilo.Sud je mišljenja da  nije životno da se prodaje vozilo na otplatu sa rokom, osobi koju ne poznaje od ranije,te da se prilikom preuzimanja vozila ne plati makar P.vina-trećina iznosa cijene, stoga nalazi da je izjava, u ovoj situaciji srodnog svjedoka, obzirom da mu je okrivljeni zet, sračunata u cilju poboljšanja P.žaja okrivljenog u ovom krivičnom postupku, pa je sud nije prihvatio.</span>
</p>
<p class="p3">
<span>Na osnovu prednje iznijetog, sud je nesumnjivo utvrdio da je okrivljeni K.R., lažnim prikazi.jem činjenica, doveo u zabludu oštećenog V.A., da mu na štetu svoje imovine preda svoje vozilo, pri čemu je bio svjestan svojih postupaka i preduzetih radnji u pravcu izvršenja krivičnog djela i pribavljanja sebi protivpravne imovinske koristi, pa je to i htio, te svjestan vrijednosti navedenog vozila, u čemu se ogleda njegova subjektivna veza sa bićem predmetnog krivičnog djela ispoljenog u direktnom umišljaju, čime su se pored objektivnog stekli i subjektivni elementi krivičnog djela prevara iz čl. 244 st.1 Krivičnog zakonika.</span>
</p>
<p class="p3">
<span>Prilikom izbora vrste i visine krivične sankcije  sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti), pa je od otežavajućih okolnosti  na strani okrivljenog  cijenio njegovu raniju osuđi.ost, koju činjenicu je utvrdio  iz izvoda iz kaznene evidencije Uprave policije, dok je od olakšavajućih okolnosti cijenio njegove porodične prilike,da se radi porodičnom čovjeku, oženjenom-ocu četvoro malodobne djece i njegovo loše imovno stanje. Imajući  u vidu  prethodno navedene olakšavajuće i otežavajuće okolnosti, ličnost okrivljenog i težinu izvršenog krivičnog djela, sud je mišljenja  da radi krivično-pravne zaštite, prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora  u trajanju od 5 (pet) mjeseci  i odredio da se ista neće izvršiti  ukoliko okrivljeni  u roku od 2 godine po pravosnažnosti presude ne učini  neko novo krivično djelo, nalazeći  da će se sa izrečenom krivičnom sankcijom u potpunosti postići svrha  iz čl. 52 Krivičnog zakonika, a u okviru opšte  svrhe  izricanja krivičnih sankcija iz čl. 4 st. 2 Krivičnog zakonika. U slučaju opoziva uslovne osude shodno čl.51 Krivičnog zakonika okrivljenom će se u kaznu uračunati vrijeme provedeno u pritvoru od 23.09.2014.god. do 29.09.2014.god. </span>
</p>
<p class="p3">
<span>Shodno čl.239 Zakonika o krivičnom postupku, sud je oštećenog V.A. uputio da  imovinsko pravni zahtjev  ostvari u parničnom postupku, obzirom da isti nije precizirao visinu i obim zahtjeva tokom ovog postupka.</span>
</p>
<p class="p3">
<span>Kako je okrivljeni  oglašen krivim to ga  sud primjenom čl.226 i 229 ZKP-a, obavezao da plati troškove postupka u iznosu od 66,00 na ime troškova za izradu nalaza i mišljenja vještaka finansijske struke, 75,00 eura na ime angažovanja branioca po službenoj dužnosti za vrijeme koje je proveo u pritvoru  i iznos od 30,00 eura na ime paušala imajuću u vidu dužinu trajanja postupka, složenost predmeta i imovno stanje okrivljenog, a sve u roku od 15 dana po pravosnažnosti presude.</span>
</p>
<p class="p7">
<span>	Sa iznjetih razloga, a na osnovu čl.374 ZKP, odlučeno je kao u izreci ove presude.</span>
</p>
<p class="p8"></p>
<p class="p8">
<span>OSNOVNI SUD U ULCINJU</span>
</p>
<p class="p8">
<span>Dana 23.10.2014.godine</span>
</p>
<p class="p8"></p>
<p class="p7">
<span>                 									S U D I J A,</span>
</p>
<p class="p7">
<span>		                                                                                Mr Sanja Mirović</span>
</p>
<p class="p7"></p>
<p class="p7"></p>
<p class="p7">
<span>PRAVNA POUKA:  Protiv ove presude može se izjaviti žalba Višem sudu u Podgorici,preko ovog suda u roku od 8 dana od dana prijema prepisa iste.</span>
</p>
<p class="p7"></p>
<p class="p9"></p>


</body>
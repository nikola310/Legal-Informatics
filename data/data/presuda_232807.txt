<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.375in 0.9847222in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	                                                                                   K. br. 122/2010</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud, sudija Svetlana Načić, sa zapisničarem Ljubinkom Femić, u krivičnom postupku po optužnom predlogu ODT-a iz B. Polja Kt. br.639/2009 od 30.12.2009. godine, protiv okrivljenog B.M.a, iz Bijelog Polja, zbog krivičnog djela ugrožavanje javnog saobraćaja iz  čl. 339 st. 3 u vezi st. 1  Krivičnog zakonika, po održanom glavnom i javnom pretresu u prisustvu  okrivljenog B.M.a, a u odsustvu uredno obaviještenih  ODT-a iz Bijelog Polja i oštećenih Z.B.a i Z.R., dana 25.03.2010. godine, donio je i javno objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">B.M.</span><span>, JMBG ..., od oca V. i majke I., rodjene  V., rodjen ....godine u Andrijevici, sa prebivalištem u Podgorici, V.B.., državljanin Crne Gore, penzioner, oženjen,  otac četvoro djece, završio osnovnu školu, vojsku služio 1978. godine u Karlovcu, srednjeg imovnog stanja, neosudjivan, </span>
</p>
<p class="p1"></p>
<p class="p2">
<span class="s1">K r i v    j e </span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	Dana 26.08.2009. godine, oko 09,45 časova, u Bijelom Polju, ne pridržavajući se saobraćajnih propisa, upravljao svojim putničkim motornim vozilom marke "vw vento" reg. oz. PG - AJ 984, regionalnim putem iz pravca Mojkovca u pravcu Djurdjevića Tare, te je dolaskom u mjesto Polja, opština Mojkovac, ugrozio saobraćaj i time doveo u opasnost život i tijelo ljudi i imovinu, na način što protivno odredbi čl. 83 ZOBS-a na putevima, nije držao potrebno odstojanje kada se kretao iza putničkog motornog vozila marke " VW Golf " reg. oz. MK - AA 576, vlasništvo oštećenog Z.R., a kojim je upravljao oštećeni Z.B., tako da s obzirom na brzinu kretanja vozila i druge okolnosti saobraćaja, može bezbjedno da zaustavi vozilo, uslijed čega je u saobraćajnoj situaciji kada je oštećeni započeo radnju isključenja vozila sa regionalnog puta lijevim skretanjem, čeonom lijevom stranom vozila udario u zadnju desnu stranu vozila oštećenog, kojom prilikom je oštećeni Z.B. zadobio lake tjelesne povrede u vidu istegnuća vrata, dok je na vozilu marke "VW Golf" prouzrokovana imovinska šteta,</span>
</p>
<p class="p1"></p>
<p class="p3">
<span>- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, </span>
</p>
<p class="p1"></p>
<p class="p3">
<span>-pa mu sud primjenom tih zakonskih propisa, te čl. 2, 4, 5, 13, 16, 32, 36, 42, 52, 53 i  54 Krivičnog zakonika, te čl. 199, 202,  212 st. 2 i 364 ZKP-a, </span>
</p>
<p class="p1">
<span>i z r i č e </span>
</p>
<p class="p1"></p>
<p class="p1"></p>
<p class="p4">
<span class="s1">USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora od  3 ( tri ) mjeseca i istovremeno odredjuje da se ista neće izvršiti ukoliko u roku od 1 ( jedne )  godine ne izvrši novo krivično djelo.</span>
</p>
<p class="p1"></p>
<p class="p3">
<span>Okrivljeni se obavezuje da  plati ovom sudu,  na ime paušala iznos od  30,00 €, kao i na ime troškova krivičnog postupka iznos od 170,50 €, €, koje iznose će uplatiti na žiro račun br.:530-4149-79, Depozita novčanih kazni, troškova postupka i paušala CG, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p1">
<span> </span>
</p>
<p class="p3">
<span>Oštećeni Z.B. i Z.R.a, se radi ostvarivanja imovinsko-pravnog zahtjeva upućuju na parnični postupak.</span>
</p>
<p class="p1"></p>
<p class="p1">
<span>	</span>
</p>
<p class="p4">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom ODT-a iz B. Polja, Kt. br. 639/2009 od 30.12.2009. godine optužen je B.M.,  zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p class="p1">
<span>	</span>
</p>
<p class="p1">
<span>	Glavni pretres je održan u prisustvu okrivljenog a u odsustvu uredno obaviještenih oštećenih kao i ODT- a iz Bijelog Polja, shodno čl.453 ZKP-a.</span>
</p>
<p class="p3"></p>
<p class="p3">
<span>Oštećeni Z.B. i Z.R.a su se tokom postupka, pridružili krivičnom gonjenju protiv okrivljenog, i isti su postavili  imovinsko-pravni zahtjev.</span>
</p>
<p class="p5"></p>
<p class="p3">
<span>Okrivljeni B.M.  u svojoj odbrani, tokom istrage i na glavnom pretresu  je izjavio da se kritičnog dana i vremena kretao iz pravca Mojkovca ka Pljevljima, upravljao je svojim vozilom marke »VW Vento«, reg. oz. PG-AJ-984, sa njim u vozilu je bila njegova supruga i komšije M.M.a i M.M.. Dolaskom u mjesto Polja nakon preticanja jednog motora nastavio je kretanje iza vozila marke »Golf« koje vozilo nije imalo registarske tablice. Rastojanje izmedju njegovog vozila i vozila »Golf« je bilo nekih 7 - 8 m i u jednom trenutku vozilo »Golf« je naglo zakočilo i on nije imao vremena da zaustavi svoje vozilo, te je svojim vozilom udario u zadnju stranu vozila »Golf«, tačnije u njegov desni blatobran i točak. Istakao je da je nakon udesa iz vozila »Golf« izašlo dijete, odnosno maloljetnik koji nije imao vozačku dozvolu, te da je to policija konstatovala u zapisniku i da ovo lice nije imalo nikakve povrede. </span>
</p>
<p class="p3"></p>
<p class="p1">
<span>	U završnoj riječi okrivljeni B.M. je izjavio da se osjeća krivim, zbog toga što kao stari vozač nije držao potrebno odstojanje, izmedju njegovog vozila marke "Vento" i vozila koje se kretalo ispred njega marke "Golf", ali je naveo da odstojanje nije mogao držati sa razloga što je mimoilazio motor koji se kretao ispred njega, te da bi  njega zaobišao nije mogao da se blagovremeno zaustavi jer je vozilo koje se kretalo ispred njega naglo zakočilo i vozač pomenutog vozila nije dao lijevi pokazivač pravca. Molio je sud da ukoliko utvrdi krivicu na njegovoj  strani da ga što blaže kazni.</span>
</p>
<p class="p6"></p>
<p class="p3">
<span>Na glavnom pretresu sud je izveo dokaze: saslušao oštećene u svojstvu svjedoka Z.B.a i Z.R.u, svjedoke B.S., M.M.a, M.M.u, Z.M.a i V.P.a, pročitao  zapisnik o uvidjaju saobraćajne nezgode Uprave policije - Ispostava Mojkovac br.230/09-4761 od 04.09.2009. godine, zapisnik o tehničkom pregledu AMK Mojkovac od 26.08.2009. godine br. 103/09 za vozilo »VWolksvagen Vento“ reg. oz.PG AJ - 984, zapisnik o tehničkom pregledu AMK Mojkovac od 26.08.2009. godine br. 102/09 za vozilo »VW Golf« reg. oz. MK AA576, zapisnik o tehničkom pregledu AMK Mojkovac br. 102/09 za vozilo marke "Golf", reg. oz MK - AA 576,  zapisnik o ispitivanju vozača da li imaju alkohola u krvi od 26.08.2009. godine na ime Z.B.a, zapisnik o ispitivanju vozača da li imaju alkohola u krvi od 26.08.2009. godine na ime B.M.a, izvršio uvid u medicinsku dokumentaciju  na ime oštećenog Z.B.a, pročitao  nalaz i mišljenje vještaka medicinske struke dr.S.M.a sa zapisnika Kri.br.380/09 od 10.11.2009. godine, nalaz i mišljenje vještaka saobraćajne struke dipl.ing. saobraćaja M.a Č. od 22.11.2009. godine, izvršio uvid u skicu lica mjesta saobraćajne nezgode Uprave policije - PJ B.Polje  br. 230/09-476112 od 04.09.2009. godine i uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p1"></p>
<p class="p3">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP CG, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  javnom optužbom i da je za isto kriv.</span>
</p>
<p class="p3"></p>
<p class="p3">
<span>Nije sporno, da se dana 26.08.2009. godine, oko 09,45 časova, na regionalnom putu  Mojkovac-Djurdjevića Tara, dogodila saobraćajna nezgoda u kojoj su učestvovali  okrivljeni B.M. koji je upravljao vozilom marke "VW Vento" reg. oz. PG - AJ 984 i oštećeni Z.B. koji je upravljao motornim vozilom marke " VW Golf" reg. oz. MK - AA -576, vlasništvo oštećenog Z.R., kojom prilikom je oštećeni Z.B. zadobio lake tjelesne povrede u vidu istegnuća vrata, dok je na vozilu marke "VW Golf" prouzrokovana imovinska šteta.</span>
</p>
<p class="p1"></p>
<p class="p3">
<span>Sporno je da li je okrivljeni u ovoj saobraćajnoj nezgodi  postupio  protivno  odredbi čl.83 ZOBS-a  na putevima.</span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke dipl.ing. saobraćaja M.a Č., a koji nalaz je sud u potpunosti prihvatio, sud je utvrdio da se nezgoda dogodila danju, pri dobroj vidljivosti i suvom asfaltnom kolovozu, gdje je put prav i pregledan, sa asfaltnim kolovozom širine 5,80 m, namijenjenim za dvosmjerni saobraćaj vozila, na mjestu gdje se sa lijeve strane kolovoza prostire šire zemljano proširenje, u uslovima saobraćajnim znakom neograničene brzine kretanja vozila i po kolovozu obilježene središne uzdužne isprekidane linije, u saobraćajnoj situaciji kada je putničko vozilo » VW Golf« bilo prestrojeno u lijevo, radi priprema za isključenje sa regionalnog puta lijevim skretanjem, vozač putničkog vozila »VW Vento«, koje se kretalo iza putničkog vozila »VW Golf«, propustio je da održi bezbjedno podužno odstojanje iza vozila »Golf«, zbog čega je došlo do naleta putničkog vozila »VW Vento«, čeonom lijevom stranom na zadnju desnu stranu putničkog vozila »VW Golf«. Prema nalazu vještaka propust vozača putničkog vozila »VW Vento« smatra se razlogom za nastanak ove nezgode. </span>
</p>
<p class="p3"></p>
<p class="p3">
<span>Iz medicinske dokumentacije na ime oštećenog Z.B.a, kao i nalaza vještaka med. struke dr.S.M.a, sud je utvrdio da je oštećeni kritičnom prilikom zadobio povrede u vidu istegnuća vrata, koje povrede su po svojoj prirodi lake tjelesne povrede. Sud je u potpunosti prihvatio nalaz vještaka medicinske struke kao jasan i objektivan, jer je isti dat od strane stručnog lica, a po osnovu medicinske dokumentacije na ime oštećenog  koja predstavlja objektivni pokazatelj o vrsti i lokaciji povreda kod istog a koje su konstatovane pregledom neposredno nakon nastanka saobraćajne nezgode.</span>
</p>
<p class="p3"></p>
<p class="p3">
<span>Iz zapisnika o ispitivanju vozača da li ima alkohola u organizmu utvrdjuje se da su u vrijeme nezgode okrivljeni B.M. i oštećeni Z.B.  bili u trijeznom stanju, dok iz zapisnika o tehničkoj ispravnosti vozila utvrdjuje se da su vozila prilikom nezgode bila tehnički ispravna.  </span>
</p>
<p class="p1"></p>
<p class="p1">
<span>	Sud je cijenio iskaze svjedoka B.S., M.M.a i M.M.e, koji su istakli da su se kritičnog dana i vremena  kretali u vozilu marke “VW Vento” kojim je upravljao okrivljeni B.M. iz pravca Podgorice u pravcu Pljevalja, te dolaskom u mjesto Polja, opština Mojkovac okrivljeni je svojim vozilom zaobišao motor koji se kretao ispred njih, zatim su na udaljenosti od nekih 30 do  50 m uočili vozilo “Golf”, koje se kretalo ispred njih u istom pravcu, koje je naglo zakočilo a da  pri tom nije davalo nikakvu signalizaciju, tako da okrivljeni nije mogao da skrene udesno od bankine, zbog čega je udario u pomenuto motorno vozilo marke "Golf”, medutim iste nije prihvatio jer ih je cijenio kao usmjerene na olakšavanje krivično pravnog položaja okrivljenog</span>
</p>
<p class="p1">
<span>	</span>
</p>
<p class="p1">
<span>	Imajući u vidu odbranu okrivljenog B.M.a, a koju odbranu sud nije prihvatio u pogledu nastanka saobraćajne nezgode, da se oštećeni Z.B. svojim vozilom naglo zaustavio i da prilikom zaustavljanja vozila nije dao lijevi pokazivač pravca, sa razloga što je cijenio i prihvatio iskaze oštećenog Z.B.a i svjedoka Z.M.a i V.P.a, da je oštećeni kritičnom prilikom svojim vozilom usporio i da je isti zaustavio vozilo sa namjerom da izvrši skretanje ulijevo te da je uključio lijevi pokazivač pravca, pri tom cijeneći prije svega nalaz i mišljenje vještaka saobraćajne struke dipl.ing. saobraćaja M.a Č., sud je utvrdio da je okrivljeni kritičnog dana postupio protivno odredbi čl.83 ZOBS-a na putevima, jer nije držao potrebno odstojanje dok se kretao iza pmv marke " VW Golf " reg. oz. MK - AA 576, vlasništvo oštećenog Z.R., a kojim je upravljao oštećeni Z.B., tako da s obzirom na brzinu kretanja vozila i druge okolnosti saobraćaja, može bezbjedno da zaustavi vozilo, uslijed čega je u saobraćajnoj situaciji kada je oštećeni započeo radnju isključenja vozila sa regionalnog puta lijevim skretanjem, čeonom lijevom stranom vozila udario u zadnju desnu stranu vozila oštećenog, kojom prilikom je oštećeni Z.B. zadobio lake tjelesne povrede u vidu istegnuća vrata, dok je na vozilu marke "VW Golf" prouzrokovana imovinska šteta.</span>
</p>
<p class="p1">
<span>	</span>
</p>
<p class="p1">
<span>	 Dakle, iz izvedenih dokaza tokom postupka  sud je kao nesporno utvrdio da je okrivljeni B.M. kritičnom prilikom postupao suprotno važećem saobraćajnom propisu, a koje postupanje je predstavljalo razlog za nastanak predmetne saobraćajne nezgode,  u kojoj je jedno lice zadobilo lake tjelesne povrede, pa je na taj način  u svojim radnjama ostvario elemente krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p class="p3"></p>
<p class="p3">
<span>Okrivljeni je bio svjestan da postupajući suprotno saobraćajnim propisima može dovesti u opasnost živote, tijela i imovinu drugih lica, ali je olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledicu nastale saobraćajne nezgode – nastale lake tjelesne povrede kod oštećenog i pričinjenu materijalnu štetu. </span>
</p>
<p class="p3"></p>
<p class="p3">
<span>Odlučujući u pogledu vrste krivične sankcije, sud je razmotrio okolnosti od uticaja na odmjeravanje iste, te shodno čl. 42 KZ, na strani okrivljenog kao olakšavajuće okolnosti našao da se radi o porodičnoj osobi, ocu četvoro djece, sud je kao posebno olakšavajuću okolnost imao u vidu okolnost da nije osudjivan, što govori  da se radi o licu koje nije sklono  izvršenju krivičnih djela, sud je cijenio okolnost da su se oštećeni pridružili krivičnom gonjenju protiv okrivljenog, ali je mišljenja da će se izrečenom vrstom krivične sankcije i utvrđenom kaznom zatvora od tri mjeseca  postići svrha kažnjavanja, i istovremeno ocijenio da bi se pristupanju izvršenja utvrdjene kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da ubuduće ne vrši krivična djela. </span>
</p>
<p class="p3"></p>
<p class="p3">
<span>Uslovnu osudu sud je okrivljenom izrekao u smislu čl. 52, 53 i 54 Krivičnog zakonika, smatrajući da će se uslovnom osudom ostvariti svrha izricanja krivičnih sankcija shodno čl. 4 st. 2 i 32 Krivičnog zakonika. Istovremeno okrivljenom je ukazano na značaj uslovne osude i mogućnost njenog opoziva. </span>
</p>
<p class="p1"></p>
<p class="p1">
<span>	Shodno čl. 199 st. 2 Zakonika o krivičnom postupku, odlučeno je da okrivljeni   plati  sudu na ime  paušala, iznos od  30,00 eura,  imajući u vidu složenost i trajanje krivičnog postupka, te imovinske prilike okrivljenog, a shodno čl. 202 istog Zakonika, odlučeno je da okrivljeni, plati sudu na ime troškova krivičnog postupka iznos od 170,50 eura,  koji  troškovi se odnose na vještačenje dva vještaka – med. struke dr. S.M.a i saobraćajne struke M.a Č., u iznosu od  44,00 eura na ime medicinskog vještačenja i 126,50 eura, na ime saobraćajnog vještačenja, koja sredstva su isplaćena iz predračunskih sredstava suda.    </span>
</p>
<p class="p1"></p>
<p class="p3">
<span>Shodno članu 212 ZKP-a, sud je oštećene Z.B.a i Z.R.u radi ostvarivanja imovinsko-pravnog zahtjeva,  uputio na parnični postupak.</span>
</p>
<p class="p3"></p>
<p class="p3">
<span> Sa iznijetih razloga, shodno čl. 364 Zakonika o krivičnom postupku odlučeno je kao u izreci presude. </span>
</p>
<p class="p3"></p>
<p class="p1"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana, 25.03.2010. godine</span>
</p>
<p class="p1"></p>
<p class="p1">
<span>Zapisničar, 								       	S u d i j a</span>
</p>
<p class="p1">
<span>Ljubinka Femić,s.r.						               Svetlana Načić,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p7"></p>
<p class="p8"></p>


</body>
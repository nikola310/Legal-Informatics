<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 71/13</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.155/11 od 10.10.2011.g. podnijet protiv okrivljenog R. H., kao saizvršioca, zbog produženog krivičnog djela ugrožavanje sigurnosti i čl. 168. st. 1. u vezi čl. 23. st. 2. i čl. 49. Krivičnog zakonika i  okrivljenih  S.H, H. D.  i Dž. B.  iz Rožaja, kao saizvršilaca,  zbog krivičnog djela ugrožavanje sigurnosti iz čl. 168. st. 1.  Krivičnog zakonika, nakon održanog glavnog i javnog pretresa dana 25.06.2013.g., u prisustvu Osnovnog državnog tužioca iz Rožaja  Hajrana Kalača , okrivljenih R. H. i Dž. B.,  branioca okrivljenih  R. H, S. H.i Dž.B. adv. A.A., branioca okrivljenog H. D.adv. M. B. i oštećenog  R. Z. a u odsustvu uredno pozvanog okrivljenog H. D. i S. H. kome se sudi u odsustvu,  donio je  i dana 26.06.2013.g. je javno objavio</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni,</span>
</p>
<p class="p3">
<span> </span>
</p>
<p class="p3">
<span>	</span><span class="s1">R. zv. R.  H.</span><span>, JMB  ,  od oca  A.  i majke  Đ. , rodj. G. , rodjen. u Rožajama  gdje i  živi Ul. Kosovska bb, drž. CG, razumije crnogorski jezik, njegov  jezik je bosanski, pismen, završio VSS, zaposlen, ostvaruje zaradu u iznosu od 300,00 eura mjesečno,  oženjen , otac  četvoro djece od kojih dvoje maloletno,   srednjeg imovnog stanja, neosudjivan. </span>
</p>
<p class="p3"></p>
<p class="p3">
<span>	</span><span class="s1">S. H</span><span>, JMB  , od oca A. i majke A., rođ. G, rođ.. u Rožajama gdje i živi, naselje Ibarac, državljanin CG, osuđivan presudom Osnovnog suda Rožaje K.br. 383/91 od 22.01.1993.g., zbog krivičnog djela iz čl. 143. st. 1. KZ na novčanu kaznu u iznosu od  5.000,00 dinara.</span>
</p>
<p class="p3"></p>
<p class="p3">
<span>	</span><span class="s1">H. D.</span><span> , JMB , od oca H.   i majke H, rodj. N , rodjen u Rožajama , gde i živi, s.Koljeno , drž. CG, razumije crnogorski jezik, njegov  jezik je bosanski, pismen, završio VŠS, nezaposlen, oženjen , otac  četvoro djece od kojih troje maloletno,  siromašno  imovnog stanja,  osudjivan presudom Opštinskog suda Rožaje K.br. 102/78 od 20.09.1978.g., zbog kriv. djela iz čl. 143. st. 1. KZ, na novčanu kaznu u iznosu od 1.000,00 dinara, presudom Opštinskog suda Rožaje K.br. 127/91, zbog kriv. djela iz čl. 143. st. 1. KZ, na novčanu kaznu u iznosu od 5.000,00 dinara, presudom Osnovnog  suda Rožaje K.br. 289/91 od 27.05.1993.g., zbog kriv. djela iz čl. 143. st. 1. KZ, na novčanu kaznu u iznosu od 3.000,00 dinara, presudom Osnovnog  suda Rožaje K.br. 225/93 od 02.06.1995.g., zbog kriv. djela iz čl. 136. st. 3. KZ, na kaznu zatvora u trajanju od 90 dana uslovno za jednu godinu.</span>
</p>
<p class="p4">
<span>					</span>
</p>
<p class="p3">
<span>	   </span><span class="s1">Dž. B</span><span>, JMBG, od oca S.  i majke A.,  rodj. D.  , rodjen u Rožajama, gje i  živi u s. Koljeno, drž. CG, razumije crnogorski jezik, njegov  jezik je albanski, pismen, završio SSS, zaposlen, ostvaruje mjesečnu zaradu u iznosu od 300,00 e,  oženjen , otac četvoro djece od kojih troje  maloletno , srednjeg  imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>K R I V I    S U</span>
</p>
<p class="p3"></p>
<p class="p3">
<span>	Što su i to: </span>
</p>
<p class="p3"></p>
<p class="p3">
<span>	R. zv.R. H., H. D. i  Dž. B.</span><span class="s1"> </span><span> dana, 13.08.2010. godine, oko 13h, u prostorijama Uprave za šume-Područne jedinice Rožaje u Rožajama, zajednički ugrozili sigurnost R. Z. prijetnjom da će napasti na njegov život i tijelo, na način što su mu uputili riječi prijeteće sadržine i to: R.  zv. R. H.  mu je kazao "mrtav si, gotov si, ne smiješ proći gore", H. D.  je mahao u pravcu njega ispruženim rukama sa stisnutim pesnicama i govorio mu «gore ne smiješ proći, samo prođi nećeš se više vratiti, samo prođi, zaklaću te, bićeš gotov, vratiti se nećeš» i Dž. B.  mu je  uputio sljedeće riječi «samo prođi gore, više se nećeš vratiti, bićeš ubijen i prebijen».</span>
</p>
<p class="p3"></p>
<p class="p3">
<span>	R. zv. R. H. i S. H</span><span class="s1">, </span><span>dana 13.08.2010. godine, u popodnevnim satima na stepeništu zgrade Uprave policije-Ispostave Rožaje u Rožajama, zajednički ugrozili sigurnost R. Z., prijetnjom da će napasti na njegov život i tijelo, na način što je R. H. kada je vidio oštećenog R. Z. uputio  prijeteće riječi «ovaj je kriv za sve, nijesu djeca kriva, njega treba ubit», a Seljahudin Halilović  mu je uputio uvredljive riječi: "jebem ti majku" a zatim je dohvatio jednu metalnu pepeljaru veličine oko 40-50 cm, a prečnika  oko 12 cm, i sa istom gađao u pravcu oštećenog ali ga nije pogodio.</span>
</p>
<p class="p3">
<span>	</span>
</p>
<p class="p3">
<span>	- čime je R. H. kao saizvršilac izvršio produženo krivično djelo ugrožavanje sigurnosti  iz čl. 168. st. 1. u vezi čl. 23. st. 2. i čl. 49. Krivičnog zakonika, a S. H,  H.D.  i Dž. B. kao saizvršioci izvršili krivično djelo ugrožavnaje sigurnosti iz čl. 168. st. 1. u vezi čl. 23. st. 2. Krivičnog zakonika.</span>
</p>
<p class="p3"></p>
<p class="p3">
<span>	pa ih sud  primenom pomenutih zakonskih propisa i čl. 4, 13, 15, 32, 39,  st. 2. tač. 3. i 42. Krivičnog zakonika i čl. 374. Zakonika o krivičnom postupku</span>
</p>
<p class="p3"></p>
<p class="p5"></p>
<p class="p3">
<span>					O S U Đ U J E </span>
</p>
<p class="p3">
<span>	</span>
</p>
<p class="p3">
<span>	Na NOVČANU KAZNU  u iznosu od po 700,00 (sedam stotina) eura. Ako osudjeni ne plate novčanu kaznu u roku od tri mjeseca  po pravosnažnosti ove presude, iste će se zamijeniti kaznom zatvora, tako što će za svakih započetih 25,00 eura  novčane kazne odrediti jedan dan kazne  zatvora. </span>
</p>
<p class="p3"></p>
<p class="p3">
<span>	Da plate na ime troškova krivičnog postupka, paušalni iznos od po 60,00 eura,  u korist budžeta Crne Gore,  u roku od 15 dana po pravosnažnosti ove presude. </span>
</p>
<p class="p3"></p>
<p class="p3">
<span>	Oštećeni R. Z.se radi ostvarivanja imovisnko - pravnog zahtjeva  upućuje na građansku parnicu. </span>
</p>
<p class="p3"></p>
<p class="p4"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.155/11 od 10.10.2011.g. protiv okrivljenog R. H., kao saizvršioca, zbog produženog krivičnog djela ugrožavanje sigurnosti i čl. 168. st. 1. u vezi čl. 23. st. 2. i čl. 49. Krivičnog zakonika (KZ) i   okrivljenih  S. H, H. D.  i Dž.B.  iz Rožaja, kao saizvršilaca zbog krivičnog djela ugrožavanje sigurnosti iz čl. 168. st. 1. KZ.</span>
</p>
<p class="p3"></p>
<p class="p3">
<span>	Na glavnom pretresu  ODT Hajran Kalač je precizirao činjenični opis djela, kao u dispozitivu ove presude, te je predložio da sud okrivljene oglasi krivim zbog krivičnih djela koja su im stavljena na teret i da ih osudi na novčanu kaznu u iznosu od po 700,00 eura. </span>
</p>
<p class="p3"></p>
<p class="p3">
<span>	Oštećeni Remzo Zejnelagić je u završnoj riječi istakao da se pridružuje krivičnom gonjenju ODT-a u odnosu na okrivljene, a postavlja odštetni zahtjev, u iznosu od  2.000,00 eura. </span>
</p>
<p class="p3"></p>
<p class="p3">
<span>	Branilac okrivljenih R. H., S. H. i Dž. B. adv. A. A.  je u završnoj riječi predložio da sud njegove branjenike oslobodi od optužbe, jer u postupku  nije dokazano da su izvršili kriv. djela koja su   im  optužbom stavljena na teret.</span>
</p>
<p class="p3"></p>
<p class="p3">
<span>	Branilac okrivljenog H. D, adv. M. B. je u završnoj riječi predložio da sud njegovog branjenika oslobodi od optužbe, jer nije izvršio krivično djelo za koje je optužen.</span>
</p>
<p class="p3"></p>
<p class="p3">
<span>	Na osnovu čl. 324. st. 2. Zakonika o krivičnom postupku (ZKP) okrivljenom S. H. je suđeno u odsustvu, obzirom da isti nije dostižan državnim organima, a sud je imajući u vidu težinu krivičnog djela koja mu se stavlja nateret i društvenu opasnost istog, našao da postoje naročito važni razlozi da mu se sudi u odsustvu.</span>
</p>
<p class="p3"></p>
<p class="p3">
<span>	Na  glavnom pretresu održanom dana 25.06.2013.g. nije pristupio uredno  pozvani okrivljeni H. D</span><span class="s1">, </span><span>koji je saslušan na ranijem pretresu, pa je sud pretres održao u njegovom odsustvu na osnovu čl. 457. ZKP. </span>
</p>
<p class="p3"></p>
<p class="p3">
<span>	Okrivljeni  R. H. je  na glavnom pretresu održanom dana 25.06.2013.g.  u svojoj odbrani je istakao, da je dana 13.08.2010.g. u 13,00 h,  direktor Uprave za šume Pljevlja R. Š.organizovao sastanak u prostorijama Područne jedinice Rožaje povodom dodjele koncesija za sanitarnu sječu građe u odjeljenjima koja gravitiraju iznad sela Ibarac i Koljeno, koja su sporna između mještana ovih sela i H. i Z. Da su sastanku prisustvovali  H. D, Dž. B. i oštećeni R. Z. Tom prilikom nije  upućivao bilo kakve uvredljive i prijeteće riječi oštećenom, već mu je samo kazao da poseduje lažan posjedovni list, jer je akt na osnovu koga je izdat poništen, a tom prilikom se obraćao direktoru Uprave za šume a ne oštećenom. Istako je da ni okrivljeni H. i Dž. nijesu upućivali oštećenom bilo kakve uvredljive i prijeteće riječi. Takođe nije upućivao prijeteće riječi oštećenom ni na stepeništu zgrade Ispostave Rožaje, niti je govorio drugim licima da ga ubiju  i da je on kriv za sve a ne djeca. Istakao je da S. H. nije bio prisutan na sastanku u Šumarstvu, a bio je prisutan ispred zgrade policije ali nije čuo da je bilo kome prijetio niti je vidio da je gađao pepeljarom u pravcu oštećenog. Predložio je da ga sud oslobodi od optužbe,jer nije izvršio djelo za koje je optužen. </span>
</p>
<p class="p3"></p>
<p class="p3">
<span>	Okrivljeni H. D. je na ranijim pretresima tj. na pretresima  održanim dana 16.12.2011.g. i 17.08.2012.g.  u svojoj odbrani  istakao, da je dana 13.08.2010.g. oko 13,00 h prisustvovao na sastanku u prostorijama PJ Rožaje povodom dojdele koncesija za sanitarnu sječu građe u odaljenjima koja gravitiraju iznad sela Ibarac i Koljeno koja su sporna između mještana ovih sela i H., gde su bili prisutni  R. H,Dž. B.  i dr.kao i oštećeni R. Z. i direktor Uprave za šume Pljevlja Š. R. sa saradnicima i rudovodilac PJ Rožaje F. K. rukovodioc. Na tom sastanku nije bilo svađe između njega i oštećenog R. već je samo malo povisio ton  kada mu je oštećeni kazao  da krade šumu, tako da oštećenom nije upućivao bilo kakve prijeteće riječi, niti su mu ove riječi upućivali okrivljeni R. i Dž.,  a okrivljeni S. koji nije bio sa njima u Šumarstvo. Istakao je da kasnije  nije bio prisutan ispred zgrade policije, te mu nije poznato da li su okrivljeni R. i S. upućivali oštećenom prijeteće riječi i dali ga je S. gađao pepeljarom. Predložio je da ga sud oslobodi od optužbe, jer nije izvršio djelo za koej je optužen.  </span>
</p>
<p class="p3"></p>
<p class="p3">
<span>	Okrivljeni Dž. B. u svojoj odbrani na glavnom pretresu održanom dana  25.06.2013.g. je istakao da je dana 13.08.2010.g. oko 13,00 h, bio na sastanku koji je održan u PJ Rožaje povodom dodjele koncesija za sanitarnu sječu stabala u odjeljenjima koja se nalaze iznad sela I. i K., koja oni spore. Na sastanku su bili prisutni i direktor Uprave šuma Pljevlja sa saradnicima i rukovodilac PJ Rožaje kao i oštećeni R. Z. Tom prilikom nije bilo svađe  između njega i oštećenog, tako da ni on ni ostali okrivljeni nijesu upućivali oštećenom bilo koje prijeteće riječi. Nakon završenog sastanka nije bio prisutan ispred zgrade policije, tako da ne zna da li su okrivljeni R. i S. prijetili oštećenom i da li ga je S. gađao pepeljarom. Predložio je da ga sud oslobodi od optužbe, jer nije izvršio djelo za koej je optužen. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze:  saslušao svjedoka-oštećenog R. Z, svjedoke  S. M, R. H. i Lj. D, pročitao iskaze svedoka  I. H, E. H.,   R. Š, J. T, M. R, F. K, izvršio uvid u spise predmeta ovoga suda  K.br. 225/93  i uvid u izvode iz kaznenih evidencija na ime okrivljenih, dok je odbio predlog branioca okrivljenih R, S i Dž. za izvođenjem dokaza saslušanjem svedoka  T. B., R. K, K. zv.K. i da se pročitaju Rješenje Ministarstva finansija CG br. 7-2-1283/1-2008 od 26.11.2008.g., rješenje Uprave za nekretnine PJ Rožaje br. 01-954-22/10 od 23.09.2010.g.  i Presuda Upravnog suda CG Up 790/11 od 08.07.2011.g.,  obzirom da predloženi svedoci nijesu bili prisutni na kritično mjesto  već u lokalu AS, te im nijesu poznate odlučne činjenice vezane za ovaj događaj, a ni pisani dokazi se takođe ne odnose na kritični događaj, tako da je  izvođenje ovih dokaza suvišno i  nepotrebno obzirom na već utvrđeno činjenično stanje i izvođenjem istih bi se samo odugovlačio postupak a činjenično stanje bi ostalo neizmijenjeno. </span>
</p>
<p class="p3"></p>
<p class="p3">
<span>	 Svjedok-oštećeni R. Z. je istakao,  da je u postupku povraćaja šuma njemu i njegovim ujacima - H. vraćeno oko 2.060 ha šume na teritoriji Opštine Rožaje, koja se, između ostalog,  pruža iznad sela Ibarac i Koljeno. Nakon pravosnažnosti rješenja upisani su u katastru kao vlasnici ovih nekretnina a po vanrednom pravnom lijeku predmet je vraćen regionalnoj komisiji za povraćaj šuma da bi se proverile granice predmetne parcele. Na ovim i drugim parcelama Uprava za šume Pljevlja - PJ Rožaje, raspisala je oglas za dodjelu  koncesije za sanitarnu sječu na koju su se oni prijavili. Dana 13.08.2010.g. pozvao ga je direktor PJ Rožaje da dođe u Šumarstvo da bi se dogovorili u vezi sanitarne sječe u ovim odjeljenjima . Kazao mu je da je kod njega došao direktor Uprave za šume R. Š, pa je pošao sa H. I. koga je takođe pozvao F. i E. U Šumarstvu su tada došli i okrivljeni R. H, H. D, Dž. B. i dr., te su razgovarali u vezi dodjele koncesija. Tom prilikom im je pokazao posjedovni list i rekao da su B. i D. izgubili spor a  da je  njihov predmet vraćen na ponovni postupak samo zbog utvrđivanja granica i tražio da njima pripadne sanitarna sječa na ovim  parcelama, jer se tako ranije dogovorio sa R. i F, i da će im  nadokanditi pet puta veću štetu od stvarne ukoliko im komisija za povraćaj dodijeli sporne parcele ili dio istih. Tada je okrivljeni R. reagovao tako što mu je uputio riječi "mrtav si, gotov si, ne možeš proć gore" i nazivao ga lopovom.  Okrivljeni H. mu je takođe uputio prijeteće riječi "gore ne smiješ proći, samo prođi nećeš se više vratiti, samo prođi, zaklaću te, bićeš gotov, vratiti se nećeš" i škrgućao je zubima  i stezao pesnice. Takođe okrivljeni Dž. mu je uputio prijetnje "samo prođi gore, više se nećeš vratiti, bićeš ubijen i prebijen". Pošto je ove prijetnje shvatio ozbiljno i pošto se  uplašio,  napustio  je sastanak i zajedno sa I. i E. pošao kući, gdje je popio tabletu od pristiska i odmarao se oko pola sata. Nakon toga pošao je sa I. u policiju da prijavi slučaj i kada je došao ispred zgrade policije vidio je da je okupljen veći broj lica, među kojima je bio i okrivljeni R. koji je stajao na stepeništu i kada ga je vidio pozvao je prisutne da ga na padnu, rekavši  "ovaj je kriv za sve, nisu deca kriva, njega treba ubit " našta je reagovao okrivljeni S. koji je bio u njegovoj blizini, tako što je dohvatio jednu metalnu pepeljaru, koja se nalazila na podesu ispred ulaznih vrata, visine oko 40-50 cm i prečnika 12-15 cm, opsovao mu majku i istom ga gađao sa udaljenosti od oko 3-4 m , ali ga nije pogodio jer se izmakao. Nakon toga su   R. i još jedno lice  pošli  prema njemu da ga napadnu,  u čemu ih je spriječila policija i uvela ih u hodnik zgrade. Istakao je da se osjećao ugroženim jer su ove prijetnje bile ozbiljene i ostvarljive, te se plašio za svoju bezbijednost.  </span>
</p>
<p class="p3"></p>
<p class="p3">
<span>	Svjedok I. H. je istakao,  da je dana 13.08.2010.g. prisustvovao sastanku u prostorijama Uprave za šume - PJ Rožaje u Rožajama, koji su organizovali direktor uprave za šume Pljevlja R. Š. i rukovodilac PJ Rožaje F. K, povodom dodjele koncesija za sječu stabala u odjelenjima koja se pružaju iznad sela Ibarac i Koljeno,   koja su predhodno njima dodijeljena u postupku povraćaja šuma a po vanrednom pravnom lijeku je predmet vraćen regionalnoj komisiji za povraćaj šuma da bi se provjerila površina i granice istih. Tu su bili prisutni oštećeni R. Z.  i okrivljeni R. H, H. D. i Dž. B. koji su odmah počeli da napadaju oštećenog tako što mu je R. kazao da je mrtav, da je lopov, da živu glavu neće izvadit i da dođe gore ako smije, dok mu je okrivljeni Dž. govorio da ako dođe gore vratit se sigurno neće i neka dođe ako smije, a okrivljeni H. mu je kazao da je mrtav čovek, da dođe gore ako smije i pri tom je škrgućao zubima, lomio prste i stezao pesnice . Pošto su ove prijetnje shvatili ozbiljno napustili su sastanak i otišli kući. Nakon nekog vremena pošli su da prijave slučaj u policiju i ispred zgrade policije na podesu stepenica ispred ulaznih vrata vidjeli su okrivljenog R, koji je  kada je vidio oštećenog  kazao "ovoga ubite, majku mu jebem, on je kriv za sve, djeca nijesu ništa kriva", nakon čega je okrivljeni S. dohvatio metalnu pepeljaru visine oko pola metra, opsovao oštećenom majku i gađao ga pepeljarom,  ali ga nije pogodio, a zatim su obojica pošli niz stepenice da ga tuku, u čemu ih je spriječila policija. Istakao je da su sve ove prijetnje koje su okrivljeni upućivali oštećenom bile veoma ozbiljne. </span>
</p>
<p class="p3"></p>
<p class="p3">
<span>	Svjedok E. H. je istakao,  da je kritičnog dana bio prisutan u Šumarstvu  na sastanku sa direktorom Uprave za šume R. Š. i rukovodiocem PJ Rožaje F. K, gdje su bili prisutni i okrivljeni R, H i Dž i oštećeni R. Da su tom prilikom okrivljeni upućivali uvredljive i prijeteće riječi oštećenom, tako što mu je  R. kazao da je mrtav i da nesmije doći gore, dok mu je H. rekao da će umrijet, da je mrtav i da neće dočekati povraćaj šuma , a Dž. mu je kazao da nesmije doći gore, pa su napustili sastanak i otišli kući. Nije mu poznato šta se dešavalo ispred zgrade policije jer u tom momentu nije bio na lice mjesta.</span>
</p>
<p class="p3"></p>
<p class="p3">
<span>	Svedok S. M. je istakao, da radi u Ispostavi Rožaje kao policajac.  Nesjeća se datuma ali zna da je bio petak i da su se toga dana na gradskom trgu u Rožajama potukli H. i Z. Kada je vidio gužvu na trgu bio je udaljen oko 100 m, i odmah je pošao prema njima i kada je stigao tuča je već bila završena. Vidio je da se S. H. i A. Z. međusobno drže rukama i da je   S. povrijeđen, pa  je istog priveo u stanicu policije a A. je  priveo njegov kolega. U stanici policije u hodniku ispred dežurne službe  je došlo nekoliko H. među kojima i R. zv. R, pa su im rekli da sačekaju ispred, te su oni izašli ispred zgrade i stajali na ulaznim stepenicama. Kada je izašao iz dežurne službe i kretao se hodnikom prema izlaznim vratima primijetio je, kroz prozor koji je bio zatvoren, R. Z. kako prelazi ulicu i  kreće se prema stanici policije. Nakon toga je čuo neki prasak   i vidio pepeljaru na pločniku ispred zgrade policije u blizini R. Z. ali nije vidio ko je istu bacio na pločniku. Kada je  bio na izlaznim vratima čuo je od jednog kolege da je H. zv. G. gađao R. Z. pepeljarom koja se prethodno nalazila spred ulaznih vrata. Nije čuo da je R. H, koji je bio ispred zgrade na stepeništu,  govorio da nekoga treba ubiti i da je bilo kome psovao majku i  upućivao druge uvredljive riječi. </span>
</p>
<p class="p3"></p>
<p class="p3">
<span> 	Svedok R. Š. je istakao, da radi kao direktor Uprave za šume CG. Sjeća se da je u toku 2010.g. a ne zna tačno datum, sa svojim saradnicima J. T. i M. R. došao u Upravu za šume- PJ Rožaje, da bi razriješili pitanje korišćenja spornih šuma  između okrivljenih i oštećenog koji su prisustvovali   sastanaku. Na sastanu  je bilo oštrih riječi sa obje strane, a nesjeća se koje upućivao prijeteće riječi drugoj strani, niti se sjeća da je neko upućivao riječi  "mrtav si, gotov si zaklaću te, nikad više   nećeš proći gore i sl.", a da je čak neko i izgovorio ove riječi  on to ne bi želio da čuje, niti da ih registruje. Pošto je primjetio da je uzrujana atmosfera  i da ne može napraviti pomak u pregovorima  odlučio je da prekine sastanak. </span>
</p>
<p class="p3"></p>
<p class="p3">
<span>	Svedok J. T. je istakao, da radi u Upravi šume Pljevlja kao glavni inžinjer  korišćenja šuma i koncesija. Sjeća se da su on, direktor Uprave za šume R. Š. i pravnik M. R. došli u PJ Rožaje i u kancelariji šefa PJ F. K, gdje su obavili razgovor sa  Z, H, D i dr. u vezi  dodjele sanitarne sječe u GJ Ibar, a ne sjeća se kada je to bilo. Na sastanku su H, D i dr. tvrdili da imaju pravo na dodjelu koncesija, dok su Z. tvrdili da oni imaju pravo na celokupni kompleks šuma  ove Gazdinske jedinice i tražili da se njima dodijeli sanitarna sječa a ne drugoj strani, pa je među njima došlo do rasprave i međusobne prepirke. Nije obraćao pažnju na detalje i riječi koje su jedni drugima upućivali ali  mu se čini da su govorili "ćeraće mo se, nećete dobiti po cijenu ne znam čega i sl." a upućivali su jedni drugima i prijetnje ali ne zna koje. Ne može se sjetiti da li je čuo riječi "mrtav si, gotov si, zaklaću te i sl.".Pošto je došlo do svađe i galame  između spornih strana  direktor je rekao da u takvom ambijentu ne želi da razgovara ni sa kim ni da vodi pregovore, pa je prekinuo sastanak. </span>
</p>
<p class="p3"></p>
<p class="p3">
<span> 	Svedok M. R. je istakao, da je avgusta mjeseca 2010.g. došao u prostorije PJ Rožaje sa direktorom Uprave za šume i njegovim saradnikom J. T.  da bi se  dogovorili o korišećenju sanitarne sječe na šumi koju su H.  ranije dobili u postupku restitucije, nakon čega je rješenje ukinuto, tako da se ova šuma tretira kao državna i podpada  pod režim korišćenja državnih šuma. Na sastanku su bili prisutni  nekoliko lica sa strane H. i nekoliko lica sa strane mještana sela koji gravitiraju sa ovom šumom, a među njima i H. D, R. Z i R. H.. I jedna i druga strana su u glas govorili da je to njihova šuma i pokazivali neke papire, a druga strana im je to osporavala, tako da su se malo bučnije raspravljali. Nesjeća se da je bilo ko od njih  govorio prijeteće riječi "mrtav si, gotov si i sl.".  Pošto se  oni nijesu mogli dogovoriti o korišćenju sanitarne sječe, jer su obje strane svojatale tu šumu, direktor je prekinuo sastanak i rekao da ni jedna strana ne može koristiti ovu šumu</span>
</p>
<p class="p3"></p>
<p class="p3">
<span> 	Svedok F. K. je istakao, da radi kao šef Uprave za šume, PJ Rožaje. Nesjeća se tačno datuma, ali misli da je bilo prije godinu i po do dvije kada je direktor Uprave za šume R. Š. organizovao sastanak sa H i Z.sa jedne strane i B., D i H. sdruge strane, radi rješavanja konflikta oko dodjele koncesija na spornoj šumi. Sastanak je održan u njegovoj kancelariji u PJ Rožaje, na kojem su prisustvovali on, R. Š. sa saradnicima M. R. i J. T, R. Z. koji je došao sa I. H. i još jednim momkom kao i H.D, R. H, Dž. B, Lj. D. i R. H.  Nesjeća se svih detalja sa ovog sastanka, ali se sjeća da su i jedna i druga strana pokazivali neke papire i počeli međusobno da razmenjuju argumente, nakon čega se podgrijala atmosfera, a bilo je i verbalnog konflikta među njima, tako što su se jačim tonom obraćali jedni drugima, a  nesjeća se koje su riječi upućivali.  Zbog toga je direktor prekinuo sastanak. </span>
</p>
<p class="p3"></p>
<p class="p3">
<span>	Svedok R. H. je istakao, da je  bio prisutan na sastanku u PJ Rožaje na kojem su prisustvovali okrivljeni i oštećeni, radi dogovora oko dodjele sanitarne sječe  u šumi koja gravitira iznad njihovih imanja. Tada je direktor R. Š. predložio da se nagode i podijele sanitarnu sječu, našta nijesu pristali Z. i H. koji su rekli da neće da se nagađaju, jer imaju posedovni list koji su pokazali.  R. H. je takodje pokazao svoje papire i rekao da je Upravni sud poništio odluku o dodjeli šuma  H. a neki papir je pokazao i Dž. R. Z. je  na to reagovao tako što mu je kazao da je došao iz Albanije i da nema šta da priča sa njim, pa je izašao iz kancelarije. Niko od okrivljenih nije upućivao bilo kakve prijetnje oštećenom R. Z, niti mu je govorio da je mrtav, da je gotov ,da će ga zaklati, da ne smije doći gore i da će mu biti zadnje, niti je oštećeni okrivljenima upućivao prijetnje, osim što je, kada je izašao na hodnik, pominjao neko bildovanje i da ne vidi živu silu. </span>
</p>
<p class="p3"></p>
<p class="p3">
<span>	Svedok  Lj. D. je istakao, da je bio prisutan na sastanku u PJ Rožaje ,na kojem su raspravljali o dodjeli koncesija u  šumi koju su navodno  dobili H. kojima je oboreno rješenje prije ovog sastanka. Na sastanku su prisustvovali okrivljeni i oštećeni R. Z, kao i I. H i još jedno lice.I. je pokazivao posedovni list, našta mu je  od strane predstavnika Šumarstva iz Pljevalja rečeno da je rješenje o dodjeli šuma ukinuto i da mu posedovni list ništa ne znači. Nakon toga je R. H. izvadio neki papir, pa se oštećeni R. naljutio i izašao vani rekavši da se nikoga ne plaši, jer ima sinove koji bilduju, dok je I. podigao prst i govorio da se nikoga ne plaši, našta ga je okrivljeni H. opomenuo i zatražio da spusti prst ali među njima nije bilo svađe.  Niko od okrivljenih nije govorio oštećenom da je mrtav, da je gotov,da će ga zaklati, da ne smije  proći gore i sl. Pošto se  nijesu mogli dogovoriti oko sanitarne sječe direktor R. Š. je završio sastanak i rekao da ne dozvoljava sječu do konačne odluke suda. </span>
</p>
<p class="p3"></p>
<p class="p3">
<span>	Iz izvoda iz kaznene evidencije na ime okrivljenih vidi se da okrivljeni R. H. i Dž. B.  ne prolaze kroz kaznenu evidenciju Ispostave Rožaje, da je okrivljeni S.H. osuđivan presudom Osnovnog suda Rožaje K.br. 383/91 od 22.01.1993.g., zbog krivičnog djela iz čl. 143. st. 1. KZ na novčanu kaznu u iznosu od  5.000,00 dinara, dok je okrivljeni H. D. osudjivan presudom Opštinskog suda Rožaje K.br. 102/78 vidi da je od 20.09.1978.g., zbog kriv. djela iz čl. 143. st. 1. KZ, na novčanu kaznu u iznosu od 1.000,00 dinara, presudom Opštinskog suda Rožaje K.br. 127/91, zbog kriv. djela iz čl. 143. st. 1. KZ, na novčanu kaznu u iznosu od 5.000,00 dinara, presudom Osnovnog  suda Rožaje K.br. 289/91 od 27.05.1993.g., zbog kriv. djela iz čl. 143. st. 1. KZ, na novčanu kaznu u iznosu od 3.000,00 dinara, presudom Osnovnog  suda Rožaje K.br. 225/93 od 02.06.1995.g., zbog kriv. djela iz čl. 136. st. 3. KZ, na  90 dana zatvora  uslovno za jednu godinu, dok se  iz Presude Osnovnog suda u Rožajama K.br. 225/93 od 16.02.1995.g., vidi da je okrivljeni H. D. pravosnažno osuđen zbog krivičnog djela nedozvoljena trgovina iz čl. 136. st. 3. KZ RCG i izrečena mu uslovna osuda kojom mu je utvrđena kazna zatvora u trajanju od 90 dana i istovremeno određeno da se kazna neće izvršiti, ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Cijeneći odbrane okrivljenih  R. H, H. D. i Dž. B. i sve izvedene dokaze, kako pojedinačno tako i u međusobnoj vezi u smislu čl. 370. st. 3. ZKP, sud je nesumljivo utvrdio činjenično stanje kao u dispozitivu ove presude. </span>
</p>
<p class="p3"></p>
<p class="p3">
<span>	Utvrđeno činjenično stanje proizilazi iz dokaza izvedenih u postupku.</span>
</p>
<p class="p3"></p>
<p class="p3">
<span>	Iz iskaza  svedoka -  oštećenog R. Z. utvrđeno je da je  dana 13.08.2010.g. prisustvovao sastanku u prostorijama Uprave za šume - PJ Rožaje povodom  dodjele  koncesija za sanitarnu sječu  na koju su se oni prijavili,  na kojem su bili prisutni i okrivljeni R. H, H. D, Dž. B. i dr.. Da  su mu okrivljeni tom prilikom  uputili prijeteće riječi , te da mu je okrivljeni R.  kazao  "mrtav si, gotov si, ne možeš proć gore" i nazivao ga lopovom.  Okrivljeni H. mu je takođe uputio prijeteće riječi "gore ne smiješ proći, samo prođi nećeš se više vratiti, samo prođi, zaklaću te, bićeš gotov, vratiti se nećeš" i škrgućao je zubima  i stezao pesnice. Takođe okrivljeni Dž. mu je uputio prijetnje "samo prođi gore, više se nećeš vratiti, bićeš ubijen i prebijen". Pošto je ove prijetnje shvatio ozbiljno i pošto se  uplašio,  napustio  je sastanak i zajedno sa I. i E. pošao kući, gdje je popio tabletu od pristiska i odmarao se oko pola sata. Nakon toga pošao je sa I. u policiju da prijavi slučaj i kada je došao ispred zgrade policije vidio je da je okupljen veći broj lica, među kojima je bio i okrivljeni R. koji je stajao na stepeništu i kada ga je vidio pozvao je prisutne da ga na padnu, rekavši  "ovaj je kriv za sve, nisu deca kriva, njega treba ubit " našta je reagovao okrivljeni Seljahudin koji je bio u njegovoj blizini, tako što je dohvatio jednu metalnu pepeljaru, koja se nalazila na podesu ispred ulaznih vrata, visine oko 40-50 cm i prečnika 12-15 cm, opsovao mu majku i istom ga gađao sa udaljenosti od oko 3-4 m , ali ga nije pogodio jer se izmakao. Nakon toga su   R. i još jedno lice  pošli  prema njemu da ga napadnu,  u čemu ih je spriječila policija i uvela ih u hodnik zgrade. Osjećao se ugroženim jer su ove prijetnje bile ozbiljene i ostvarljive, te se plašio za svoju bezbijednost.  Iskaz ovog svedoka- oštećenog, sud je prihvatio kao jasan, uvjerljiv i objektivan, a dovodeći isti u vezu sa iskazima svedoka E. i I.  H. i iskazima ostalih saslušanih svedoka u dijelu u kojem je sud prihvatio njihove iskaze, zaista se nesumnjivo utvrđuje prednje činjenično stanje. </span>
</p>
<p class="p3"></p>
<p class="p3">
<span>	Iz iskaza svedoka I. H.  utvrdjeno je da je dana 13.08.2010.g. prisustvovao sastanku u prostorijama Uprave za šume - PJ Rožaje u Rožajama, koji su organizovali Direktor uprave za šume Pljevlja R. Š. i rukovodilac PJ Rožaje F. K. povodom dodjele koncesija za sječu stabala u odjelenjima koja se pružaju iznad sela Ibarac i Koljeno,   koja su predhodno njima dodijeljena u postupku povraćaja šuma a po vanrednom pravnom lijeku je predmet vraćen regionalnoj komisiji za povraćaj šuma da bi se provjerila površina i granice istih. Sastanku su  prisustvovali  oštećeni R. Z.  i okrivljeni R. H, H. D i Dž. B. koji su odmah počeli da napadaju oštećenog tako što mu je Remzija kazao da je mrtav, da je lopov, da živu glavu neće izvadit i da dođe gore ako smije, dok mu je okrivljeni Dž. govorio da ako dođe gore vratit se sigurno neće i neka dođe ako smije, a okrivljeni H. mu je kazao da je mrtav čovek, da dođe gore ako smije i pri tom je škrgućao zubima, lomio prste i stezao pesnice . Pošto su ove prijetnje shvatili ozbiljno napustili su sastanak i otišli kući. Nakon nekog vremena pošli su da prijave slučaj u policiju i ispred zgrade policije na podesu stepenica ispred ulaznih vrata vidjeli su okrivljenog R, koji je  kada je vidio oštećenog  kazao "ovoga ubite, majku mu jebem, on je kriv za sve, djeca nijesu ništa kriva", nakon čega je okrivljeni S. dohvatio metalnu pepeljaru visine oko pola metra, opsovao oštećenom majku i gađao ga pepeljarom,  ali ga nije pogodio, a zatim su obojica pošli niz stepenice da ga tuku, u čemu ih je spriječila policija. Da su sve ove prijetnje koje su okrivljeni upućivali oštećenom bile veoma ozbiljne. Iskaz ovog svedoka sud je prihvatio kao objektivan, uvjerljiv i potkrijepljen iskazom  svedoka  -oštećenog R. Z. i   svedoka E. H. a nalazi oslonca i u iskazima  svedoka S. M,  R. Š, J. T, M. R, F. K.  u dijelu u kojem je sud prihvatio njihove iskaze .</span>
</p>
<p class="p3"></p>
<p class="p3">
<span>	Iz iskaza svedoka E. H. utvrđeno je  da je kritičnog dana bio prisutan u Šumarstvu  na sastanku sa direktorom Uprave za šume R.Š. i rukovodiocem PJ Rožaje F.K, gdje su bili prisutni i okrivljeni R, H i Dž i oštećeni R. Da su tom prilikom okrivljeni upućivali uvredljive i prijeteće riječi oštećenom, tako što mu je  R. kazao da je mrtav i da nesmije doći gore, dok mu je H. rekao da će umrijet, da je mrtav i da neće dočekati povraćaj šuma , a Dž. mu je kazao da nesmije doći gore, pa su napustili sastanak i otišli kući. Nije mu poznato šta se dešavalo ispred zgrade policije jer u tom momentu nije bio na lice mjesta. Iskaz ovog svedoka, sud je prihvatio kao objektivan, uvjerljiv i potkrijepljen iskazima svedoka-oštećenog  R. Z i svedoka  I. H, a djelimično i  svedoka  R.Š, J.T, M. R, F. K, u dijelu  u kojem je sud prihvatio njihove iskaze. </span>
</p>
<p class="p3">
<span class="s1">	</span>
</p>
<p class="p3">
<span>	Iz iskaza svedoka S. M. utvrđeno je da radi u Ispostavi Rožaje kao policajac. Da je kritičnog dana na gradskom trgu u Rožajama došlo do tuče između H.  i Z, te kada je on došao na lice mjesta, tuča je već bila završena. Vidio je da se S.H i A. Z. međusobno drže rukama i da je   S. povrijeđen, pa  je istog priveo u stanicu policije a A. je  priveo njegov kolega. U stanici policije u hodniku ispred dežurne službe  je došlo nekoliko H. među kojima i R.zv. R, pa su im rekli da sačekaju ispred, te su oni izašli ispred zgrade i stajali na ulaznim stepenicama. Kada je izašao iz dežurne službe i kretao se hodnikom prema izlaznim vratima,  kroz prozor koji je bio zatvoren, primjetio  je R. Z.kako prelazi ulicu i  kreće se prema stanici policije. Nakon toga je čuo neki prasak   i vidio pepeljaru na pločniku ispred zgrade policije u blizini R. Z. ali nije vidio koje istu  bacio. Kada je  bio na izlaznim vratima čuo je od jednog kolege da je H. zv. G.gađao R.Z. pepeljarom koja se  predhodno  nalazila ispred ulaznih vrata.  Iskaz ovog svedoka, sud je prihvatio kao jasan i uvjerljiv , obzirom da  je isti  veoma objektivno opisao cijeli tok događaja onako kako ga je zapazio, a dovodeći isti u vezu sa iskazom  svedoka-oštećenog  R. Z.i svedoka   I.H, zaista se jasno zaključuje da je okrivljeni S. zv. G. u kritičnom momentu dohvatio metalnu pepeljaru koja se nalazila ispred ulaznih vrata zgrade Ispostave Rožaje do stepeništa gdje se  nalazio i okrivljeni R. zv. R.  H.  i istom gađao u pravcu  R. Z. ali ga nije pogodio. To što  ovaj svedok nije čuo da je R. zv.  R. H.  uputio prijeteće riječi  oštećenom R. Z. ne dovodi u sumnju utvrđeno činjenično stanje u tom dijelu, obzirom da  se  on u tom momentu nalazio u unutrašnjost  zgrade  u hodniku sa zatvorenim prozorima, a okrivljeni R. je bio ispred zgrade, gdje je bilo prisutno više lica, tako da isti nije mogao čuti  riječi koje je  u tom momentu okrivljeni R. uputio oštećenom R, dok su oštećeni R. Z.  i svedok I. H, čuli navedene prijetnje jer su bili u blizini okrivljenog R, nakon čega je  okrivljeni S. opsovao majku oštećenom i gađao ga pepeljarom .</span>
</p>
<p class="p3"></p>
<p class="p3">
<span> 	Iz iskaza svedoka R. Š. utvrđeno je,  da radi kao direktor Uprave za šume Pljevlja. Da je kritičnog dana prisustvovao sastanku u PJ Rožaje, da bi razriješili pitanje korišćenja spornih šuma  između okrivljenih i oštećenog i da je  na sastanku  bilo oštrih riječi sa obje strane. Pošto je primjetio da je uzrujana atmosfera  i da ne može napraviti pomak u pregovorima  odlučio je da prekine sastanak.  Iskaz ovog svedoka,  u ovom dijelu, sud je ocijenio kao objektivan, jer nalazi oslonca u iskazima svedoka I. i E. H,  R. Z, J. T, M. R, F. K. Međutim iskaz ovog svedoka u dijelu u kojem ističe da se ne sjeća koje prijeteće riječi su okrivljeni upućivali oštećenom, niti se sjeća da je neko upućivao riječi  "mrtav si, gotov si zaklaću te, nikad više   nećeš proći gore i sl.", sud je ocijenio  kao  nepouzdan, površan i  usmjeren ka tome da  olakša položaj okrivljenih u postupku. Na to upućuje iskaz ovog svedoka u dijelu u kojem navodi i da  je čak neko i izgovorio navedene prijeteće  riječi,  on to ne bi želio da čuje, niti da ih registruje, što jasno navodi na zaključak  da  ovaj svjedok samo uopšteno  i površno predstavlja događaj u pogledu odlučnih činjenica, kako bi  okrivljenim olakšao  položaj u postupku.  </span>
</p>
<p class="p3"></p>
<p class="p3">
<span>	Iz iskaza svedoka J. T. utvrđeno je,  da radi u Upravi šume Pljevlja kao glavni inžinjer  korišćenja šuma i koncesija. Da je kritičnog dana prisustvovao sastanku u prostorijama Uprave za šume,  PJ Rožaje, gdje su obavili razgovor sa  Z, H, D. i dr. u vezi  dodjele sanitarne sječe u GJ Ibar. Na sastanku su H, D i dr. tvrdili da imaju pravo na dodjelu koncesija, dok su Z. tvrdili da oni imaju pravo na celokupni kompleks šuma  ove Gazdinske jedinice i tražili da se njima dodijeli sanitarna sječa a ne drugoj strani, pa je među njima došlo do rasprave i međusobne prepirke i da su upućivane i prijetnje. Da je  direktor rekao da u takvom ambijentu ne želi da razgovara ni sa kim ni da vodi pregovore, pa je prekinuo sastanak. Iskaz ovog svedoka,  u ovom dijelu, sud je ocijenio  kao objektivan i potkrijepljen iskazima svedoka I. H,  E. H, R. Z,  R. Š, M. R, F. K.   Međutim, iskaz ovog svedoka u dijelu u kojem ističe da se ne može sjetiti koje su riječi upućivali okrivljeni oštećenom i da li je čuo riječi  "mrtav si, gotov si, zaklaću te i sl.", sud je ocijenio kao neobjektivan, površan i usmjeren ka tome da olakša položaj okrivljenih u postupku.</span>
</p>
<p class="p3"></p>
<p class="p3">
<span>	Iz iskaza svedoka M. R.  utvrđeno je, da je kritičnog dana  održan    sastanak  u prostorijama  PJ Rožaje. Na sastanku su bili prisutni  nekoliko lica sa strane H. i nekoliko lica sa strane mještana sela koji gravitiraju sa ovom šumom, a među njima i H. D, R. Z. i R. H. I jedna i druga strana su u glas govorili da je to njihova šuma i pokazivali neke papire, a druga strana im je to osporavala, tako da su se malo bučnije raspravljali. Pošto se  oni nijesu mogli dogovoriti o korišćenju sanitarne sječe, jer su obje strane svojatale tu šumu , direktor R. Š je prekinuo sastanak i rekao da ni jedna strana ne može koristiti tu šumu. Iskaz ovog svedoka,  u ovom dijelu, sud je prihvatio, obzirom da isti nalazi oslonca u iskazima svedoka I. H,  E. H, R. Z,  R. Š, J. T i  F. K. Međutim,  iskaz ovog svedoka u dijelu u kojem istiće da se ne sjeća  da je neko  od okrivljenih upućivao  prijeteće riječi "mrtav si, gotov si i sl.", sud je ocijenio kao neobjektivan i usmjeren ka tome da se pomogne okrivljenim da izbjegnu krivičnopravnu odgovornost. </span>
</p>
<p class="p3"></p>
<p class="p3">
<span> 	Iz iskaza svedok F. K. utvrđeno je, da radi kao šef Uprave za šume, PJ Rožaje. Da je kritičnog dana u PJ Rožaje  organizovan sastanak sa H. i Z. sa jedne strane i B, D. i H. sa druge strane, radi rješavanja konflikta oko dodjele koncesija na spornoj šumi. Da su i jedna i druga strana pokazivali neke papire i počeli međusobno da razmenjuju argumente, nakon čega se podgrijala atmosfera, pa je došlo do  verbalnog konflikta među njima, pa je direktor prekinuo sastanak. Iskaz ovog svedoka u ovom dijelu, sud je prihvatio kao objektivan i uvjerljiv jer je potkrijepljen iskazima svedoka I. H,  E. H, R. Z, R. Š, J. T, M. R, dok njegov iskaz u dijelu u kojem ističe da se ne sjeća koje su riječi okrivljeni upućivali oštećenima, sud je ocijenio kao neuvjerljiv  i usmjeren ka tome da olakša položaj okrivljenih u postupku. </span>
</p>
<p class="p3">
<span>	</span>
</p>
<p class="p3">
<span>	Sud je cijenio iskaze svedoka  R. H. i  Lj.  D, pa je iste prihvatio u dijelu u kojem ističu da su kritičnog dana prisustvovali sastanku u prostorijama PJ Rožaje na kojem su bili prisutni okrivljeni i oštećeni i  okrivljeni R. H, H. D. i Dž. B. i  oštećeni R. Z, obzirom da je njihov iskaz u ovom dijelu potvrđen iskazima ostalih saslušanih svjedoka. Međutim, iskaze ovih svedoka u dijelu u kojem navode da okrivljeni  nijesu  upućivali oštećenom prijeteće riječi,  sud nije prihvatio, jer  njihovi  iskazi ne nalaze oslonca u iskazima svedoka I. H, E. H, a djelimično i iskazima ostalih saslušanih svedoka, tako da je očigledno da ovi svedoci sa ovakvim kazivanjem nastoje da pomognu okrivljenim da izbegnu krivičnopravnu odgovornost. </span>
</p>
<p class="p3"></p>
<p class="p3">
<span>	Iz izvoda iz kaznene evidencije na ime okrivljenih utvrđeno je  da okrivljeni R. H. i Dž. B.  ne prolaze kroz kaznenu evidenciju Ispostave Rožaje, a da je okrivljeni S. H. osuđivan presudom Osnovnog suda Rožaje K.br. 383/91 od 22.01.1993.g., zbog krivičnog djela iz čl. 143. st. 1. KZ na novčanu kaznu u iznosu od  5.000,00 dinara, dok je okrivljeni H. D. osudjivan presudom Opštinskog suda Rožaje K.br. 102/78 vidi da je od 20.09.1978.g., zbog kriv. djela iz čl. 143. st. 1. KZ, na novčanu kaznu u iznosu od 1.000,00 dinara, presudom Opštinskog suda Rožaje K.br. 127/91, zbog kriv. djela iz čl. 143. st. 1. KZ, na novčanu kaznu u iznosu od 5.000,00 dinara, presudom Osnovnog  suda Rožaje K.br. 289/91 od 27.05.1993.g., zbog kriv. djela iz čl. 143. st. 1. KZ, na novčanu kaznu u iznosu od 3.000,00 dinara. Ove dokaze, u ovom dijelu sud je prihvatio kao jasne i istinite. Međutim navode iz izvoda iz kaznene evidencije na ime okrivljenog H. D. iz kojeg se vidi da je isti osuđivan presudom Osnovnog  suda Rožaje K.br. 225/93 od 02.06.1995.g., zbog kriv. djela iz čl. 136. st. 3. KZ, na  90 dana zatvora  uslovno za jednu godinu,  sud nije prihvatio, jer se iz Presude Osnovnog suda u Rožajama K.br. 225/93 od 16.02.1995.g., vidi da je okrivljeni H. D. pravosnažno osuđen zbog krivičnog djela nedozvoljena trgovina iz čl. 136. st. 3. KZ RCG i izrečena mu uslovna osuda kojom mu je utvrđena kazna zatvora u trajanju od 90 dana i istovremeno određeno da se kazna neće izvršiti, ukoliko isti u roku od jedne godine ne izvrši novo krivično djelo, koje dokaze je sud prihvatio, tako da je utvrđeno da je ovaj okrivljeni osuđen presudom K.br. 225/93 od 16.02.1995.g. zbog krivičnog djela iz čl. 136. st. 3. KZ RCG  i  osuđen na kaznu zatvora u trajanju od 90 dana uslovno za jednu godinu, a ne efektivnu kaznu zatvora kako je to  pogrešno  navedeno  u izvodu iz kaznene evidencije. </span>
</p>
<p class="p3"></p>
<p class="p3">
<span>	Imajući u vidu iskaze  svjedoka R. Z. i  I. i E. H. koji su veoma objektivno i uverljivo opisali cijeli tok događaja, te dovodeći iste u vezu sa iskazima ostalih saslušanih svedoka, u dijelu u kojem je sud prihvatio njihove iskaze, zaista se nedvosmisleno utvrđuje da su okrivljeni  R. zv.R. H, H. D. i  Dž. B.</span><span class="s1"> </span><span> dana, 13.08.2010. godine, oko 13h, u prostorijama Uprave za šume-Područne jedinice Rožaje u Rožajama, zajednički ugrozili sigurnost R. Z. prijetnjom da će napasti na njegov život i tijelo, na način što su mu uputili riječi prijeteće sadržine i to: R.  zv. R. H.  mu je kazao "mrtav si, gotov si, ne smiješ proći gore", H. D.  je mahao u pravcu njega ispruženim rukama sa stisnutim pesnicama i govorio mu «gore ne smiješ proći, samo prođi nećeš se više vratiti, samo prođi, zaklaću te, bićeš gotov, vratiti se nećeš» i Dž. B.  mu je  uputio sljedeće riječi «samo prođi gore, više se nećeš vratiti, bićeš ubijen i prebijen»i da su okrivljeni R. zv. R. H. i S. H</span><span class="s1">, </span><span>dana 13.08.2010. godine, u popodnevnim satima na stepeništu zgrade Uprave policije-Ispostave Rožaje u Rožajama, zajednički ugrozili sigurnost R. Z, prijetnjom da će napasti na njegov život i tijelo, na način što je R. H kada je vidio oštećenog R. Z. uputio  prijeteće riječi «ovaj je kriv za sve, nijesu djeca kriva, njega treba ubit», a S. H.  mu je uputio uvredljive riječi: "jebem ti majku" a zatim je dohvatio jednu metalnu pepeljaru veličine oko 40-50 cm, a prečnika  oko 12 cm, i sa istom gađao u pravcu oštećenog ali ga nije pogodio.Utvrđeno je da su navedene prijetnje koje su okrivljeni upućivali, kod oštećenog  izazvale  osjećaj straha, lične ugroženosti, nesigurnosti i nespokojstva, a  bile su i po  svom karakteru i okolnostima pod kojima su upućene objektivno ostvarive i podobne da kod istog izazovu takav osjećaj.  </span>
</p>
<p class="p3"></p>
<p class="p3"></p>
<p class="p3">
<span>	Sud je cijenio iskaze okrivljenih R, H i Dž. pa je iste prihvatio u dijelu u kojem ne spore da su kritičnog dana  prisustvovali sastanku  u prostorijama Uprave za šume PJ Rožaje u Rožajama gdje se raspravljalo  o dodjeli koncesija  za sječu  stabala u spornoj šumi, jer su njihovi iskazi u ovom dijelu potvrđeni iskazima  saslušanih svedoka, tako da nema sumnje u drugačije činjenično stanje.</span>
</p>
<p class="p3"></p>
<p class="p3"></p>
<p class="p3">
<span>	Međutim okrivljeni se  brane da  kritičnog dana  nijesu  upućivali uvredljive i prijeteće riječi oštećenom, te da mu nijesu ugrozili sigurnost. Iskaze okrivljenih  u ovom dijelu sud nije prihvatio obzirom da su isti neobjektivni, neuvjerljivi i u cjelosti opovrgnuti veoma ubjedljivim kazivanjem svjedoka R. Z. i  I. i E.H, tako da je očigledno da okrivljeni sa ovakvim odbranama  smišljeno i sračunato nastoje da izbegnu krivičnopravnu odgovornost. </span>
</p>
<p class="p3"></p>
<p class="p3"></p>
<p class="p3">
<span>	 U konkretnom slučaju okrivljeni su bili svjesni svog djela tj.  svjesni radnje posledice i uzročnog odnosa između njih i okrivljeni R, H i Dž. kao i okrivljeni R. i S. svjesni da zajednički vrše krivično djelo i to su htjeli pa su postupali sa umišljajem, kao saizvršioci. Pošto je okrivljeni R. izvršio dva krivična djela ugrožavanje sigurnosti u kratkom vremenskom periodu prema istom oštećenom  na jedinstvenom prostoru, koja su obuhvaćena  njegovim jedinstvenim umišljajem, to se ista kvalifikuju kao jedno-produženo krivično djelo.</span>
</p>
<p class="p3"></p>
<p class="p3"></p>
<p class="p3">
<span>	Sa navedenih razloga sud nije prihvatio teze odbrana branilaca okrivljenih,  da u postupku nije dokazano da su njihovi branjenici izvršili krivična djela za koja su optuženi. </span>
</p>
<p class="p3">
<span>	</span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja nesumljivo proizilazi da su u radnjama okrivljenog R. H. sadržani svi bitni elementi produženog krivičnog djela ugrožavanje sigurnosti  iz čl. 168. st. 1. u vezi čl. 23. st. 2. i čl. 49. KZ koje je izvršio kao saizvršioc, dok su u radnjama okrivljenih  S. H ,  H. D. i Dž. B.  kao saizvršilaca sadržani svi bitni elementi krivičnog djela ugrožavnaje sigurnosti iz čl. 168. st. 1. u vezi čl. 23. st. 2. KZ. Pošto sud nije vezan za pravnu ocjenu djela koju je tužilac naveo u optužbi, to je sud precizirao pravnu kvalifikaciju u odnosu na okrivljene S, H i Dž. kao u dispozitivu ove presude. </span>
</p>
<p class="p3"></p>
<p class="p3">
<span>	Za izvršena krivična djela sud je okrivljene oglasio krivim i osudio ih na novčane kazne u iznosu od po 700,00 eura.</span>
</p>
<p class="p3"></p>
<p class="p3">
<span>	Prilikom odlučivanja o izboru  vrste i visine kazne  sud je imao u vidu stepen krivice okrivljenih, stepen nastupele posledice, okolnosti pod kojima su djela izvršena, držanje okrivljenih nakon izvršenih djela, cijeneći pri tom kao olakšavajuće okolnosti porodične prilike okrivljenog R. -otac četvoro djece od kojih dvoje maloletno i njegovu raniju neosuđivanost, porodične prilike okrivljenog H.-otac četvoro djece od kojih troje maloletno i njegovo siromašno imovno stanje,  porodične prilike okrivljenog Dž-otac četvoro djece od kojih troje  maloletno i njegovu raniju neosuđivanost, dok raniju osuđivanost okrivljenih S. i H. nije cijenio kao otežavajuće okolnosti, imajući u vidu protek vremena od izvršenja djela koja nijesu istovrsna sa djelom za koje mu se sudi, pa je sud  vodeći pri tom računa i o imovnom stanju okrivljenih našao da je imalo mjesta izricanju ovakve vrste i visine kazne, ubijeđen da je izrečena novčana kazna u naznačenom iznosu srazmjerna težini učinjenih kriv. djela i stepenu krivice okrivljenih i dovoljna za ostvarenje svrhe kažnjavanja iz čl. 32. KZ u okviru opšte svrhe krivičnih  sankcija iz čl. 4. istog zakona. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljene da plate na ime troškova krivičnog postupka paušalni iznos od po 60,00 eura, u korist budžeta Crne Gore, a ovo imajući u vidu trajanje i složenost krivičnog postupka, kai i imovno stanje okrivljenih.  </span>
</p>
<p class="p3"></p>
<p class="p3">
<span>	Na osnovu čl. 239. st.2. ZKP, oštećeni R. Z. se radi ostvarivanja  imovinsko-pravnog  zahtjeva upućuje  na građansku parnicu.</span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  26.06.2013.g.</span>
</p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3">
<span>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               </span>
</p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p6"></p>
<p class="p6"></p>
<p class="p6"></p>
<p class="p6"></p>


</body>
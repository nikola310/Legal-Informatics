<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{vertical-align:super;font-size:smaller;}
.s3{font-family:Verdana;font-size:11pt;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:start;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-indent:0.5in;text-align:justify;hyphenate:auto;font-family:Verdana;font-size:11pt;}
.p9{text-align:justify;hyphenate:auto;font-family:Times New Roman;font-size:14pt;}
</style>
<title>OSNOVNI SUD U BIJELOM POLJU</title>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 720/09</span>
</p>
<p class="p1"></p>
<p class="p3"></p>
<p class="p3"></p>
<p class="p1"></p>
<p class="p4">
<span class="s1">U IME NARODA</span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span>	Osnovni sud u Bijelom Polju, kao prvostepeni krivični sud, sudija Dragan Mrdak, kao sudija pojedinac uz učešće namještenika suda Sonje Marković, kao zapisničara, u krivičnom predmetu protiv okrivljenog B.B. iz Bijelog Polja, zbog krivičnog djela lažno prijavljivanje iz čl. 388 st. 1 Krivičnog yakonika, odlučujući po optužnom predlogu Osnovnog državnog tužioca u B. Polju, KT. br. 594/2009 od 25.09.2009. godine, nakon održanog usmenog glavnog i javnog pretresa, u prisustvu savjetnika u ODT-u u Bijelom Polju Smolović Slavenka, okrivljenog B.B. i oštećenog V.M.a, dana 15.02.2010. godine,  donio je i javno objavio:</span>
</p>
<p class="p6"></p>
<p class="p7"></p>
<p class="p7"></p>
<p class="p7">
<span class="s1">P R E S U D U</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>	Okrivljeni </span><span class="s1">B.B.A, JMBG ...</span><span>, od oca R., majke Lj., rodjene b., rodjen .... godine u Bijelom Polju, sa prebivalištem u mjestu Z., opština Bijelo Polje, Crnogorac, državljanin Crne gore, zaposlen kao lugar u Š.U.B.P., neoženjen, završio srednju školu, srednjeg imovnog stanja, neosudjivan. </span>
</p>
<p class="p6"></p>
<p class="p7"></p>
<p class="p7"></p>
<p class="p4">
<span class="s1">K r i v    j e</span>
</p>
<p class="p7"></p>
<p class="p7"></p>
<p class="p8">
<span>Što je:</span>
</p>
<p class="p6">
<span>  	</span>
</p>
<p class="p8">
<span>-dana 11.08.2008. godine prijavio V.M.a iz Bijelog Polja, da je učinio krivično djelo kradja iz čl. 239 st. 1 Krivičnog zakonika CG, za koje se gonjenje preduzima po službenoj dužnosti, iako je znao da prijavljeni nije učinilac tog krivičnog djela, na način što je kao lugar U. za Š.P.a, PJ Bijelo Polje prijavio da je V.M. istog dana oko 21,00 časova iz državne š. u mjestu zv. '' Skoke '', opština Bijelo Polje, oduzeo 7 m</span><span class="s2">3</span><span> hrastovih stabala, vlasništvo U. za Š.P.a, PJ B. Polje, </span>
</p>
<p class="p6"></p>
<p class="p8">
<span>-čime je je izvršilo krivično djelo lažno prijavljivanje iz čl. 388 st. 1 Krivičnog zakonika.</span>
</p>
<p class="p8"></p>
<p class="p8">
<span>-pa mu sud primjenom citiranog zakonskog propisa i čl. 2, 4, 5, 13, 15, 32,  36, 42, 52, 53 i 54, Krivičnog zakonika, i čl. 199, 212  i 364 Zakonika o krivičnom postupku</span><span class="s1">,   i z r i č e</span>
</p>
<p class="p6"></p>
<p class="p6"></p>
<p class="p4">
<span class="s1">USLOVNU OSUDU</span>
</p>
<p class="p5"></p>
<p class="p5"></p>
<p class="p6">
<span>           Kojom mu utvrdjuje </span><span class="s1">kaznu zatvora u trajanju od  6 ( šest ) mjeseci</span><span> i istovremeno odredjuje da se ista neće izvršiti ukoliko okrvljeni </span><span class="s1">u roku od 2 (dvije</span><span>) godine, ne izvrši novo krivično djelo.</span>
</p>
<p class="p6"></p>
<p class="p6">
<span>	Okrivljeni se obavezuju da ovom sudu na ime paušala plati iznos od  30,00 €, koji iznos će uplatiti na žiro račun br. 530-4149-79, u roku od 15 dana od dana pravnosnažnosti presude.</span>
</p>
<p class="p6">
<span>	</span>
</p>
<p class="p6">
<span>	Imovinsko pravnog zahtjeva nije bilo.</span>
</p>
<p class="p6"></p>
<p class="p7"></p>
<p class="p4">
<span class="s1">O b r a z l o ž e nj e</span>
</p>
<p class="p6"></p>
<p class="p6"></p>
<p class="p6">
<span>	Optužnim predlogom ODT u B. Polju, KT. br. 594/2009 od 25.09.2009. godine, optužen je B.B.a iz Bijelog Polja, da je izvršio  krivično djelo lažno prijavljivanje iz čl. 388 st. 1 Krivičnog zakonika.</span>
</p>
<p class="p6"></p>
<p class="p6">
<span>	Glavni pretres je održan i zaključen dana 15.02.2010. godine u prisustvu zastupnika javne optužbe savjetnika u ODT u Bijelom Polju Smolović Slavenka, okrivljenog  B.B. i oštećenog V.M.a.</span>
</p>
<p class="p6"></p>
<p class="p6">
<span>	U  završnoj riječi zastupnik javne optužbe je istakao da imajući u vidu izvedene dokaze tokom postupka, smatra da je činjenično stanje iz dispozitiva optužnog predloga u potpunosti dokazano i samim tim utvrdjeno da je okrivljeni izvršio krivično djelo koje mu je stavljeno na teret optužnim predlogom, s toga je tražio od suda da okrivljenog oglasi krivim i osudi na kaznu po zakonu. </span>
</p>
<p class="p6"></p>
<p class="p6">
<span>	U završnoj riječi oštećeni V.M. se nije pridružio krivičnom gonjenju protiv okrivljenog, niti je prema istom istakao imovinsko pravni zahtjev.  </span>
</p>
<p class="p6"></p>
<p class="p6">
<span>	Okrivljeni B.B.a je u svojoj odbrani na glavnom pretresu od 16.11.2009. godine u bitnom istakao da je jedne prilike na Slijepču Mostu u jednoj prodavnici čuo razgovor nepoznatih lica da V. trebaju da tjeraju neka drva, a pošto se kuća V.M.a koga je znao od ranije nalazi tu u blizini u mjestu Mijatovo Kolo, pomislio je da su to ti V.. Bilo mu je poznato da V.M. ima sina M.a koji povremeno živi u Mojkovcu i još nekoliko sinova, te je predpostavio da će  kamion ići ka Mojkovcu, pa je taj kamion zaustavio u mjesto Mijatovo Kolo. Zaustavio je kamion, iz njega je izašlo jedno lice za koje je mislio da je V.M. i koje mu se obratilo riječima ''šta je, šta hoćeš, što nas pratiš'', ali je to lice iskipovalo drva i on je ostao da čeka policiju, u medjuvremenu su ova lica s kamionom otišla. Za lice koje je izašlo iz kamiona mislio je da se radi o V.M.u jer je došao iz pravca kuće V.a, on to lice poznaje od ranije i mislio je da je možda isti rodjak V.ma, ali se ispostavilo da to nije lice koje je vidio na glavnom pretresu i da je za drugo lice mislio da je V.M.. Poznato mu je da V.M. ima i sina D.a, a nije znao kako se ostali M. sinovi zovu. Poslije ovog dogadjaja zatekao je R.Č.a kako vrši utovar ostavljene bespravne sječe, pa je istom podnio prijavu, a poznato mu je da je R. osudjen i da je utvrdjeno da je on počinilac bespravne sječe. Na glavnom pretresu od 15.02.2010. godine dodao je da V.M.a od ranije nije poznavao i da je za lice koje je izašlo iz kamiona pomislio da je V.M., jer se u prodavnici pričalo da on od braće V.a treba da tjera neka drva koja je tog dana spremao. Poslije priče u prodavnici svojim autom pošao je ka Mojkovcu i primijetio da se na pristupnom putu iz mjesta Mijatovo Kolo jedan kamion ispred njega uključuje na cestu, potom je blicao tom kamionu i u medjuvremenu pozvao policiju. Pretekao je kamion, zaustavio svoje vozilo izašao iz vozila i kad je ovaj kamion stigao isti se zaustavio ispred njega na proširenje, pa su potom iz kamiona izašla dva lica od kojih mu se jedno obratilo povišenim tonom ''zašto me pratiš'', a potom su ova lica pošla ka njemu te se on povukao nazad ka svom vozilu, a ova lica su se vratila u kamion i na mjestu gdje su bili parkirani iskipali drva, potom upalili kamion i pošli u pravcu Mojkovca. On je ostao pored iskipanih drva očekujući da će doći pozvana patrola policije i da će na magistrali sustići ovaj kamion, ali obaviještena patrola policije nije stigla na mjesto kritičnog dogadjaja. Još jednom je pozvao patrolu policije, a kamion nije pratio iz razloga što je očekivao da će stići policija i da će oni pratiti kamion i identifikovati lice iz kamiona. Pošto patrola policije nije stigla on je na licu mjesta napravio zapisnik i kao kontrolisano lice označio V.M.a iz razloga što je smatrao da je jedno od ovih lica iz kamiona V.M., odnosno povjerovao je u priču koju je čuo u kafanu. Dva dana poslije dogadjaja na mjestu gdje je izvršena bespravna sječa od koje su poticala metarska drva zatekao je R.Č.a, za koga se utvrdilo da je on bio počinilac bespravne sječe. Kontrolisani kamion nije imao registarske oznake, a poznato mu je da se radilo o FAP-u plave boje, te se raspitivao i rečeno mu je da V. ne posjeduju ovakav kamion. Istakao je da V.M.a nikada prije ovog dogadjaja nije sreo, niti je znao kako isti izgleda, a zapisnik o kontrolnom pregledu je napisao na njegovo ime, jer je smatrao da je istinita priča iz kafane, a kamion je došao na magistralni put putem koji vodi od kuće V.a iz mjesta Mijatovo Kolo. </span>
</p>
<p class="p6"></p>
<p class="p8">
<span> U završnoj riječi okrivljeni B.B.a je istakao da smatra da nije kriv za ovo krivično djelo jer je mislio da je lice koje je izašlo iz kamiona V.M. bez obzira što isto nije poznavao. Da je lakomisleno povjerovao licima iz kafane, pa je tražio da ga sud oslobodi od optužbe, a za slučaj da utvrdi da je kriv, da ga što blaže kazni.</span>
</p>
<p class="p6"></p>
<p class="p6">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao  oštećenog V.M.a u svojstvu svjedoka izvršio uvid u spise predmeta Osnovnog suda u B. Polju K. br. 124/09, izvršio uvid u izvod iz kaznene evidencije na ime okrivljenog.  Drugih predloga za dopunu dokaznog postupka nije bilo.</span>
</p>
<p class="p6"></p>
<p class="p6">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 Zakonika o krivičnom postupku, utvrdio činjenično stanje, i na osnovu istog zaključio da je okrivljeni B.B.a izvršio krivično djelo, lažno prijavljivanje iz čl. 388 st. 1  Krivičnog zakonika i da je za isto djelo kriv i krivično pravno odgovoran.</span>
</p>
<p class="p8"></p>
<p class="p8">
<span>Odbranu okrivljenog da nije izvršio krivično djelo lažno prijavljivanje sud je cijenio kao isključivo usmjerenu na izbjegavanje sopstvene krivice i istu nije prihvatio. Naime, iz iskaza oštećenog V.M.a zv. Mičko saslušanog u svojstvu svjedoka utvrdjuje da je istom poznato da je protiv njega podnijeta prijava za šumsku kradju i vodjen krivični postupak, a da je u 2008. godini davao izjavu Ispostavi policije u Mojkovcu kojom prilikom je negirao izvršenje krivičnog djela i da se začudio kako je došlo do prijavljivanja, jer je u vrijeme kada je krivično djelo izvršeno bio u Bijelo Polje na obuci DOO ''Novito'' Dodao je da lugara B.B.u ne poznaje i da se sa njim predhodno nikad nije sretao, a poznato mu je da se ovaj lugar poznaje sa njegovim bratom D.em. Napomenuo je da on devet godina živi u Mojkovcu i da osim brata D.a ima još dva brata M.a i M.a i da niko od njih nije prevozio drva.  Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, nestračunat na otežavanje ili pak olakšavanje krivično pravnog položaja okrivljenog, a potvrdjen pravnosnažnom presudom ovog suda K. br. 124/09 od 27.02.2009. godine i činjenicom da je na glavnom pretresu od 15.02.2010. godine okrivljeni nakon iskaza ovog svjedoka istakao da V.M.a zv. M. ne zna od ranije i da to nije taj M. za koga je on mislio da je lice za koga je prevozio drva kritične večeri, s tim što je to lice bilo slične gradje kao i V., ali da mu nije isti lik. </span>
</p>
<p class="p8"></p>
<p class="p8">
<span>Iz spisa predmeta Osnovnog suda u Bijelom Polju K. br. 124/09 utvrdjuje  se da je okrivljeni B.B.a, postupajući kao lugar U. za š. PJ B. Polje dana 01.09.2008. godine sačinio zapisnik o izvršenom kontrolnom pregledu broj 639 u kome je naveo da je ''u noći 11.08.2008. godine oko 21,00 sat, ugledao kamion ''Fap'' koji se kretao od kuće V.M.a ka asvaltnom putu u mjestu ''Mijatovo Kolo'' i da je potom zaustavio kamion. Pošto je bila noć, nije mogao da prepozna ko upravlja vozilom sa daljine, ali je iz kamiona izašao V.M., koga inače poznaje i rekao mu ''zašto nas pratiš'' a nepoznati vozač je iskipovao drva pored puta i otišao zajedno sa V.em. Iste noći su drvni sortimenti zaplijenjeni i prevezeni u krug Š. ''L.'', a on je ujutru sa komisijom za Š.U.ustanovio da drva potiču iz bespravne sječe po zapisniku 606/08  i da on smatra da je sječu počinio V.M.. Po osnovu ovog zapisnika Uprava za š. PJ B. Polje je dana 11.09.2008. godine podnijela ODT-u B. Polje prijavu, te je potom pred ovim sudom vodjen krivični postupak protiv okrivljenog V.M.a zbog krivičnog djela kradja iz čl. 239 st. 1 Krivičnog zakonika CG u predmetu K. br. 124/09 koji je okončan pravosnažnom presudom K. br. 124/09 od 27.02.2009. godine, kojom je okrivljeni V.M. oslobodjen od optužbe, na osnovu čl. 363 tač. 3 Zakonika o krivičnom postupku. </span>
</p>
<p class="p8"></p>
<p class="p8">
<span>Dakle iz izvedenih dokaza tokom postupka nesumnjivo je utvrdjeno da je B.B.a, lugar U. za š. PJ B. Polje, sačinio zapisnik o izvršenom kontrolnom pregledu U. za š. PJ B. Polje broj 639 od 01.09.2008. godine u kojem je naveo da V.M.a lično poznaje i da smatra da je bespravnu sječu počinio V.M., a po osnovu kojeg zapisnika je od strane U. za š. PJ B. Polje podnijeta krivična prijava ODT-u B. Polju protiv V.M.a. Medjutim, u toku postupka u predmetu ovog suda K. br. 720/09 okrivljeni B.B.a je tvrdio da lice V.M.a zv. M. nije od ranije poznavao  i da je pomislio da je lice koje je izašlo iz kamiona kritičnog dogadjaja V.M.. Tvrdio je takodje da V.M.a nikad prije ovog dogadjaja nije sreo, niti je znao kako isti izgleda, a u zapisniku o kontrolnom pregledu je njega označio kao izvršioca bespravne sječe, jer je smatrao da je istinita priča iz kafane, kao i da je lakomisleno povjerovao licima iz kafane, te je sud u odnosu na razlike iz zapisnika o izvršenom kontrolnom pregledu U. za š. PJ B. Polje i sa glavnog pretresa po pitanju činjenice da li je okrivljeni B.B.a predhodno poznavao oštećenog V.M.a prihvatio navode iz odbrane okrivljenog sa glavnog pretresa  da oštećenog V.M.a nikad prije ovog dogadjaja nije sreo i da istog nije poznavao u prilog čemu govori činjenica da na glavnom pretresu okrivljeni B.B.a nije prepoznao oštećenog V.M.a, kao lice koje je kritičnog dogadjaja izašlo iz kamiona. </span>
</p>
<p class="p8"></p>
<p class="p8">
<span>Okrivljeni B.B.a je bez obzira na činjenicu što V.M.a nije predhodno poznavao istog u zapisniku o izvršenom kontrolnom pregledu U. za š. PJ B. Polje broj 639 od 01.09.2008. godine označio kao lice koje je bilo prisutno prilikom kontrole tovarnog sanduka kamiona i koje je izvršilo bespravnu sječu stabala iz zapisniku U. za š. PJ B. Polje broj 606/08, braneći se da je lakomisleno povjerovao licima iz prodavnice da će sa kamionom natovarenim drvima iz bespravne sječe naići V.M., što je za dalju posledicu imalo da se procesuira krivični postupak protiv optuženog V.M.a koji je okončan pravosnažnom presudom ovog suda K. br. 124/09 od 27.02.2009. godine, kojom je okrivljeni V.M. na osnovu čl. 363 st. 1 tač. 3 ZKP-a oslobodjen od optužbe. </span>
</p>
<p class="p8"></p>
<p class="p8">
<span>Postupajući na opisani način sačinjavajući zapisnik o izvršenom kontrolnom pregledu U. za š. PJ B. Polje broj 639 od 01.09.2008. godine u kojem je okrivljeni B.B.a kao kontrolisano lice i izvršioca bespravne sječe označio oštećenog V.M.a, okrivljeni je ovakvim svojim ponašanjem ostvario obilježja krivičnog djela lažno prijavljivanje iz čl. 388 st. 1 KZ CG, pri čemu je okrivljeni znao da lice koje je izašlo iz  kamiona, koji je prevozio drva kritičnog dogadjaja nije V.M.,  pa je krivično djelo izvršio s direktnim umišljajem.  </span>
</p>
<p class="p8">
<span> </span>
</p>
<p class="p9">
<span>	</span><span class="s3">Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi mladom neosudjivanom licu, što ukazuje da nije sklon vršenju krivičnih djela, kome se oštećeni nije pridružio, pa u odsustvu otežavajućih okolnosti sud je stanovišta da se u konkretnom slučaju stekli uslovi da se okrivljenom izrekne uslovna osuda, kojom mu je utvrdio kaznu zatvora u trajanju od šest mjeseci sa rokom provjeravanja od dvije godine, smatrajući da će se istom u dovoljnoj mjeri uticati na okrivljenog da ubuduće ne vrši ova i slična djela i da će se ostvariti svrha izricanja krivičnih sankcija iz čl. 32 Krivičnog zakonika. Sud je okrivljenom uslovnu osudu izrekao shodno čl. 52, 53 i 54 Krivičnog zakonika, istovremeno ukazujući okrivljenom na značaj uslovne osude i na mogućnost njenog opoziva.  </span>
</p>
<p class="p6"></p>
<p class="p6">
<span>	U smislu čl. 199 st. 2 Zakonika o Krivičnom postupku, odlučeno je u pogledu paušala u iznosu od 30,00 €, pri čemu je sud cijenio složenost i trajanje krivičnog postupka, kao i imovinske prilike okrivljenog, dok troškova krivičnog postupka nije bilo.</span>
</p>
<p class="p6"></p>
<p class="p6">
<span>	Imovinsko pravnog zahtjeva i drugih troškova krivičnog postupka nije bilo.</span>
</p>
<p class="p6"></p>
<p class="p6">
<span>	Iz iznijetih razloga odlučeno je kao u izreci presude, a shodno čl. 364 ZKP CG.</span>
</p>
<p class="p6"></p>
<p class="p6"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana  15.02.2010. godine.</span>
</p>
<p class="p6"></p>
<p class="p6"></p>
<p class="p6">
<span class="s1">ZAPISNIČAR,					                           S U D I J A,</span>
</p>
<p class="p6">
<span class="s1">Sonja M.ović, s.r.				                         Dragan Mrdak, s.r.</span>
</p>
<p class="p6"></p>
<p class="p6"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 103/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.132/13  od 23.07.2013.g. podnijet  protiv okrivljenog A</span><span class="span1">.</span><span class="span1"> D</span><span class="span1">.</span><span class="span1">   iz Rožaja, zbog krivičnog djela  teška tjelesna povreda iz čl. 151. st. 1.  Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tuž</span><span class="span1">ioca Aldina Kalača, oštećenog A.</span><span class="span1">Š</span><span class="span1">.</span><span class="span1">   i okrivljenog, dana  19.09.2013. donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni</span><span class="span2"> </span><span class="span1">A</span><span class="span1">.</span><span class="span1"> D</span><span class="span1">.</span><span class="span2">,</span><span class="span1"> JMB 1702991272028 od oca S</span><span class="span1">.</span><span class="span1"> i majke V</span><span class="span1">.</span><span class="span1">, rođene O</span><span class="span1">.</span><span class="span1">, rodjen 17.02.1991.godine, u Rožajama, sa prebivalištem u Ul. »30.septembar« Opština Rožaje, državljanina Crne Gore, razumije crnogorski jezik, a njegov jezik je bosanski, nezapošljen, oženjen, bez djece,  pismen, sa završenih pet razreda osnovne škole, siromašnog imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span></span><span class="span1">dana 27.06.2013.godine, oko 19h u mjestu zv. »Zeleni« Opština Rožaje, teško tjelesno povrijedio A</span><span class="span1">.</span><span class="span1"> Š</span><span class="span1">.</span><span class="span1">, na način što ga je </span><span class="span1">plastičnim</span><span class="span1"> kablom za dovod vode u mašini za veš udario u </span><span class="span1">tjemeno -potiljačnom dijelu</span><span class="span1"> glave, usljed čega se kablo presavilo i udarilo ga krajem  u predjelu lijevog oka nanoseći mu tom prilikom tešku tjelesnu povredu u vidu nagnječenja lijevog oka praćeno prisustvom krvi u prednjoj očnoj komori, proširenom zenicom i znatnim slabljenjem vida na tom oku i laku tjelesnu povredu u vidu nagnječenja u tjemeno potiljačnom predjelu, </span>
</p>
<p>&nbsp;</p>
<p>
<span class="span1">- čime je izvršio krivično djelo teška tjelesna povreda iz čl. 151. st. 1.  Krivičnog zakonika. </span>
</p>
<p>&nbsp;</p>
<p>
<span class="span1">pa ga sud primenom  pomenutog zakonskog propisa i čl. 4, 13, 15, 32, 36,42 , 45, 46, st. 1. tač. 5. Krivičnog  zakonika  i  čl. 374. Zakonika o krivičnom postupku </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na KAZNU ZATVORA u trajanju od 60 (šezdeset) dana. </span>
</p>
<p>&nbsp;</p>
<p>
<span class="span1">Da plati na ime troškova krivičnog postupka  iznos od 60,50 eura, i na ime  paušala  iznos od 30,00 eura u krosit budžeta Crne Gore, u roku od 15 dana po pravosnažnosti ove presude. </span>
</p>
<p>&nbsp;</p>
<p>
<span class="span1">Imovinsko - pravni zahtjev nije postavljen. </span>
</p>
<p>&nbsp;</p>
<p>
<span class="span1"> </span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog  Kt.br. 132/13  od  23.07.2013.g. protiv  okrivljenog A</span><span class="span1">.</span><span class="span1"> D</span><span class="span1">.</span><span class="span1">   iz Rožaja, zbog krivičnog djela  teška tjelesna povreda iz čl. 151. st. 1.  Krivičnog zakonika  </span><span class="span1">(KZ).</span>
</p>
<p>&nbsp;</p>
<p>
<span class="span1">Na glavnom pretresu  Zamjenik  ODT -a Aldin Kalač je  precizirao činjenični opis djela, kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na kaznu zatvora u trajanju od tri mjeseca, kao ublaženu kaznu. </span>
</p>
<p>&nbsp;</p>
<p>
<span class="span1">Oštećeni A</span><span class="span1">.</span><span class="span1"> Š</span><span class="span1">.</span><span class="span1">je u završnoj riječi istakao da se ne pridružuje krivičnom gonjenju ODT-a u odnosu na okrivljenog, niti postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani na zapisniku Kt.br. 132/13 od 04.07.2013.g. pred ODT-om  istakao, da je sa oštećenim A</span><span class="span1">.</span><span class="span1"> Š</span><span class="span1">.</span><span class="span1"> komšija i  sa istim je ranije je bio u dobrim odnosima  . Dana 27.06.2013.g.  kupio je otpadno željezo u korito rijeke Ibar i  oko 19,00 časova je došao u mjestu zv. Zeleni, Opština Rožaje gdje je oštećeni pravio most preko rijeke, pa mu je pomagao oko zatezanja sajle. U jednom momentu oštećeni mu nije dao da pređe preko mosta  pa je došlo do svađe između njih,nakon čega je gurnuo oštećenog sa mosta u korito rijeke Ibar u kamenje. Oštećeni  je ponovo došao do njega, pa ga je ponovo gurnuo u korito rijeke sa visine od oko 2,5 m, a kada je oštećeni ponovo došao do njega udarali su se šakama i međusobno gurali, nakon čega    je oštećenog   udario pesnicom, ali ne zna u kom dijelu tijela. Istakao je da oštećenom nije nanio povrede u predjelu glave.</span>
</p>
<p>&nbsp;</p>
<p>
<span class="span1">Na glavnom pretresu okrivljeni je izmijenio iskaz dat pred ODT-om ,  i naveo da je  u kritičnom momentu dohvatio jedno rebrasto plastično kablo za dovod vode u mašinu za pranje veša, koje se savija i u momentu kada su on i oštećeni bili okrenuti leđima jedan drugom, zamahnuo je ovim kablom preko svoje glave pozadi i zakačio oštećenog po glavi. Pošto je odmah napustio lice mjesta nije vidio da li je povrijedio oštećenog kablom, a  kasnije je saznao da ga je udario preko tjemeno potiljačnog dijela glave i kablo je  krajem zakačilo oštećenog u predjelu oka i nanijlo mu povrede. Naveo je  da je oštećeni  zadobio povrede u predjelu oka od kabla a ne od pada niz škarpu, a povrede u temeno-potiljačnom dijelu glave je moguće da je zadobio ili od kabla ili prilikom  pada sa mosta niz škarpu, a nije zadobio povrede udarom šaka jer se nijesu tukli i nije ga udarao šakama, te  da je istina ovo što je kazao na pretresu, a ne ono pred ODT-om. Sa oštećenim se izmirio i sada su u dobrim odnosima, te se međusobno posjećuju i druže kao i ranije. Predložio je da ga sud što blaže kazni jer </span><span class="span1">se pokajao što je ovo uradio i obećao je da ubuduće neće vršiti bilo kakva krivična djela.  </span>
</p>
<p>&nbsp;</p>
<p>
<span class="span1">Po ovoj krivičnopravnoj stvari sud je izveo dokaze: saslušao svedoka- oštećenog A</span><span class="span1">.</span><span class="span1"> Š</span><span class="span1">.</span><span class="span1">,  pročitao  izvještaj jedinice za HMP Rožaje br. 5916, izvještaj specijalističke oftamološke ambulante dr Lutovac -Berane od 27.06.2013.g., izvještaj ljekara specijaliste JZU Opšte Bolnice Berane br. 9032 od 27.06.2013.g. izvještaj ljekara specijaliste Doma zdravlja Rožaje br. 951 od 28.06.2013.g., nalaz i mišljenje vještaka za sudsku medicinu dr N</span><span class="span1">.</span><span class="span1"> R</span><span class="span1">.</span><span class="span1"> iz Podgorice od 18.07.2013.g.  i izvršio uvid u izvod iz kaznene evidencije  na ime okrivljenog</span><span class="span1">.</span>
</p>
<p>
<span class="span1"></span>
</p>
<p>
<span class="span1">Cijeneći iskaz okrivljenog i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je nesumnjivo utvrdio da je okrivljeni izvršio krivično djelo za koje je optužen  i da je zato kriv i krivičnopravno odgovoran. </span>
</p>
<p>&nbsp;</p>
<p>
<span class="span1">Naime, iz iskaza svedoka- oštećenog A</span><span class="span1">.</span><span class="span1"> Š</span><span class="span1">.</span><span class="span1">,  proizilazi da je dana 27.06.2013.g. u blizini njegove kuće  pravio drveni most preko rijeke Ibar. Oko 19,00 časova kod njega je došao  okrivljeni A</span><span class="span1">.</span><span class="span1"> D</span><span class="span1">.</span><span class="span1"> i počeo da ga provocira pa je među njima došlo do svađe. U jednom momentu okrivljeni ga je gurnuo sa mosta  u rijeku ali se nije povrijedio. Kada je ponovo došao na most dohvatili su se  rukama i počeli da se međusobno guraju i čupaju i tada je došao otac okrivljenog i razvadio ih.  Nakon toga, okrenuo se prema mostu sa namjerom da nastavi da radi i kada se malo savio da uzme nešto,  okrivljeni ga je udario sleđa rebrastim,  savitljivim kablom od mašine za pranje veša  koja služi za dovod vode u mašinu, a čini mu se da je plastično, u potiljačno-tjemenom dijelu glave, koje se presavilo i vrh kabla ga je udario u lijevo oko i nanio  mu teže povrede od kojih se liječio u Domu zdravlja u Rožajama i Opštoj bolnici u Beranama. Za vrijeme liječenja nije dobro vidio  na povrijeđeno oko,  a sada se  vid popravio. Sa  okrivljenim se izmirio i sada su u dobrim odnosima. Iskaz ovog svedoka, sud je prihvatio kao jasan, uvjerljiv i istinit,  a dovodeći  isti u vezu  sa navodima iz medicinske dokumentacije i nalazom i mišljenjem vještaka medicinske struke dr N</span><span class="span1">.</span><span class="span1"> R</span><span class="span1">.</span><span class="span1">, zaista nema sumnje u drugačije činjenično stanje. </span>
</p>
<p>&nbsp;</p>
<p>
<span class="span1">Iz nalaza  i mišljenje vještaka za sudsku medicinu dr N</span><span class="span1">.</span><span class="span1"> R</span><span class="span1">.</span><span class="span1"> iz Podgorice od 18.07.2013.g., </span><span class="span2">proizilazi</span><span class="span1">  da je  na osnovu uvida u izvještaj jedinice za HMP u Rožajama br. 5916, izvještaj ljekara  specijaliste oftamologa specijalističke oftamološke ordinacije  "Dr  Lutovac"  u  Beranama  od 27.06.2013.g., izvještaj ljekara specijaliste Opšte Bolnice u  Beranama br. 9032 od 27.06.2013.g., izvještaj ljekara specijaliste Doma zdravlja u  Rožajama br. 951 od 28.06.2013.g., našao da je oštećeni A</span><span class="span1">.</span><span class="span1"> Š</span><span class="span1">.</span><span class="span1"> dana 27.06.2013.g. zadobio  sledeće povrede:  nagnječenje lijevog oka praćeno prisustvom krvi u prednjoj očnoj komori, proširenom zenicom i znatnim slabljenjem vida na tom oku, koja  povreda je posledica dejstva tupine mehaničke sile i nastala je usled jednokratnog dejstva aktivno zamahnutog mehaničkog oruđa- udarca, moguće i pesnicom, ili krajem savitljivog kabla, ili pak nekim drugim pogodnim oruđem, a nije  mogla nastati usled pada  i udara o tvrdu i neravnu podlogu i ista se kvalifikuje kao teška tjelesna povreda koja  neće ostaviti posledice trajnog karaktera, kao i nagnječenje  u tjemeno-potiljačnom predjelu, koja povreda je posledica dejstva tupine mehaničke sile i mogla je nastati usled jednokratnog direktnog dejstva aktivno zamahnutog mehaničkog oruđa - udarca ili usled pada i udara od tvrdu i neravnu podlogu a u vrijeme nanošenja se kvalifikuje kao laka </span><span class="span1">tjelesna povreda. Zbirno, sve povrede se kvalifikuju kao teška telesna povreda. Nalaz i mišljenje ovog vještaka, sud je prihvatio kao jasan, uvjerljiv ,stručan i utemeljen na navodima iz medicinske dokumentacije, koju je sud prihvatio kao jasnu i određenu,  a dovodeći isti  u vezu sa iskazom oštećenog, zaista se nesumnjivo utvrđuje da je okrivljeni kritičnog dana  udario oštećenog plastičnim   kablom za dovod vode u mašini za veš u predjelu tjemeno -potiljačnog dijela glave  , dok je oštećeni  bio okrenut   leđima prema njemu, kojom prilikom se kablo presavilo i udarilo ga krajem kabla  u predjelu lijevog oka  i nanio mu tešku tjelesnu povredu u vidu nagnječenja lijevog oka    praćeno prisustvom krvi u prednjoj očnoj komori, proširenom zenicom i znatnim slabljenjem vida na tom oku, kao i laku tjelesnu povredu u vidu nagnječenja u tjemeno-potiljačnom  predjelu. Nema uticaja na drugačiji zaključak to što je vještak naveo da su  povrede mogle nastati na više načina  tj. da je povreda   u  predjelu oka  mogla nastati udarom pesnice ili krajem savitljivog kabla ili nekim drugim pogodnim oruđem, a da je povreda u vidu nagnječenja u tjemeno-potiljačnom predjelu mogla nastati ili dejstvom aktivno zamahnutog mehaničkog oruđa ili prilikom pada i udara u neravnu podlogu,  jer je iz iskaza oštećenog utvrđeno da ga    je okrivljeni jedanput udario navedenim kablom u tjemeno-potiljačnom dijelu kojom prilikom se kablo savilo i krajem ga udarilo u oko, tako da je  povreda u predjelu oka nastala krajem savitljivog kabla, a ne pesnicom ili drugim oruđem, što ne spori ni okrivljeni i da je  povreda u tjemeno-potiljačnom dijelu glave  nastala od istog kabla a ne prilikom pada sa mosta na tvrdu podlogu, iz čega proizilazi da su obje povrede nastale od  jednog udarca kablom, tako da  mišljenje vještaka u ovom dijelu  ne dovodi u sumnju iskaz oštećenog, već ga nasuprot samo potkrepljuje. </span>
</p>
<p>&nbsp;</p>
<p>
<span class="span1">  </span><span class="span1">Iz izvoda  iz kaznene evidencije  na ime okrivljenog vidi se da isti ne prolazi kroz kaznenu  evidenciju OB Rožaje. Ovaj dokaz sud je prihvatio kao jasan i određen, jer je isti izdat od nadležnog organa. </span>
</p>
<p>&nbsp;</p>
<p>
<span class="span1">Sud je cijenio iskaz okrivljenog, pa je isti prihvatio u dijelu u kojem ne spori odlučne činjenice  koje su utvrđene u postupku. Naime okrivljeni na pretresu  ne spori da je udario oštećenog rebrastim  plastičnim  kablom za dovod vode za mašinu za pranje veša koje se savija, u momentu kada je oštećeni bio okrenut leđima prema njemu   i da je oštećeni zadobio povredu u predjelu oka od ovog kabla,  pa je sud njegov iskaz u ovom dijelu prihvatio  jer je isti potkrijepljen iskazom oštećenog koji nalazi oslonca i u nalazu i mišljenju vještaka medicinske struke. Međutim okrivljeni se na pretresu brani da je oštećenog udario kablom dok su bili okrenuti leđima jedan prema drugom, da je isti padao sa mosta na kamenje te da je moguće da je povredu na tjemeno potiljačnom dijelu glave zadobio prilikom pada, a pred ODT-om  se branio da oštećenom nije nanio nijednu povredu, već je isti  sve povrede zadobio prilikom pada. Iskaz okrivljenog u ovom dijelu, sud nije prihvatio, obzirom da je njegov iskaz u ovom dijelu neuvjerljiv, neobjektivan i opovrgnut dokazima izvedenim u postupku a djelimično protivrječan i  njegovom iskazu datom na pretresu. </span>
</p>
<p>&nbsp;</p>
<p>
<span class="span1">Dakle, u postupku je utvrđeno da je okrivljeni </span><span class="span1">dana 27.06.2013.godine, oko 19h u mjestu zv. »Zeleni« Opština Rožaje, teško tjelesno povrijedio A</span><span class="span1">.</span><span class="span1"> Š</span><span class="span1">.</span><span class="span1">, na način što ga je </span><span class="span1">plastičnim</span><span class="span1"> kablom za dovod vode u mašini za veš udario u </span><span class="span1">tjemeno -potiljačnom dijelu</span><span class="span1"> glave, usljed čega se kablo presavilo i udarilo ga krajem  u predjelu lijevog oka nanoseći mu tom prilikom tešku tjelesnu povredu u vidu nagnječenja lijevog oka praćeno prisustvom krvi u prednjoj očnoj komori, proširenom zenicom i </span><span class="span1">znatnim slabljenjem vida na tom oku i laku tjelesnu povredu u vidu nagnječenja u tjemeno potiljačnom predjelu.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnom djelu, sud je našao da je isti bio svjestan svog djela, tj. svjestan da na opisani način preduzima navedene radnje u cilju nastupanja zabranjene posledice, znajući za njihovu protivpravnost i to je htio , pa je postupao sa umišljajem.</span>
</p>
<p>&nbsp;</p>
<p>
<span class="span1">Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi  krivičnog djela teška tjelesna povreda iz čl. 151. st. 1.  KZ, za koje djelo je sud istog oglasio krivim i osudio ga na kaznu zatvora u trajanju od 60 dana, kao ublaženu kaznu, primenom čl. 45 i 46. st. 1. tač. 5. KZ.</span>
</p>
<p>&nbsp;</p>
<p>
<span class="span1">Prilikom odlučivanja o izboru vrste i visine kazne, sud je imao u vidu sve okolnosti iz čl. 42. KZ koje utiču da kazna bude veća ili manja pa je okrivljenom od olakšavajućih okolnosti cijenio njegovu raniju neosuđivanost, siromašno imovno stanje i pozitivan odnos prema oštećenom nakon izvršenog djela koji se nije pridružio krivičnom gonjenju ODT-a, koje okolnosti su u svojoj ukupnosti cijenjene kao naročito olakšavajuće okolnosti, dok otežavajućih okolnosti na strani okrivljenog nije bilo. </span>
</p>
<p>&nbsp;</p>
<p>
<span class="span1">Imajući u vidu navedene okolnosti kao i okolnosti pod kojima je djelo izvršeno i  jačinu povrede zaštićenog dobra, sud je našao da je imalo mjesta izricanju ovakve vrste i visine kazne, ubijeđen da je izrečena kazna zatvora u naznačenom trajanju, kao ublažena kazna srazmjerna težini izvršenog krivičnog djela i stepenu krivice okrivljenog  i dovoljna za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 1. ZKP, sud je obavezao okrivljenog da plati na ime troškova krivičnog postupka iznos od 60,50 eura, u korist budžeta Crne Gore, koji troškovi se odnose na ime troškova za vještačenje.</span>
</p>
<p>&nbsp;</p>
<p>
<span class="span1">Na osnovu čl. 229. u vezi 226. st. 2. tač. 9. i st. 3. ZKP, sud je obavezao okrivljenog da plati na ime paušala iznos od 30,00 eura u korist budžeta Crne Gore, a ovo imajući u vidu trajanje i složenost krivičnog postupka kao i imovno stanje okrivljenog.  </span>
</p>
<p>&nbsp;</p>
<p>
<span class="span1">Imovinsko-pravni zahtjev ni</span><span class="span1">j</span><span class="span1">e</span><span class="span1"> postavljen. </span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana   19.09.2013.g.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
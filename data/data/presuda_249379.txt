<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 634/2010</span>
</p>
<p class="p2"></p>
<p class="p3">
<span class="s1">U IME NARODA </span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog K.Č.a iz Mojkovoca, zbog krivičnog djela kradje iz čl. 239. st. 1. KZ, pokrenut Optužnim predlogom ODT iz B.Polja Kt.br.556/10 od 10.11.2010. godine, nakon održanog usmenog, glavnog i javnog pretresa u prisustvu okrivljenog K.Č.a, a u odsustvu uredno obaviještenih ODT iz Bijelog Polja i predstavnika oštećene E. Bijelo Polje, dana 24.12.2010. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p5">
<span class="s1">Okrivljeni</span><span class="s2"> </span><span class="s1">K.Č.O</span><span>, od oca D. i majke M. rodjene J., rodjen ....godine u Mojkovcu, živi u mjestu rodjenja - J., Srbin, državljanin Crne Gore, pismen, KV vozač, nezaposlen, oženjen, otac četvoro djece, vojsku služio 1977.godine u Puli, lošeg imovnog stanja, ne osudjivan. </span>
</p>
<p class="p7"></p>
<p class="p7">
<span class="s1">K r i v    j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5">
<span>- u periodu od 07.03.2009.godine do 07.06.2010.godine u mjestu P.Ž., Opština Bijelo Polje, neovlašćeno vršio potrošnju električne energije, na način što je električne potrošače iz svog domaćinstva priključio kablom presjeka PGP 3 x 2,5 mm2, koje je sproveo direktno sa stuba, mimo električnog brojila pase potrošnja električne energije nije registrovala, te je tako oduzeo električnu energiju u iznosu od 208,93 eura, a sve u namjeri da sebi pribavi protivpravnu imovinsku korist, na štetu E. Bijelo Polje. </span>
</p>
<p class="p5"></p>
<p class="p5">
<span>-čime je izvršio krivično djelo kradja iz čl. 239. st. 1. Krivičnog Zakonika.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199,202, 212  i 364. ZKP-a, </span><span class="s1">i z r i č e :</span>
</p>
<p class="p7"></p>
<p class="p7">
<span class="s1">USLOVNU OSUDU</span>
</p>
<p class="p8"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ukoliko okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p8"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 44,00 eura (četrdesetčetiri  eura), a sve u roku od 15. dana po pravosnažnosti presude.</span>
</p>
<p class="p5"></p>
<p class="p8">
<span>	Obavezuje se okrivljeni da oštećenoj E. iz Bijelog Polja, uplati iznos od 208,93 € u roku od 15. dana po pravosnažnosti presude, dok se za preostali dio upućuje na parnicu, shodno čl. 212. st. 2. ZKP-a.</span>
</p>
<p class="p8"></p>
<p class="p8"></p>
<p class="p7">
<span class="s1">O b r a z l o ž e nj e</span>
</p>
<p class="p7"></p>
<p class="p8"></p>
<p class="p5">
<span>Optužnim predlogom ODT iz B.Polja Kt.br.556/10 od 10.11.2010.godine, okrivljenom K.Č.u iz Mojkovca, stavljeno je na teret izvršenje krivičnog djela kradje iz čl. 239. st. 1. KZ.</span>
</p>
<p class="p8"></p>
<p class="p5">
<span>Glavni pretres je održan i zaključen u odsustvu uredno obaviještenih ODT iz Bijelog Polja i predstavnika oštećene '' E. '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Okrivljeni K.Č.o u svojoj odbrani tokom postupka je naveo, da je tačno da je dana 06.06.2010.godine u svojoj kolibi koju koristi isključivo u ljetnjim mjesecima u mjestu P.Ž.Opština Mojkovac, instalirao direktno sa stuba mimo električnog brojila jednu sijalicu, koju je kablom priključio na nisko naponsku mrežu. Ta sijalica gorela je svega 2 noći. A 07.06.2010.godine električari su prilikom kontrole istu zapazili i sačinili zapisnik o zatečenom stanju. Istakao je da nije na predmetnom kablu instalirao utičnicu a od priključnih aparata bila je samo sijalica, jer u kolibi nema nijednu električnu stvar, a što mogu potvrditi i električari. Posebno je istakao da nije tačno da je neovlašćeno vršio potrošnju električne energije godinu dana unazad, a ovo iz razloga što je struja do njegove kolibe dovedena krajem novembra mjeseca 2009.godine, a što može potvrditi inžinjer Marković koji je dolazio na licu mjesta i odobrio da se tek tada struja sprovede na tom području. U završnoj riječi je izjavio, da ostavlja sudu da odluči o krivici.</span>
</p>
<p class="p9"></p>
<p class="p5">
<span>Radi utvrdjivanja odlučnih činjenica i krivice okrivljenog, sud sud je u svojstvu svjedoka saslušao svjedoka K.B.a, na predlog okrivljenog pročitao  iskaz svjedoka Ž.Z.a, dat na zapisniku kod istražnog sudije od 11.10.2010.godine, pročitao zapisnik o kontroli mjernog mjesta E. Bijelo Polje br. 7.  od 07.06.2010.godine sa obračunom neovlašćene potrošnje br. 132/03/10 od 08.07.2010.godine, pročitao nalaz i mišljenje vještaka elektro struke R.G. od 20.10.2010.godine i izvršio uvid u izvod iz KE na ime okrivljenog K.Č.a, izdat od strane Uprave Policije - Ispostava Mojkovac  od 04.12.2010.godine.</span>
</p>
<p class="p5"></p>
<p class="p5">
<span> Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude i za koje ga je oglasio krivim. </span>
</p>
<p class="p5"></p>
<p class="p5">
<span>Naime, odbranu okrivljenog na način kako je iznešena, sud je djelimično prihvatio. Tako i sam okrivljeni u svojoj odbrani ne spori da je u mjestu P.Ž.Opština Mojkovac, instalirao direktno sa stuba mimo električnog brojila jednu sijalicu u kolibi, koju je kablom priključio na nisko naponsku mrežu. Medjutim, njegovu odbranu u dijelu u kojem tvrdi da je tu sijalicu koristio samo 2 noći i da nije tom prilikom instalirana utičnica i da nema električnih aparata, ističući da je struju do njegove kolibe dovedena novembra mjeseca 2009.godine. Tako da nije tačno da je neovlašćeno vršio potrošnju električne energije godinu dana unazad, što mogu potvrditi svjedoci. Ovaj sud je cijenio kao usmjerenu na umanjenje sopstvene krivice. Pored toga ista je opovrgnuta izvedenim dokazima. Naime, iz iskaza svjedoka električara K.B.a i Ž.Z.a, koji su saglasni se utvrdjuje, da su dana 07.06.2010.godine vršili kontrolu mjernih mjesta u mjestu P.Ž.Opština Mojkovac zajedno. Tom prilikom su u domaćinstvu K.Č.a, pronašli da je onemogućio tačno registrovanje utrošene električne energije, na način što je svoj stanbeni objekat priključio kablom PGP presjeka 3 x 2,5 mm2, mimo brojila direktno sa stuba. U trenutku kontrole od električnih potrošača su se nalazile dvije sijalice, radijo, koji su bili u momentu kontrole priključeni na predmetno kablo, a takodje je bila instalirana i utičnica. A potrošač je bio prisutan i podpisao zapisnik. </span>
</p>
<p class="p5"></p>
<p class="p5">
<span>Iskaze predhodnih svjedoka sud je cijenio i u podpunosti prihvatio, jer su isti jasni i dati u skladu sa obavezama vršenja svojih poslova a vezano za zatečeno stanje prilikom vršenja kontrole potrošnje električne energije sa elektro mreže i isti su udopunjeni pisanim dokazima. Tako se iz zapisnika o kontroli mjernog mjesta ED B.Polje br. 7 od 07.06.2010.godine, utvrdjuje, da je ovaj potrošač onemogućio tačno registrovanje utrošene električne energije, na način što je u svom stambenom objektu priključio kabal PGP 3 x 2,5 mm, mimo brojila sa stuba i tako koristio neovlašćeno utrošak električne energije. </span>
</p>
<p class="p5"></p>
<p class="p5">
<span>Sud je cijenio nalaz i mišljenje vještaka elektro struke R.G. od 20.10.2010.godine, pa je prihvatio nalaz u dijelu koji se odnosi za period i visinu neovlašćene potrošnje električne energije od 07.03.2010.godine do 07.06.2009.godine, a nije prihvatio period iz Optužnog predloga od 07.06.2009.godine do 07.06.2010.godine. Tako ovaj vještak se izjasnio a na osnovu zapisnika ovlašćenih lica ED B.Polje o kontroli mjernog mjesta br. 7 od 07.06.2010.godine i na osnovu Pravila za snadbijevanje električnom energijom  (''SL. list CG br. 54/09 ''), neovlašćena pčotrošnja električne energije na način pčrikazan je tehnički moguća. Te na osnovu navedenog zapisnika i na osnovu Pravila za snadbijevanje električnom energijom (''Sl. list CG br. 54/09 čl. 58. tač. 3. i čl. 59. tgač. 3.'') i na osnovu pravila za snadbijevanje električnom energijom (''Sl. list. CG br. 13/05 čl. 26. tač. 2.'') obračun neovlašćene potrošnje električne energije za period od 07.03.2010.godine do 07.06.2010.godine, iznosi 208,93 eura. </span>
</p>
<p class="p5"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ, ovo kod činjenice da je okrivljeni u periodu od 07.03.2009.godine do 07.06.2010.godine u mjestu P.Ž., Opština Bijelo Polje, neovlašćeno vršio potrošnju električne energije, na način što je električne potrošače iz svog domaćinstva priključio kablom presjeka PGP 3 x 2,5 mm2, koje je sproveo direktno sa stuba, mimo električnog brojila pase potrošnja električne energije nije registrovala, te je tako oduzeo električnu energiju u iznosu od 208,93 eura, a sve u namjeri da sebi pribavi protivpravnu imovinsku korist, na štetu E. Bijelo Polje, te je tako predmetno djelo izvršio s umišljajem, obzirom da je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p5"></p>
<p class="p5">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti relativno stariji, porodičan, otac četvoro djece, nezaposlen, lošeg imovnog stanja, ne osudjivan, što ukazuje da isti do sada nije dolazio u sukob sa Zakonom,  dok otežavajućih okolnosti nije našao, zbog čega mu je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je stanovišta da u konkretnom slučaju prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ.  Okrivljenom je ukazano na značaj uslovne osude i na mogućnost njenog opoziva u vremenu provjeravanja.</span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - obračun ED B.Polje br. 132/03/10 od 08.07.2010. godine, koji nije posebno obrazlagao, nalazeći da  je isti bez uticaja na drugačije odlučivanje u ovoj krivičnoj stvari, obzirom na ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka u iznosu od 44,00 eura, koji se odnose na ime vještačenja od strane vještaka elektro struke tokom postupka, shodno čl. 202. ZKP-a. </span>
</p>
<p class="p5"></p>
<p class="p5">
<span>Sud je obavezao okrivljenog da oštećenoj E. iz Bijelog Polja, uplati iznos od 208,93 € u roku od 15. dana po pravosnažnosti presude, dok se za preostali dio upućuje na parnicu,  shodno čl. 212. st. 2. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana : 24.12. 2010.godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1">Zapisničar,							      S u d i j a,</span>
</p>
<p class="p8">
<span class="s1">Ljiljana Popović       		                                  Rahmo Banda </span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p4"></p>


</body>
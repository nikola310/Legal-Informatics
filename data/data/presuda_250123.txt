<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 0.75in 0.5in 1.25in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:0.5in;text-align:start;hyphenate:auto;font-family:Arial;font-size:12pt;}
.p3{text-indent:0.625in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.625in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-indent:-0.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p13{text-indent:0.375in;text-align:justify;hyphenate:auto;font-family:Arial;font-size:12pt;}
.p14{text-align:justify;hyphenate:auto;font-family:Arial;font-size:12pt;}
.p15{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p16{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s2">K.br.  389/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac,uz učešće zapisničara Ljiljane Popović, u krivičnom predmetu okrivljenih M.N.a i M.D.a obojica iz P.J., Opština Bijelo polje, zbog krivičnog djela šumske kradje iz čl. 324. st. 1. KZ CG, po optužnom predlogu Osnovnog državnog tužioca u B.Polju Kt.br. 231/2010 od 09.06.2010. godine, nakon održanog usmenog,  glavnog i javnog pretresa, u prisustvu Zamjenika ODT iz Bijelog Polja Perović Cmiljane i branioca okrivljenih B.L.adv. iz Bijelog Polja, a u odsustvu uredno obaviještenih okrivljenih M.N.a i M.D.a i predstavnika oštećene U.ZA Š.P., dana 07.10.2010. godine, donio je i javno objavio, </span>
</p>
<p class="p6"></p>
<p class="p3">
<span class="s1">P R E S U D U</span>
</p>
<p class="p7"></p>
<p class="p5">
<span class="s1">I - Okrivljeni M.D., </span><span>od oca J. i majke M. rodjene J., rodjen ....godine u Bijelom Polju - P.J., živi u mjestu rodjenja, Srbin, državljanin Crne Gore, pismen, završio Osnovnu Školu, poljoprivrednik, neoženjen, vojsku služio 1964.godine u Mariboru, lošeg imovnog stanja, osudjivan. </span>
</p>
<p class="p5"></p>
<p class="p8">
<span class="s1">K r i v   j e </span>
</p>
<p class="p6"></p>
<p class="p6">
<span class="s1">Što  je:</span>
</p>
<p class="p6">
<span>- neutvrdjenog dana početkom marta mjeseca 2010.godine u mjestu K. Do, Opština Bijelo Polje u državnoj šumi u odjeljenju br. 39, GJ Rudo Polje, radi kradje oborio 3. smrčeva stabla, ukupne drvne mase od 4.07 m3, i na taj način pričinio štetu oštećenoj U. ZA Š.P.a, </span>
</p>
<p class="p6"></p>
<p class="p6">
<span>-čime je  izvršio krivično djelo šumske kradje iz čl. 324.st. 1. Krivičnog zakonika CG. </span>
</p>
<p class="p6"></p>
<p class="p9">
<span>-pa ga sud primjenom citiranog  zakonskog propisa i članova 2,4, 5,13,15,32,36, 39, 42,  KZ CG i članova 199, 212  i 364 ZKP-a, </span>
</p>
<p class="p4"></p>
<p class="p10">
<span class="s1">O S U DJ U J E </span>
</p>
<p class="p11"></p>
<p class="p5">
<span>Na kaznu zatvora u trajanju od 30 ( trideset  ) dana , </span><span class="s1">i na </span>
</p>
<p class="p5"></p>
<p class="p12">
<span>Na novčanu kaznu u iznosu od 200.00 € ( dvijestotine eura), koju kaznu je dužan da platu ovom sudu u roku od 3 ( tri) mjeseca, po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5">
<span>Okrivljeni se obavezuje  na plaćaje paušala ovom sudu u iznosu  od 30,00 € / trideset eura/, u roku od 15 dana po pravosnažnosti presude, dok drugih troškova krivičnog postupka nije bilo.</span>
</p>
<p class="p5"></p>
<p class="p6">
<span>Oštećena U. ZA Š.P.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p6"></p>
<p class="p5">
<span class="s1">II - Prema okrivljenom M.N.U, </span><span>od oca J. i majke M. rodjene J., rodjen .....godine u Bijelom Polju - P.J., živi u mjestu rodjenja, Srbin, državljanin Crne Gore, pismen, završio Osnovnu Školu, poljoprivrednik, neoženjen, vojsku služio 1964.godine u Mariboru, lošeg imovnog stanja, osudjivan. </span>
</p>
<p class="p5"></p>
<p class="p5">
<span class="s1">- na osnovu čl. 362. st. 1. tač. 1. ZKP-a. </span>
</p>
<p class="p5"></p>
<p class="p8">
<span class="s1">ODBIJA SE OPTUŽBA </span>
</p>
<p class="p5">
<span class="s1">Da je:</span>
</p>
<p class="p6">
<span>- neutvrdjenog dana početkom marta mjeseca 2010.godine, zajedno sa okrivljenim M.D.om u mjestu K. Do, Opština Bijelo Polje u državnoj šumi u odjeljenju br. 39, GJ Rudo Polje, radi kradje oborio 3. smrčeva stabla, ukupne drvne mase od 4.07 m3, i na taj način pričinili štetu oštećenoj U. ZA Š.P.a, </span>
</p>
<p class="p6"></p>
<p class="p6">
<span>-čime bi  kao saizvršilac izvršio krivično djelo šumske kradje iz čl. 324.st. 1. Krivičnog zakonika CG. </span>
</p>
<p class="p6"></p>
<p class="p6">
<span>Usled odustanka Zamjenika ODT od daljeg krivičnog gonjenja. </span>
</p>
<p class="p6"></p>
<p class="p6">
<span>Troškovi krivičnog postupka padaju na teret budžetskih sredstava. </span>
</p>
<p class="p5"></p>
<p class="p6">
<span>Oštećena U. ZA Š.P.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p6"></p>
<p class="p3">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span>Optužnim predlogom ODT u B. Polju Kt.br.231/2010 od 09.06.2010. godine okrivljenim M.N.u i M.D.u obojica iz P.J., Opština Bijelo Polje, stavljeno je na teret izvršenje krivičnog djela šumske kradje iz čl.324.st. 1. KZ CG.</span>
</p>
<p class="p5"></p>
<p class="p5">
<span>Glavni pretres je održan i zaključen dana 07.10.2010.godine u odsustvu uredno obaviještenih predstavnika oštećene U.ZA Š.P. i okrivljenih M.D.a i M.N.a, shodno čl. 453. ZKP-a.</span>
</p>
<p class="p5"></p>
<p class="p12">
<span>Zamjenik  ODT iz Bijelog Polja Perović Cmiljana, prije davanja završnih riječi je izjavila, da</span><span class="s1"> </span><span>imajući u vidu izvedene dokaze, tokom glavnog pretresa a posebno iskaz svjedoka - lugara B.S.a, iz kojeg proizilazi da je predmetno krivično djelo izvršio M.D., a ne i M.N., to kako nema dokaza da je isti izvršio krivično djelo, </span><span class="s1">odustaje od daljeg krivičnog gonjenja protiv okrivljenog M.N.a</span><span>. A takodje precizira činjenični opis dispozitiva optužnog predloga, tako što iza riječi u državnoj šumi,  dodaje riječi </span><span class="s1">'' u odjeljenju br. 39'',</span><span> dok u ostalom dijelu činjenični opis i pravna kvalifikacija ostaju neizmijenjeni. U završnoj riječi je ostala pri preciziranom optužnom predlogu, jer je Izvedenim dokazima utvrdjeno da je  predmetno krivično djelo izvršio okrivljeni M.D., pa predlaže da ga sud za krivično djelo koje mu je stavljeno na teret oglasi krivim i osudi na kaznu po Zakonu. </span>
</p>
<p class="p5">
<span>Okrivljeni M.D. ne priznaje izvršenje krivičnog djela, pa je u svojoj odbrani tokom postupka naveo, da početkom marta mjeseca 2010.godine u porodičnu kuću njegovog oca M.J.a, došao je lugar B.S. i upitao ga  otkuda mu ogrijev koji se nalazio pred njegovom kućom. Saopštio mu je da je iz njegove šume a da je većinom iz listopadne šume, te da takvu šumu ja posjeduje u mjestu P.J.a. Inače njegova privatna šuma ne nalazi se ni blizu državne šume '' K. Do''. Lugar B.S. mu je saopštio da traži od njega procenat, kako bi   on mogao da vrši sječu bilo u privatnoj bilo u državnoj šumi. On nije pristao na to pa mu je on tada rekao, da će podnijeti krivičnu prijavu za kradju šume protiv njega i njegovog  brata N.a, zbog neke bespravne sječe o kojoj on ništa ne zna, a koja je izvršena u državnoj šumi '' K. Do''. Tvrdi da ogrevno drvo koje se nalazilo pred njegovom  kućom isječene u ćokove potiče iz njegove privatne šume koja se nalazi iznad njegove  kuće. Tačno je da je njegov brat N. dotjerao jedan trupac dužine 3 m, koji se nalazio kod kolibe na udaljenosti od 500 m, od kuće, a koji je dotjeran volujskom zapregom iz njihove privatne šume i taj trupac je bio truo a posječen je 2007.godine. Što se tiče navoda koji se odnose na vidljive tragove od mjesta sječe do njegove kuće tačnije gatera vlasništvo njegovog sinovca M.D.a, ističe da su i ti tragovi postojali i bili vidljivi početkom marta mjeseca 2010.godine, a saznao je da su ti tragovi poticali iz državne šume, od bespravno posječenih stabala koja su posjekli M.D.u dogovoru sa šumarom B. i još nekim licima kojima ne zna ime. Ovo zna da su isti morali vući stabla preko njegove zemlje, a kako im je on zabranio isti su stabla dovukli do gatera i tu ih ostavili. Napominje da što se tiče ćokova koje je lugar pronašao ispred njegove kuće ističe da iste nije mogao uporediti sa panjevima sa mjesta sječe jer se radi o ćokovima izrezanim na 25 do 30 cm, a stari su 3. godine. Posebno ističe da je  sa lugarem B.S.om u lošim odnosima još od 2007.godine, zbog čega mu stalno piše prijave za šumsku kradju, bez obzira ima li dokaza ili nema i predlaže da se lugar sasluša u njegovom prisustvu. </span>
</p>
<p class="p5"></p>
<p class="p5">
<span>Okrivljeni M.N. ne priznaje izvršenje krivičnog djela, pa je u svojoj odbrani tokom postupka naveo, da živi u mjestu P.J. sa svojim bratom D.. A nedje početkom marta mjeseca 2010.godine kod njih kući došao je lugar B.S. koji je razgovarao sa njegovim bratom D.. I tom prilikom ga pitao odkuda im ogrijev koji se nalazi ispred kuće. Njegov brat mu je saopštio da ta drva potiču iz njihove privatne šume - P.J., koja se nalazi više njihove kuće. Istakao je da mu je lugar B. tada saopštio da treba da plate procenat za njega kako bi im dopustio da mogu slobodno sjeći i privatnu i državnu šumu, dok će u suprotnom napisati krivičnu prijavu na njih, zbog nekih bespravno oborenih stabala u državnoj šumi o kojima on i njegov brat nijesu ništa znali. Istakao je da je jedno čamovo stablo 2, 5 m dužine dovukao 2007.godine iz njihove privatne šume i to stablo isjekao na ćokove, a isto je bilo trulo i koriste ga kao podpala za ogrijev.  A tačno je da on i njegov brat posjeduju volove te da je on ovo stablo staro 3. godine dovukao volujskom zapregom iz njegove privatne šume. Istakao je i to da što se tiče tragova vuče jasno ocrtanih koji vode od državne šume do gatera vlasništvo njegovog sinovca M.D.a, a ne do njihove kuće, ističe da je u saznanju da je njegov sinovac zajedno sa lugarem sjekao stabla u državnoj šumi i dovlačio ih do gatera, koji se nalazi na 40 m, od njegove kuće. A takodje, što se tiče navoda lugara da je izvršio uporedjivanja ćokova sa panjevima na mjestu sječe, a koji su po njemu identični, je kazao da su ti navodi netačni, jer ćokovi potiču od stabla iz njegove privatne šume a stari su 3. godine i još su truli. Napomenuo je da su on i njegov brat tražili od policije, ispektora za privredni kriminal da izadje komisija na lice mjesta i uporedi ćokove koji se nalaze ispred njihove sječe i sada sa panjevima sa mjesta sječe, našta niko od nadležnih nije reagovao. </span>
</p>
<p class="p12"></p>
<p class="p12">
<span>Branilac okrivljenih  u završnoj riječi je predložio, da sud oslobodi M.D.a, s obzirom da izvedenim dokazima nije utvrdjeno da je izvršio krivično djelo koje mu se stavlja na teret već da je prijavljen od strane lugara nakon što se posvadjao sa njim jer mu je zabranio prolazak preko njegove imovine. </span>
</p>
<p class="p5"></p>
<p class="p13">
<span>Radi utvrdjivanja odlučnih činjenica i krivice okrivljenog M.D.a, sud je u dokaznom postupku u svojstvu svjedoka saslušao lugara B.S.a, pročitao  zapisnik o izvršenom kontrolnom pregledu U.ZA Š.P. - PJ B.Polje br. 94 od 08.03.2010.godine, izvršio uvid u procjenu štete U.ZA Š.P. - PJ Bijelo Polje ŠKR.br. 5/2010 od 09.03.2010.godine, izvršio uvid u presudu ovog suda K.br. 615/08, izvršio uvid u izvode iz KE na ime okrivljenog M.N.a, izdat od strane Uprave Policije – PJ Bijelo Polje br. 1546 od 06.07.2010.godine i na ime okrivljenog M.D.a, izdat od strane Uprave Policije – PJ Bijelo Polje br. 1547 od 06.07.2010.godine. </span>
</p>
<p class="p13"></p>
<p class="p13">
<span>Sud je cijenio dokaze izvedene tokom postupka i dovodeći istih u kontekst sa odbranom okrivljenih ponaosob, izveo zaključak da je okrivljeni M.D., izvršio krivično djelo šumske kradje bliže opisano u izreci presude. </span>
</p>
<p class="p5"></p>
<p class="p5">
<span>Odbranu okrivljenog M.D.a koji u podpunosti negira izvršenje krivičnog djela, ističući da ga je lugar B.S. početkom marta mjeseca 2010.godine, pitao, odkud mu ogrijev koji se nalazi pred njegovom kućom i kada je kazao istom da je iz njegove šume koja je većinom listopadna i koju posjeduju u mjestu P.J., i ista nije blizu državne šume K. Do. A lugar B. tražio procenat od njega kako bi mogao da vrši sječu i u državnoj i u privatnoj šumi. Pa pošto nije pristao na to, tada mu je lugar saopštio da će podnijeti prijavu za kradju šume protiv njega i njegovog brata N.a, zbog neke bespravne sječe u državnoj šumi K. Do. A tačno je da je njegov brat N. dovukao jedan trupac dužine 3 m, koji se nalazio kod kolibe nedaleko od kuće, i to volujskom zapregom iz njihove privatne šume, koji je bio truo i posječen 2007.godine. A što se tiče tragova od mjesta sječe do njegove kuće da su bili vidljivi. To su tragovi od bespravne sječe koje su posjekli M.D.e u dogovoru sa šumarom B. i još nekim licima, uz naglašavanje da sa lugarom B. je u lošim odnosima od 2007.godine, zbog čega mu stalno piše prijave. Pa sud nije prihvatio ovakvu odbranu okrivljenog jer je ista usmjerena na izbjegavanje sopstvene krivice. Pored toga ista je opovrgnuta izvedenim dokazima. Prije svega uvjerljivim iskazom svjedoka lugara B.S.a, iz kojeg se utvrdjuje, da je dana 07.03.2010.godine, obilaskom reona K. Do GJ Rudo Polje, naišao na bespravnu sječu 3.smrčeva stabla, koja su posječena 5 - 10 dana ranije, a to je utvrdio nakon pregleda panjeva na mjestu sječe i premjerio prečnike i upisao iste, utvrdio drvnu masu. Jedno stablo je bilo neobradjeno a dva stabla odvučena jasno vidljivim tragom volujske zaprege. A obzirom da je bio pao snijeg, tragovi vuče su se jasno ucrtavali od mjesta sječe koje je prateći došao do kuće M.N.a i D.a i kod njihove kuće su se tragovi završavali a mjesto sječe je udaljeno od kuće M.a oko 1 km. Ispred njihove kuće pronašao je freško iskraćene ćokove smrčeve i uporedjivanjem ovih ćokova sa panjevima na mjestu sječe utvrdio, da se radi o identičnim stablima i sječi iste starosti od 5 - 10 dana. M.e je zatekao kod kuće koji nijesu htjeli da komentarišu, govoreći, da to potiče iz njihove privatne šume, a kada je on insistirao da podju sa njim tragom vuče do mjesta sječe, isti nijesu prihvatili. Ovaj svjedok je posebno istakao, da se tragovi od volujske zaprege koji su se završavali kod kuće M.a bili jasno vidljivi i da poslije vuče nije padao snijeg i ustvrdio da je sječu izvršio sam M.D. a ne i N., i da je to naknadno saznao i na posebno pitanje Zamjenika ODT da objasni kako je došao do saznanja da je sječu izvršio samo D. a ne i N., kazao, došao je do saznanja na terenu raspitujući kako i ko gdje vrši sječu i lično zna. </span>
</p>
<p class="p5"></p>
<p class="p5">
<span>Predhodni iskaz sud je cijenio kao uvjerljiv i isti je u punom saglasju sa pisanim dokazima. Tako se iz zapisnika o izvršenom kontrolnom pregledu U.ZA Š.P. PJ B.Polje br. 94 od 08.03.2010.godine, vidi da je lugar B.S., pregled izvršio u državnoj šumi u odjeljenju br. 39 dana 07.03.2010.godine i daje tom prilikom pronašao bespravnu sječu od 3 kom.smrčevih stabala / sušike / i upisani prečnici panjeva i ukupna drvna masa, a da se jedno stablo nalazi pored panja neobradjeno dok su druga dva stabla odvučena volujskom zapregom, što je bio dobro vidljiv trag po snijegu koji se završavao kod kuće M.D.a i N.a, gdje je pronašao freško iskraćene ćokove od tih stabala. Sječa je stara 5 do 10 dana a braća M. koje je našao kod kuće nijesu priznali da su izvršili bespravnu sječu i isti nijesu htjeli da komentarišu ništa. A iz procjene štete iste uprave Škr.br. 5/2010 od 09.03.2010.godine, se vidi, da je dana 07.03.2010.godine, u mjesto zv. K. Do odjeljenje br. 39, bespravno posječena 3. smrčeva stabla - sušike, i upisana bruto masa 4,07 m3, i utvrdjena vrijednost u iznosu od 472,50 eura, i upisane ostale pojedinosti vezano za sječu. </span>
</p>
<p class="p5"></p>
<p class="p6">
<span>Dakle, na osnovu provedenih dokaza proizilazi nesumnjiv zaključak, da je okrivljeni M.D., neutvrdjenog dana početkom marta mjeseca 2010.godine u mjestu K. Do, Opština Bijelo Polje u državnoj šumi u odjeljenju br. 39, GJ Rudo Polje, radi kradje oborio 3. smrčeva stabla, ukupne drvne mase od 4.07 m3, i na taj način pričinio štetu oštećenoj U. ZA Š.P.a,  a što znači da su u radnjama okrivljenog sadržani svi elementi bića krivičnog djela šumske kradje iz čl. 324. st.  1. KZ CG, za koje ga je sud oglasio krivim. Okrivljeni je u konkretnom slučaju postupio s umišljajem, svjestan da na taj način čini krivično djelo. </span>
</p>
<p class="p14"></p>
<p class="p13">
<span>Za krivično djelo šumske kradje iz čl. 324. st. 1. u Krivičnom Zakoniku CG, propisano je da će se učinilac kazniti novčanom kaznom i zatvorom do jedne godine. </span>
</p>
<p class="p13"></p>
<p class="p5">
<span>Prilikom odlučivanja o vrsti i visini kazne, sud je okrivljenom cijenio  sve okolnosti iz čl. 42. KZ CG, koje utiču da kazna bude veća ili manja, pa je od olakšavajućih  okolnosti našao da se radi o starijem, nezaposlenom licu, živi od rada na selu - poljoprivrede, lošeg imovnog stanja, da se radi o sječi loših stabala ( sušika), dok mu je kao otežavajuće okolnosti cijenio da je isti ranije osudjivan, a  i za krivično djelo šumske kradje po presudi K.br. 615/08 od 23.09.2009.godine. Imajući u vidu predhodno utvrdjene okolnosti Sud je okrivljenog osudio na kaznu zatvora u trajanju od 30 ( trideset ) dana, a obzirom da je za ovo krivično djelo šumske kradje kumulativno sa kaznom zatvora propisana i novčana kazna, to je sud okrivljenog osudio i na novčanu kaznu preciziranu izrekom presude, a primjenom čl. 39. st. 1. KZ CG. Ovaj sud imajući u vidu utvrdjene olakšavajuće okolnosti smatra da se sa ovim vrstama i visinama kazne u konkretnom slučaju može postići svrha kažnjavanja predvidjena čl. 32. a u vezi čl. 4. st. 2. Krivičnog Zakonika CG, i da okrivljeni više ne vrši krivična djela.</span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - Presudu ovog suda K.br. 615/08, pa je našao da je bez uticaja na drugačije odlučivanje u ovoj krivičnoj stvari, obzirom na ukupno činjenično stanje. </span>
</p>
<p class="p5"></p>
<p class="p5">
<span>Kako je optuženi oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka, vodeći pri tom računa  o imovinskim prilikama optuženog shodno čl.199 ZKP-a, dok drugih troškova krivičnog postupka nije bilo.</span>
</p>
<p class="p14"></p>
<p class="p15">
<span>	Imajući u vidu da je imovinsko pravni zahtjev od strane oštećene sačinjen u vidu specifijacije a obzirom da podaci krivičnog postupka ne pružaju pouzdan osnov ni za podpuno ni za djelimično odlučivanje u pogledu visine štete, te da bi pribavljanjem novih podataka vodilo znatnom odugovlačenju postupka, to je oštećena Uprava za šume PJ Bijelo Polje, u odnosu na ispostavljeni imovinsko pravni zahtjev, upućena na parnicu, shodno čl. 212. st. 2. ZKP-a.</span>
</p>
<p class="p12">
<span>Sud je prema okrivljenom M.N.u shodno čl. 362. st. 1. tač. 1. ZKP-a, donio odbijajuću presudu, imajući u vidu da je Zamjenik ODT odustao od daljeg krivičnog gonjenja protiv ovog okrivljenog iz razloga što je, tokom glavnog pretresa  iz izvedenih dokaza - iskaza lugara B.S.a, utvrdjeno da je krivično djelo izvršio M.D., a ne i M.N.. </span>
</p>
<p class="p6">
<span>Troškovi krivičnog postupka padaju na teret budžetskih sredstava. </span>
</p>
<p class="p5"></p>
<p class="p6">
<span>Oštećena U. ZA Š.P.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p12"></p>
<p class="p16">
<span>Sa iznijetih razloga, a u smislu čl. 364. i 362. st. 1. tač. 1. ZKP-a, odlučeno je kao u izreci presude.</span>
</p>
<p class="p16"></p>
<p class="p16"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">Dana: 07.10.2010. godine</span>
</p>
<p class="p6"></p>
<p class="p6"></p>
<p class="p14">
<span class="s1">Zapisničar,                                                                                   S u d i j a,</span>
</p>
<p class="p14">
<span class="s1">Ljiljana Popović                                                                      Rahmo Banda </span>
</p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p4"></p>


</body>
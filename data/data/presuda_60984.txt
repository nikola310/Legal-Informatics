<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.s3{font-family:Times New Roman;font-size:14pt;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 220/11</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p3">
<span class="s1">U   I M E   C R N E   G O R E</span>
</p>
<p class="p3"></p>
<p class="p4">
<span>	</span>
</p>
<p class="p5">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Mariji Ćupić, uz sudjelovanje namještenika suda Olge Lipovine, kao zapisničara, u krivičnom predmetu okr. K. B. zbog krivičnog djela nasilje u porodici ili u porodičnoj zajednici iz čl.220.st.2. u vezi st. 1.KZ-a po Optužnom predlogu Osnovnog Državnog Tužilaštva u Cetinju, Kt.br.226/11-2 od 20.12.2011.godine, nakon održanog glavnog i javnog pretresa u prisustvu zamjenika ODT-a M. D., okr. K. B., ošt. K. V. donio je dana 21.06.2012.godine i istog dana  javno objavio, ovu</span>
</p>
<p class="p5"></p>
<p class="p6"></p>
<p class="p3">
<span class="s1">P R E S U D U</span>
</p>
<p class="p6"></p>
<p class="p6"></p>
<p class="p6">
<span>	</span><span class="s1">Okrivljeni K. B.,</span><span> od oca P.i majke S., rođene R., rođen ......godine u Cetinju, gdje i prebiva, selo R. – D. Z. državljanin Crne Gore, neoženjen, pismen, sa završenom srednjom ugostiteljskom školom, lošeg imovnog stanja, neosuđivan </span>
</p>
<p class="p6"></p>
<p class="p6"></p>
<p class="p7">
<span class="s1">K r i v    j e: </span>
</p>
<p class="p5">
<span class="s1">Zato što je:</span>
</p>
<p class="p4"></p>
<p class="p6">
<span>	Dana 18.oktobra.2011.godine, oko 15,30 časova, u selu "R.-D. Z., opština Cetinje, primjenom grubog nasilja narušio tjelesni i duševni integritet člana svoje porodice - brata ošt. K. V. iz Cetinja, na način što je na putu presreo oštećenog koji je išao prema porodičnoj kući i povišenim tonom mu uputio prijetnju sadržine "Krvniče, primaš mi penziju moga oca, i mutiš mi volove, sad ću te ubiti", nakon čega je kosijerom koji je držao u lijevoj ruci kao orudjem podobnim da tijelo teško povrijedi, više puta izmahnuo prema oštećenom koji je nekoliko udaraca kosijerom blokirao drvenim štapom koji je držao u desnoj ruci, dok je zadobio nekoliko udaraca oštricom kosijera u predjelu desne ruke od kojih mu je nanijeta laka tjelesna povreda u vidu posjekotine trećeg i četvrtog prsta  desne šake, i posjekotine ramenoručnog zgloba, da bi potom okrivljeni uzeo sa tla veći kamen, te je istovremeno držeći kamen na desnom ramenu uz pomoć desne ruke ponovo uputio prijetnju oštećenom "ubiću te".</span>
</p>
<p class="p6"></p>
<p class="p6">
<span class="s1">	</span><span>-čime je izvršio krivično djelo nasilje u porodici ili u porodičnoj zajednici iz čl.220. st.2 u vezi st.1 Krivičnog zakonika, </span>
</p>
<p class="p3"></p>
<p class="p4">
<span class="s1">          </span><span>- pa mu sud  primjenom citiranih zakonskih propisa i primjenom čl.4, 5, 13, 15, 42,52,53,54,75 KZ-a i čl.226-229 i 374 ZKP-a izriče </span>
</p>
<p class="p4"></p>
<p class="p4"></p>
<p class="p3">
<span class="s1">U S L O V N U   O S U D U </span>
</p>
<p class="p4"></p>
<p class="p4"></p>
<p class="p6">
<span>	Kojom okrivljenom utvrdjuje kaznu zatvora u trajanju od tri mjeseca  i istovremeno odredjuje da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p6"></p>
<p class="p5">
<span>Obavezuje se okrivljeni da na ime troškova krivičnog postupka na blagajni ovog Suda uplati iznos od 44,00 €,  te na ime paušala iznos od 30,00 € ,a sve u roku od 15 dana po pravosnažnosti presude pod prijetnjom prinudnog izvršenja .</span>
</p>
<p class="p6"></p>
<p class="p6">
<span>          Okrivljenom K. B. se izriče mjera bezbjednosti oduzimanje predmeta -kosijera.</span>
</p>
<p class="p3"></p>
<p class="p3">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Osnovno Državno Tužilaštvo u Cetinju</span><span class="s1"> </span><span>podnijelo je Sudu Optužni prijedlog Kt.br.226/11-2 od 20.12.2011.godine protiv okr. K. B. iz sela R. -D. Z.,opština Cetinje,zbog krivičnog djela nasilje u porodici ili u porodičnoj zajednici iz čl.220. st. 2 u vezi  st.1 KZ-a. U završnoj riječi na održanom glavnom pretresu zastupnik optužbe je  ostao  pri podnijetom optužnom predlogu  i predložio sudu da okrivljenog oglasi krivim i osudi po zakonu,kao i da se istom izrekne mjera bezbjednosti oduzimanja predmeta-kosijera shodno čl.75.st.1.Krivičnog zakonika .</span>
</p>
<p class="p5"></p>
<p class="p6">
<span>	Okrivljeni K. B.</span><span class="s1">,</span><span> u svojoj odbrani je istakao da živi u selu R. D. Z., gdje se bavi stočarstvom. Dana 18.10.2011.godine, rano je počeo da pije rakiju, po njegovoj procjeni popio je sigurno 18-est čaša od 0,03 l i bio je prilično u pijanom stanju. U jednom trenutku izašao je ispred kuće kada je vidio brata K. V. kako prolazi glavicom prema svojoj kući koja je udaljena od njegove jedno 200 metara. Skupilo mu se nešto, jer ga je V. sa svojim sinom brutalno prebio 1999.godine i od tada nijesu baš u dobrim odnosima , osim što ponekad popiju kafu ili rakiju zajedno, ali je na distanci od brata,tj.održava kontakt jer mu je ipak rodjeni brat. Pošao je tada u susret V. i pitao ga sa razdaljine od 20 metara "što mi učinje brate i nagrdi ovako da me sve boli". V. mu je na to odgovorio "miči mi se krvniče, ne primiči mi se krvniče, ubiću te, slomit ruke, i bačit u jamu, i svu stoku tvoju dati djeci, a poslaću te u duševnu bolnicu i u Spuž, da ga nikad više od tamo ne izadješ" . Istina je da je imao kosijer u ruci koji stalno nosi radi potrebe oko stoke, a kako je bio pod jakom dozom alkohola nije vidio nosi li što V. u rukama, odnosno, ima li kakvo oružje. Zna da je započeo tuču,ali se ne sjeća kako je tuča počela, zna samo da se u jednom trenutku nalazio na mjesto V., a V. na njegovo mjesto, dok se njegov kosijer nalazio pod nogama V.., a neka toljaga koja je bila sva oštećena - rascijepljena dužine oko 1m kod njega.Pretpostavlja da je toljaga bila V.va, jer nije mogla biti ničija drugo. V. je u desnoj ruci držao svoju sjekiru i rekao mu da uzme kosijer ispod njegovih nogu, što je odbio bojeći se da ga sjekirom ne udari po glavi kada se savije. Nakon dogadjaja digao je sa zemlje kamen veće težine, i mislio se da li da gadja V.  sa njim, ali je odustao jer mu je on ipak brat. V. je uzeo kosijer , a on je toljagu ponio sa sobom i razdvojili su se, svako svojim putem. Poslije dogadjaja su se gledali, i nijesu se svadjali, niti se jedan drugome javljali. Dodao je da je vidio da su V. prsti na šaci posječeni, dok je njemu povrijedjena šaka lijeve ruke, o čemu je priložio medicinsku dokumentaciju. Istakao je da je kosijer njegov, koji je nosio kritične prilike sa sobom, a sjekira je V.va u to je potpuno siguran. Odličnog je zdravstvenog stanja, nikad nije zadržavan u bilo kojoj bolnici, a što se tiče  duševnog zdravlja, potpuno je zdrav i zbog toga mu nikada nije ukazivana ljekarska pomoć, a što mogu posvjedočiti svi mještani sela gdje živi. Na kraju je dodao da mu je žao što je došlo do ovog događaja, isto voli svog brata V., kune se u Boga da ga više nikad neće napasti, i da je spreman da mu ruku pruži bez obzira da li će za ovo djelo krivično odgovarati ili ne.</span>
</p>
<p class="p6">
<span> </span>
</p>
<p class="p5">
<span>Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao oštećenog K. V., pročitao nalaz i mišljenje sudskog vještaka medicinske struke dr.R.S. Kt.br.226/11-2 od 29.11.2011.godine ,dat na zapisniku kod Osnovnog državnog tužilaštva u Cetinju ,sa izvještajem ljekara JZU Opšte bolnice Cetinje br.protokola 1248 od 28.10.2011.godine ,te izvještaj UP Ispostave Cetinje br.245/11-6072 od 12.12.2011.godine iz kaznene evidencije za okrivljenog K. B.. </span>
</p>
<p class="p5"></p>
<p class="p5">
<span class="s2">Ošt. K. V.</span><span> u svom iskazu je istakao da je dana 18.10.2011.godine krenuo iz Cetinja prema selu R. D. Z., gdje posjeduje porodičnu kuću, a inače tamo drži pčele tako da periodično dolazi radi održavanja pčela i meda koji one proizvode. Na razdaljini od oko 700-800 metara od njegove kuće, živi u svojoj kući njegov brat K. B. sa kojim nije u dobrim odnosima, ali se nijesu do sada fizički  sukobljavali, već jednostavno ne razgovaraju još od 1999.godine. Istog dana oko 15,30 časova, stigao je na selo i išao putem prema svojoj kući noseći na lijevom ramenu torbu sa namirnicama  jer je planirao da ostane nekoliko dana, a torbu je okačio o sjekiru koju je prethodno nasadio kod majstora . P. na Cetinju, dok je u desnoj ruci u najlonskoj kesi nosio knjigu i štap. Na razdaljini od oko kilometar od njegove porodične kuće presreo ga je brat K. B.  koji mu se povišenim tonom obratio riječima: " krvniče, primaš mi penziju mog oca, i mutiš mi volove sad ću te ubiti", te istovremeno zamahujući kosijerom koji je držao u lijevoj ruci u njegovom pravcu, tačnije sa kosijerom je izmahivao prema njegovoj glavi sa razdaljine od oko 1,5 metara, ali je udarac spriječio štapom koji je kako je već i naveo držao u desnoj ruci sa knjigom.  Medjutim, njegov brat je i dalje pokušavao da mu zada udarce kosijerom u predjelu glave, ali ih je uspješno odbijao štapom. Udarci njegovog brata kosijerom su bili toliko jaki da su mu rascijepili štap u više djelova. U medjuvremenu je oslobodio sjekiru o koju je bila okačena torba i njome odbijao udarce kosijerom što se da utvrditi . Jačina udaraca se može najbolje vidjeti na oštrici sjekire koja je na više mjesta oštećena. Dok je držao štap kao zaštitu njegov brat mu je kosijerom povrijedio srednji i domali prst desne ruke. Nakon toga, dok se branio sjekirom, odnosno dok je istu postavljao kao štit, B. je uspio pored toga kosijerom da mu zada udarac u predjelu lijevog ramena koji mu je probio trenerku , košulju i podkošulju koju je kritične prilike nosio. Odmah zatim kosijerom mu je zadao udarac u predjelu nadkoljenice lijeve noge koji mu je u tom predjelu rascijepao farmerke. Takodje mu je prilikom udaraca zakačio i torbu na dva mjesta, iza koje je zaklanjao glavu. Bojeći se za svoj život poskakivao je i prilikom jednog udarca B. mu je kosijerom zakačio i cipelu lijeve noge, i tom prilikom mu je istu razbucao, kao i čarapu. Gledao je smrt u očima,jer mu je brat prišao i na manjoj razdaljini od 1,5 metara i svaki njegov udarac je bio smrtonosan od svoje siline, i oštrice kosijera. Kao i svaki čovjek kada mu je život ugrožen želi da ga spasi, pa je uspio u momentu da ušicama sjekire koju je držao u desnoj ruci udari B. po šaci lijeve ruke kojom je neprestano izmahivao kosijerom, tako da je usled tog udarca B ispao kosijer iz ruku na zemlju. Tada je B. uzeo polomljeni štap sa zemlje  kojim se on prethodno branio i uzviknuo mu: ko ti ženu jebe, ali ću te ubiti što primaš penziju i što mi mutiš volove, čim M. pođe za Podgoricu  ubiću te". Pojasnio je da je M.njihov rodjeni brat. Povlačio se zatim jedno 15-tak metara, dok je B. sa zemlje uzeo jedan veći kamen i držeći isti u desnoj ruci na desno rame prijetio mu riječima: "sad ću te ubiti", a on mu je na to odgovorio "ubij" . Razdvojili su se i pošao je kod drugoga brata M. koji živi u dijelu njihove porodične kuće, da mu pokaže povrede koje je imao. Poslije sat vremena B. se vratio i iznad njegove kuće mu prijetio da će ga ubiti. Dogadjaj je prijavio tek nakon 10 dana obzirom da je bio povrijedjen, a policijske stanice nema u njihovom selu. Čim je došao na Cetinje prijavio je slučaj policiji, a oni su ga odmah uputili u bolnicu gdje su mu konstatovali tjelesne povrede. Mišljenja je da je njegov brat duševno oboljela osoba , da živi sam na selu već 20-tak godina, ne komunicirajući ni sa kim, osim sa dvojicom mještana,a nije oženjen i nema djecu, nema nikakva primanja i osim što je od rodjenja obolio svi ti loši uslovi života dodatno utiču na njega da bude krajnje agresivan i veoma opasan po život i tijelo za svakog za koga on misli da mu je neprijatelj. Kao dokaz da je govorio istinu priložio je gornji dio od trenerke, košulju, farmerice, lijevu cipelu i čarapu, kao i sjekiru kojom se branio od B. i B.ov kosijer kojim mu je zadavao udarce, a u čiji posjed je došao odmah čim je B. otišao sa lica mjesta. Razlog zašto ga je brat napao je navodno što prima pokojnog oca penziju i što muti volove (kao vampir). Niti prima očevu penziju što se lako može provjeriti, niti muti volove jer je on ugledan čovjek u ovom gradu, i penzionisani nastavnik u osnovnoj školi "Nj." tako da mu te stvari ne padaju na pamet. Brat mu je izmahivao minimum 15 puta, i to svaki put oštricom kosijera. Izmahivao je kosijerom sa razdaljine sa koje ga jeko mogao udariti tj., raskomadati, a njegova izmahivanja su bila uglavnom u pravcu njegove glave i toliko jaka da bi mu glavu bukvalno mogla otkinuti. Kako se uspješno branio prvo štapom ,a zatim sjekirom njegov brat je nekoliko puta izmahnuo i u predjelu ramena koljena i stopala, kako je to prethodno i opisano. Još je pojasnio da je njegova odbrana bila pasivna jer je blokirao udarce štapom, a zatim i sjekirom i nije pri tom pokušavao da se ovim orudjem udari brata, osim što ga je ušicama sjekire udario po ruci kad mu je ispao kosijer. Nije se pridružio krivičnom gonjenju protiv okrivljenog i nije postavio imovinsko pravni zahtjev,obzirom da se radi o njegovom bratu sa kojim više nije imao nesuglasica od ovog dogadjaja. </span>
</p>
<p class="p5"></p>
<p class="p5">
<span class="s2">Iz nalaza i mišljenja sudskog vještaka med.struke R. dr. S. </span><span>kt.br. 226/11-2 od 29.11.2011.godine, dat na zapisniku kod ODT-a u Cetinju, sa izvještajem ljekara specijaliste JZU Opšta bolnica Cetinje br. protokola 1248 od 28.10.2011.goldine, proizilazi da je dana 28.10.2011.godine  na Hiruškom odjeljenju pregledan K. V. ,kojom prilikom mu je postavljena dijagnoza posjekotina trećeg i četvrtog prsta desne šake,posjekotina ramenoručnog zgloba ,a koje povrede su nastale udarcima metalnog dijela kosijera (seoska alatka),kao i da je istog dana pregledan od strane ljekara specijaliste psihijatra u Centru za mentalno zdravlje kada mu je postavljena dijagnoza strah ,depresija ,jer je u nekoliko navrata udaren metalnim dijelom kosijera (oštrica i tupi dio),zbog koje svađe sa bratom kod istog postoji psihički poremećaj u vidu straha i depresije,što predstavlja laku tjelesnu povredu. </span>
</p>
<p class="p5"></p>
<p class="p5">
<span class="s2">Iz izvještaja UP Ispostave Cetinje</span><span>, br. 245/11-6072 od 12.12.2011 .godine, iz KE za okr. K. B. proizilazi  da isti nije osuđivan.</span>
</p>
<p class="p5"></p>
<p class="p5">
<span>	Analizirajući rezultate provedenog dokaznog postupka, te na osnovu savjesne  i brižljive ocjene svih provedenih dokaza pojedinačno i u svojoj ukupnosti , sud je nesumnjivo utvrdio da je okr.K. B. počinio krivično djelo za koje se tereti u vremenu, mjestu i na način bliže opisan dispozitivom ove presude.</span>
</p>
<p class="p6"></p>
<p class="p6">
<span> Naime, utvrđujući činjenice radi pravilnog određenja materijalnopravnog odnosa u ovoj krivičnopravnoj stvari sud je nesumnjivo utvrdio da je okrivljeni dana</span><span class="s3"> </span><span>18.oktobra.2011.godine, oko 15,30 časova, u selu "R.-D. Z., opština Cetinje, primjenom grubog nasilja narušio tjelesni i duševni integritet člana svoje porodice - brata ošt. K. V. iz Cetinja, na način što je na putu presreo oštećenog koji je išao prema porodičnoj kući i povišenim tonom mu uputio prijetnju sadržine "Krvniče, primaš mi penziju moga oca, i mutiš mi volove, sad ću te ubiti", nakon čega je kosijerom koji je držao u lijevoj ruci kao orudjem podobnim da tijelo teško povrijedi, više puta izmahnuo prema oštećenom koji je nekoliko udaraca kosijerom blokirao drvenim štapom koji je držao u desnoj ruci, dok je zadobio nekoliko udaraca oštricom kosijera u predjelu desne ruke od kojih mu je nanijeta laka tjelesna povreda u vidu posjekotine trećeg i četvrtog prsta  desne šake, i posjekotine ramenoručnog zgloba, da bi potom okrivljeni uzeo sa tla veći kamen, te je istovremeno držeći kamen na desnom ramenu uz pomoć desne ruke ponovo uputio prijetnju oštećenom "ubiću te".</span>
</p>
<p class="p5"></p>
<p class="p6">
<span>Dakle, kada se zakonske odredbe čl. 220. st.2.u vezi st.1. Krivičnog zakonika, dovedu u logičku vezu sa činjeničnim stanjem utvrdjenim na glavnom pretresu, tj. imajući u vidu radnje okrivljenog koje se sastoje u primjeni grubog nasilja prema oštećenom članu svoje porodice- bratu , kao pasivnom  subjektu (koje svojstvo mu je predvidjeno odredbama čl.142.KZ-a) pritom koristeći kosijer- oruđe ,kao sredstvo podobno da tijelo teško povrijedi i nastupjelim posledicama koje se sastoje u narušavanju njegovog tjelesnog i duševnog integriteta, sud izvodi jasan pravni zaključak da su se u radnjama okrivljenog stekla sva bitna obilježja konkretnog krivičnog djela i to kako subjektivna, tako i objektivna, pri čemu je Sud odredjujući okrivljenikov subjektivan odnos prema djelu utvrdio eventualni umišljaj jer je učinilac bio svjestan da može učiniti djelo pa je na to pristao.</span>
</p>
<p class="p6"></p>
<p class="p5">
<span>Dovedeni u vezu , provedeni dokazi  kod suda stvaraju jasan zaključak da se dogadjaj odigrao na način kako je to predstavio oštećeni u svom iskazu, pa je sud ove dokaze u potpunosti prihvatio kao isitnite, logički skladne i neprotivurječne, i kao takve ih cijenio kao dokaze od presudne važnosti za razjašnjenje date krivične stvari. Oštećeni je na potpuno jasan, detaljan i po stanovištu suda istinit i uvjerljiv način predstavio radnje okrivljenog kritičnom prilikom  koje su preduzete prilikom izvršenja predmetnog krivičnog djela. Iskaz oštećenog, koji u bitnom navodi način izvršenja krivičnog djela od strane okrivljenog i povrede koje je tom prilikom od istog zadobio u potpunosti je u logičkoj saglasnosti sa postojećom medicinskom dokumentacijom i datim nalazom i mišljenjem vještaka medicinske struke.</span>
</p>
<p class="p5"></p>
<p class="p5">
<span>Ovo tim prije što je sam okrivljeni zbog alkohola koji je konzumirao navedenog dana neprecizan u svom izlaganju,iako ne negira da je on taj koji je inicirao sami dogadjaj, tako da u konkretnom slučaju, a kada se ima u vidu da je korišćena  sjekira od strane okrivljenog ,kao inicijatora dogadjaja, sud ni u jednom trenutku nije posumnjao u vjerodostojnost iskaza ostećenog K. V..</span>
</p>
<p class="p6"></p>
<p class="p6">
<span>Prilikom odmjeravanja vrste i visine krivične sankcije koju će Sud izreći okrivljenom cijenjene su okolnosti iz čl. 42. Krivičnog zakonika, pa je Sud od olakšavajućih okolnosti na strani okrivljenog našao da se radi o osobi ranije neporočnog načina života-neosuđivan ,da se oštećeni nije pridružio krivičnom gonjenju i da nije postavio imovinskopravni zahtjev,iskreno izraženo žaljenje i kajanje zbog situacije u kojoj se našao, dok otežavajućih okolnosti van bitnih elemenata krivičnog djela u pitanju nije bilo, pa je Sud cijeneći tako utvrdjene okolnosti, a imajući u vidu svrhu kažnjavanja, okrivljenom utvrdio kaznu zatvora u trajanju od tri mjeseca  odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54 KZ-a, odredjujući da se izrečena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p6"></p>
<p class="p6">
<span> Posebno je sud prilikom izricanja uslovne osude imao u vidu da su okrivljeni i oštećeni u korektnim odnosima u šta se sud uvjerio neposredno na pretresu, odn.da više nijesu dolazili u međusobne incidentne situacije,što je rezultiralo i stavom oštećenog da se ne pridružuje krivičnom gonjenju i da ne postavlja imovinskopravni zahtjev.</span>
</p>
<p class="p6"></p>
<p class="p5">
<span>Shodno čl. 75.st.1. KZ-a okr. K. B., izrečena je mjera bezbjednosti oduzimanja predmeta – kosijera.</span>
</p>
<p class="p8"></p>
<p class="p6">
<span>Okrivljeni  je obavezan shodno čl.226-229 ZKP-a na uplatu troškova krivičnog postupka u iznosu od 44,00 eura ,a koji iznos u konkretnom čini naknada za dati nalaz i mišljenje vještaka medicinske struke R. S., te na ime paušala iznos od 30,00 €, a koji iznos je Sud odredio uzimajući u obzir konkretan slučaj, trajanje postupka i imovne prilike okrivljenog.</span>
</p>
<p class="p5"></p>
<p class="p5">
<span>Na temelju izloženog u smislu čl. 374. ZKP-a valjalo je odlučiti kao u izreci. </span>
</p>
<p class="p3">
<span class="s1">OSNOVNI SUD U CETINJU,</span>
</p>
<p class="p3">
<span class="s1">Dana 21.06.2012.godine.</span>
</p>
<p class="p3"></p>
<p class="p6">
<span class="s1">Zapisničar,                                                                                      SUDIJA,</span>
</p>
<p class="p6">
<span class="s1">Olga Lipovina                                                                          Marija Ćupić s.r.</span>
</p>
<p class="p6"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba, </span>
</p>
<p class="p4">
<span>u roku od 8. dana od dana prijema iste,</span>
</p>
<p class="p4">
<span> Višem  sudu u Podgorici, a preko ovog</span>
</p>
<p class="p4">
<span> Suda</span>
</p>
<p class="p4"></p>
<p class="p4">
<span> </span>
</p>
<p class="p9"></p>
<p class="p9"></p>


</body>
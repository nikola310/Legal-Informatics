<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:R;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.475in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p11{margin-left:-0.125in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p12{margin-left:-0.125in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p13{margin-left:0.25in;text-align:start;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:R;font-size:12pt;}
.p15{text-align:justify;hyphenate:auto;font-family:R;font-size:12pt;}
.s1{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span class="s1">K br. 229/13</span>
</p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">                                                                                                                                                                                                                                                                                  </span>
</p>
<p class="p1"></p>
<p class="p1"></p>
<p class="p1">
<span class="s1">U IME CRNE GORE </span>
</p>
<p class="p1"></p>
<p class="p4">
<span>	OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu optuženog J. A. i V. N., zbog krivičnog djela - napad na službeno lice u vršenju službene dužnosti iz člana 376 st. 3 u vezi sa st. 2 i 1 Krivičnog zakonika, po optužnom predlogu Osnovnog državnog tužilaštva u Baru Kt. br. ... od 04.06.2013. godine, nakon održanog glavnog javnog pretresa u prisustvu zastupnika optužbe Zamjenika Osnovnog državnog tužilaštva Radmile Gačević, okrivljenog J. A. i njegovog branioca adv. V. M. i okrivljenog V. N. i njegovog branioca adv. H. G., dana 05.07.2013. godine donio i javno objavio  </span>
</p>
<p class="p4"></p>
<p class="p1">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okrivljeni </span>
</p>
<p class="p4"></p>
<p class="p4">
<span class="s1">1. J. A. JMBG ..., zvani "S...", od oca M. i majke S., rođene Đ., rođen ... godine u B., sa prebivalištem u B., ul. ... br. ... - L., završio gimnaziju, fudbaler u ... u B., srednjeg imovnog stanja, neoženjen, državljanin Crne Gore, prema kome je izrečena vaspitna mjera </span><span>rješenjem Osnovnog suda u Baru Km 04/09 od 18.04.2011. godine pojačan nadzor od strane nadležnih organa zbog krivičnog djela iz čl. 399 KZ (nasilničko ponašanje). </span>
</p>
<p class="p4"></p>
<p class="p1">
<span class="s1">2. V. N., JMBG ... , od oca Đ. i majke Lj., rođene J., rođen ... godine u B., sa prebivalištem u B., ul. V. R. .., završio Fakultet Menadžment u Beogradu, student na master studijama, srednjeg imovnog stanja, neoženjen, državljanin Crne Gore, osuđivan i to </span><span>presudama Osnovnog suda u Baru K br. 397/08 od 08.05.2009. godine zbog krivičnog djela iz čl. 151/1 (teška tjelesna povreda) u sticaju sa krivičnim djelom iz čl. 399 u vezi čl. 23 KZ (nasilničko ponašanje) na kaznu zatvora u trajanju od 4 mjeseca, presudom K br. 171/09 od 29.01.2010. godine zbog krivčnog djela iz čl. 399 u vezi čl. 23 (nasilničko ponašanje) na kaznu zatvora u trajanju od 6 mjeseci zatvora, K br. 279/09 od 02.06.2011. godine zbog krivičnog djela iz čl. 399 u vezi čl. 23 KZ (nasilničko ponašanje), na kaznu zatvora u trajanju od 6 mjeseci zatvora  i presudom K br. 465/09 od 18.10.2012. godine zbog krivičnog djela iz čl. 399 u vezi čl. 23 KZ (nasilničko ponašanje) na kaznu zatvora u trajanju od 6 mjeseci. </span>
</p>
<p class="p1"></p>
<p class="p1"></p>
<p class="p1">
<span class="s1">KRIVI SU</span>
</p>
<p class="p4"></p>
<p class="p4">
<span class="s1">Zato što su </span>
</p>
<p class="p4"></p>
<p class="p4">
<span>Dana 31.05.2013. godine, u vremenu od 02,45 do 03,10 časova u službenim prostorima Uprave policije - Područne jedinice Bar, prijetili upotrebom oružja da će napasti službena lica u vršenju službene dužnosti i to službenim licima Uprave policije Područne jedinice Bar - oštećenim D. Z., M. I., F. N., P. P., A. N., S. N. i G. A. u vršenju poslova javne bezbjednosti - sprječavanja vršenja i otkrivanja krivičnih djela i prekršaja, na način što su, nakon što je okrivljeni J. A., koji je upravljao PMV marke "Citroen C4" reg. oznaka BR ... doveden u službene prostorije Uprave policije - Područne jedinice Bar radi preduzimanja službenih radnji kontrole prisustva alkohola u organizmu i pretresa vozila, u holu ispred dežurne službe, okrivljeni J. A. i V. N. prijetili  oštećenim i to okrivljeni J. A. riječima "pustite me baciću vam bombu u stanicu", a okrivljeni V. N. riječima "ako noćas mene ne ispoštujete i njega ne pustite, baciću vam bombu i sve ću vas pobiti". </span>
</p>
<p class="p4"></p>
<p class="p4">
<span>	-čime su izvršili krivično djelo - napad na službeno lice u vršenju službene dužnosti iz čl. 376 st. 3 u vezi st. 2 i 1 Krivičnog zakonika. </span>
</p>
<p class="p4"></p>
<p class="p5">
<span class="s1">P</span><span>a sud okrivljenom J. A. primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p6">
<span>      </span>
</p>
<p class="p1">
<span>USLOVNU OSUDU</span>
</p>
<p class="p6">
<span>                  </span>
</p>
<p class="p7">
<span> Kojom mu utvrđuje kaznu zatvora u trajanju od 6 mjeseci, u koju kaznu mu se uračunava vrijeme provedeno u pritvoru od 31.05.2013. godine do 05.07.2013. godine, i istovremeno određuje da se kazna neće izvršiti ukoliko okrivljeni u roku od 1 godine i 6 mjeseci, od dana pravosnažnosti presude, ne učini novo krivično djelo.</span>
</p>
<p class="p4"></p>
<p class="p7">
<span>Okrivljenog V. N. primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p1">
<span>OSUĐUJE</span>
</p>
<p class="p4"></p>
<p class="p7">
<span>Na kaznu zatvora u trajanju od 6 (šest) mjeseci, u koju kaznu mu se uračunava vrijeme provedeno u pritvoru od 31.05.2013. godine do 05.07.2013. godine. </span>
</p>
<p class="p7"></p>
<p class="p8">
<span>Okrivljeni  su dužni da solidarno plate troškove krivičnog postupka u iznosu od po 50 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p6"></p>
<p class="p1">
<span>O b r a z l o ž e nj e</span>
</p>
<p class="p4"></p>
<p class="p4">
<span>	Optužnim predlogom Osnovnog državnog tužilaštva u Baru, Kt. br. ... od 04.06.2013. godine, okrivljenima je stavljeno na teret da su izvršili krivično djelo – napad na službeno lice u vršenju službene dužnosti iz čl. 376 st. 3 u vezi st. 2 i 1 Krivičnog zakonika. </span>
</p>
<p class="p4">
<span>	Okrivljeni J. A. je u svojoj odbrani u bitnom naveo da je dana 31.05.2013. godine u kasnim noćnim satima, zajedno sa V. N., bio na proslavi rođendana njegove sestričine M. V., u lokalu "A." u Baru. Na tom slavlju bili su do 02,00 časa, nakon čega su njegovim vozilom marke "Citroen C4" došli do diskonta "K.". On je upravljao vozilom, na mjestu suvozača je bio K., čiji je nadimak "Đ.", a na zadnjem sjedištu sjedio je V. N.. Kada su se zaustavili ispred diskonta "K." vidio je bijelo vozilo kako se zaustavlja pored njegovog vozila. Izašao je iz svog vozila, a iz ovog bijelog vozila je izašao policajac D. Z., koji je bio u uniformi i rekao mu je da moraju da izvrše pretres auta, čemu se on nije protivio. D. Z. mu je u tom trenutku rekao da mora da ode do policijske stanice i da parkira vozilo kako bi uradili pretres i da moraju uraditi alkotest. D. Z.u je rekao da nema problema da pretresu vozilo, pružajući mu ključeve od vozila, ali ga je molio da ne ide u policiju da radi alkostest, jer je imao namjeru da sa svojim društvom ode do diskonta i da kupe nešto pića i da nastave negdje da slave rođendan. Na ove njegove riječi policajac D. Z. mu je rekao da ne može i da mora odmah otići u policijsku stanicu kako bi mu uradili alko test. Na početku je odbijao da ide u policiju, govorio je da neće da ide i zatim je naišao policijski kombi sa pripadnicima Interventne jedinice, nakon čega je otišao u UP PJ Bar. Nakon ulaska u prostorije policije, on i V. N. su sjeli u hol koji se nalazi odmah pored ulaza za građane. Dok su on i V. N. sjedjeli u holu, došao je jedan policajac, na sebi je imao preko uniforme floroscentni prsluk koji nosi saobraćajna policija, čije ime ne zna i  dao mu da "duva" i to u dva navrata i alko teste je pokazao procenat alkohola 1,21 promila. U tom trenutku se on okrenuo prema M. I. pitajući ga "mogu li da idem", tada je naišao D. Z. i rekao mu da ne može da ide, da mora da odleži dolje šest sati. Na to je on odgovorio D. Z.u da neće živ da ide dolje, misleći na ćeliju jer mu je obećano da će da ga puste. Tada je krenuo prema izlazu, tu su mu prišla dva policajca u uniformi, ali drugačije uniforme od D. Z. i M. I., prišao mu je i M. I. i uhvatio ga za ruku govoreći da ne može da ide, da mora da ostane u policijskoj stanici. Tada se mnogo iznervirao, govorio je da neće da ide dolje, tražio je da ga ispoštuju, da se javi majci, da ga majka vidi, jer je majka teško bolesna i zbog toga nikako ne može da podnese da je on u MUP-u. Svi ovi policjaci koji su bili tu i koji su čuli, odbili su ovu njegovu molbu, iako su svi znali da je njegova majka bolesna i znali su sve što je njegova majka prošla u životu, jer je izgubila sina. Kada su se oglušili na sve ove njegove riječi vezano za majku, tu je potpuno "poludio" i počeo je da se dere, vikao je zašto mu to rade, jer su prije četiri dana došli u njegovu kuću i to ujutro u 10,45 časova, odakle su ga poveli u policijsku stanicu i tamo ga držali sedam sati, da bi mu nakon toga saopštili da su pogriješili i da je slobodan. Pitao je u holu policajce zašto mu to rade, oni na to nisu odgovorali samo su stajali, jedino mu je M. I. govorio da se smiri, i on mu je kroz plač i nervozu govirio neke stvari u smislu "viđećete za ovo". Takođe im je rekao "ako me dolje stavite, naći ćete me mrtvog". Tvrdi da ni u jednom trenutku nije spomenuo ni bombu, ni "ubit, ni zaklat", jer to nije u njegovom rečniku. Sportista je i kapiten "M." koji je u prvoj ligi, i da ima takav rečnik sa 23 godine ne bi mogao da bude kapiten. Dakle, on tom prilikom nije upućivao nikakve prijetnje policiji. Dalje je naveo da je, dok su se nalazili u holu, V. N. takođe molio policajce da ga puste, i u jednom trenutku ga je V. N. uhvatio za ruku i rekao mu "Ajde idi kući". Tada je počeo da se dere i da udara rukama o sto i da plače jer ne može da se pomiri sa nepravdom. V. N. ih je čitavo vrijeme molio da ga puste i njega je smirivao. Nije čuo da je V. N. prijetio policajcima. Zna da se V. N. obraćao M. I. riječima "znaš li ti da ja imam svoju riječ", molio je da puste njega, a da V. N. umjesto njega ostane 6 sati u policiji, jer je on fudbaler, a u zadnjih pet dana su ga dva puta dovodili u policiju. Pojasnio je da kada je rekao policajcima "viđećete za ovo" nije mislio ništa da im uradi. N</span><span class="s1">ije rekao da će baciti bombu i nijednog policajca nije udario. </span>
</p>
<p class="p4">
<span>	Okrivljeni V. N. je u svojoj odbrani u bitnom naveo da je njegova mlađa sestra u noći 30.05.2013. godine slavila rođendan i da je povodom toga zajedno sa J. A. bio na žurci u restoranu "A." u Baru. Na proslovi rođendana su se zadržali do 02,00 časa, i nakon toga je zajedno sa J. A. i K. Đ., krenuo vozilom marke "Citroen" kojim je upravljao J. A. ka dragstoru "K.". Kada su se parkirali ispred dragstora, iza njih se zaustavilo jedno vozilo iz kojeg je izašao jedan policajac. Taj policajac tražio je od njih da izađu iz vozila kako bi odradio pretres vozila, na šta su okrivljeni poslušali i izašli iz vozila. Odmah je naišao kombi interventna jedinice iz kojeg su izašla dva policajca u uniformama, pa je policajac M. I. tražio od J. A. da pođe sa njima u policijsku stanicu kako bi uradili alko test. J. A. je rekao da hoće da ode u policiji da mu se uradi alko test, ali je tražio od M. I. da mu obeća da će ga odmah pustiti, bez obzira što je bio u alkoholisanom stanju. J. A. je tada sjeo u svoje vozilo, na mjesto suvozača je sjeo drugi policajac iz interventne jedinice, a okrivljeni V. N. na zadnjem sjedištu. Kada su ušli u stanicu policije, neko od policajaca je saopštio J. A. da mora da ostane u policiju radi triježnjenja. To je J. A. malo teže palo, pa je počeo malo histerično da se ponaša, plakao je i nije htio da ostane. Okrivljeni V. N. je dalje naveo da nije prijetio da će da baci bombu u SUP jer to nisu njegove riječi, već je samo tražio da puste J. A. da ga povede kući da spava. Sve vrijeme se trudio da smiri J. A., tako da sa njegove strane nije bilo nikakvih fizičkih nasrtaja na policiju, a takođe ni J. A. nije nikoga udarao. J. A. jeste bio histeričan, plakao je i vikao ali nije upućivao prijetnje policiji. Na glavnom pretresu je dodao da nije pominjao nikakvu bombu, nije prijetio na bilo koji način, niti se uopšte prepirao bilo sa kim od policajaca. Takođe tom prilikom kod sebe nije imao nikakvo oružje, ni pištolj, ni nož, ni bilo šta drugo. Policija je odmah ujutro izvršila pretres njegovog i bratovog, kao i babinog stana i nisu ništa pronašli. </span>
</p>
<p class="p4">
<span>	U dokaznom postupku sud je proveo sledeće dokaze: saslušani su svjedoci oštećeni: A. N., M. I., F. N., P. P., S. N. i G. A.,  pročitan je iskaz svjedoka oštećenog D. Z. sa zapisnika </span><span class="s1">dat pred Višim državnim tužilaštvom Podgorica na zapisniku od 01.06.2013. godine, pročitana je službena zabilješka UP PJ Bar - Ekspozitura policije Ku br. ... od 31.05.2013. godine. sačinjena od strane D. Z., M. I., F. N., P. P., A. N., S. N. i G. A., pročitana su </span><span>dva zapisnika UP PJ Bar KU br. ... od 31.05.2013. godine o izvršenom alkotestiranju kod V. N. i J. A., izvod iz KE za okrivljenog V. N. pribavljen od UP PJ Bar od 18.06.2013. godine, izvod iz KE za okrivljenog J. A. pribavljen od UP PJ Bar od 31.05.2013.godine, izvod iz KE za okrivljenog V. N. pribavljen od UP PJ Bar od 31.05.2013. godine i izvršen je uvid u video snimak </span>
</p>
<p class="p4">
<span> 	Svjedok oštećeni A. N., službenik UP PJ Bar- filijala O., je u svom iskazu u bitnom naveo da je te večeri bio na ispomoć u Baru, u saobraćajnoj patroli sa kolegom P. P.. Dok su se nalazili u centru grada oko 02,40 časova pozvao ih je komandir da dođu u stanicu policije da alkotestiraju jedno lice. Čim su ušli u zgradu Uprave policije, u holu gdje se nalazi prijavnica, vidio je J. A., koji je počeo da lupa po stolu vičući "nećete me večeras zatvoriti, vi ste pičke policijske, pobiću vas i baciću vam bombu". U međuvremenu su ga držale kolege M. I. i F. N. i da ga nisu držali on bi izašao iz zgrade. J. A. se kolegi D. Z. se unosio u lice, ali kolege nisu dozvoljavale da mu se približi. Nakon toga je došao V. N. koji je počeo da objašnjava da su išli u "K." da kupe alkohol i da slave rođendan njegove sestre i koji im je tada rekao "ako me ne budete ispoštovali i ne pustite J. A., pobiću Vas, baciću Vam bombu". J. A. je čitavo vrijeme negodovao, udarao šakom po stolu i nakon što su uspjeli da smire situaciju kolega P. P. je uspio da alkotestira J. A.. Bio je prisutan kada je vršeno alkotestiranje J. A. i tom prilikom J. A. nije pravio nikakve probleme, a nije bio prisutan kada je vršeno alkotestiranje V. N.. Pridružio se krivičnom gonjenju protiv okrivljenih, a nije postavio imovinsko pravni zahtjev. </span>
</p>
<p class="p4">
<span>	Svjedok M. I. službenik interventne grupe UP PJ Bar, je u svom iskazu u bitnom naveo da je te večeri obavljao poslove interventne grupe. Negdje oko 02,40 časova pozvani su od strane starješine D. Z. da dođu na parking kod dragstora "K." da bi izvršili kontrolu lica. Kada su došli na lice mjesta zatekli su D. Z. i dva lica, odnosno J. A. i V. N., koji su bili pored parkiranog vozila marke "Citroen". Dolaskom na lice mjesta odmah su izvršili pregled vozila i lica i nisu pronašli ništa interesantno za njihovu službu. Tada je D. Z. saopštio J. A. da će biti alkotestiran i da će ga privesti u službene prostorije UP PJ Bar, a imali su namjeru da izvrše detaljan pregled vozila na službenom parkingu. Kada su J. A. i V. N. ušli u zgradu policije, odnosno u hol dežurne službe, obojica su bili agresivni. Komandir D. Z. je rekao J. A. da će biti alkotestiran od strane saobraćajne kontrole, a na to je reagovao V. N. tražeći da puste J. A. kako bi proslavili rođendan njegove sestre. Kada mu je saopšteno da će biti alkotestiran, J. A. je odgovorio "nećete me zatvarati pičke policijske, jebaćemo Vam majku" pružao je otpor, pokušao je da se otrgne, čak je i pokušao da izađe iz zgrade policije, veoma se drsko ponašao, udarao je šakama od sto. I V. N. se agresivno ponašao govoreći "ako mene noćas ne ispoštujete, mene i moga druga i njega ne puštite bacićemo Vam bombu u stanicu". Svjedok je dalje naveo da je V. N. u trenutku kada je prijetio bombom krenuo prema ulaznim vratima zgrade policije i tu se otimao sa kolegama iz saobraćajne patrole. Takođe, dok su se nalazili u policijskom holu, J. A. i V. N. su nasrtali na policajce i to prema kolegi S. N. . J. A. je u jednom trenutku povikao "baciću Vam bombu u stanicu". Komandir D. Z. je razgovarao sa V. N. pokušavajući da smiri situaciju i nakon toga su J. A. i V. N. alkotestirani i kod obojice ustanovljen alkohol u organizmu. Svjedok je dalje naveo da je V. N. i u jednom ranijem događaju bio agresivan prema policajcima, zbog čega je u toku jedan postupak pred sudom, te da mu je poznato da je V. N. sklon nasilničkom ponašanju, a takođe i J. A. . Pridružio se krivičnom gonjenju protiv okrivljenih, a nije postavio imovinsko pravni zahtjev. </span>
</p>
<p class="p4">
<span>	Svjedok F. N., službenik interventne grupe UP PJ Bar,  je u svom iskazu datom pred Višim državnim tužilaštvom u Podgorici u bitnom naveo da je te večeri obavljao poslove interventne grupe i da su negdje oko 02,40 časova pozvani od strane starješine D. Z. da dođu na parking kod dragstora "K." da bi izvršili kontrolu lica. Kada su došli na lice mjesta zatekli su D. Z. i dva lica, odnosno J. A. i V. N., koji su bili pored parkiranog vozila marke "Citroen". D. Z. im je rekao da je potrebno da izvrše pregled lica i vozila, te da J. A. treba da privedu u PJ Bar. Sjeo je u vozilo J. A. na mjesto suvozača i uputili su se prema zgradi policije. Kada su došli na parking, uveo je J. A. u policijsku stanicu, a odmah za njim je došao V. N. koji je ušao u zgradu policije. Dok su se nalazili u holu ispred dežurne službe, D. Z. je saopštio J. A. da će biti alkotestiran i na to je J. A. odmah agresivno reagovao govoreći "nećete me zatvarati pičke policije, jebem Vam majku, baciću vam bombu u stanicu, svi koliko Vas ima ovdje sjutra nećete biti živi", a dok je ovo govorio pokazivao je prstom u pravcu policajaca. Tada su ga svjedok i policajac M. I. uhvatili za ruke jer je počeo da šutira stolice i stolove. Onda se umiješao V. N. riječima "pustite mog druga, ako me ne ispoštujete noćas, baciću Vam bombu u stanicu", krećući put J. A., ali su tada policajaci P. P. i A. N. reagovali tako što su V. N. uhvatili za ruke. U jednom momentu V. N. je povukao za ruke J. A. prema ulaznim vratima sa namjerom da izađu iz zgrade. Nakon toga se J. A. smirio i sjeo na stolicu, a kolega P. P. ga je alkotestirao i utvrđeno je da ima 1,21 promila alkohola u organizmu. Takođe je alkotestiran V. N. i za njega je utvrđeno da ima više od 1 promila alkohola u organizmu. Svjedok je dalje naveo da su i J. A. i V. N. bezbjedonosno interesantna lica, da su skloni vršenju krivičnih djela i to V. N. nasilničkim ponašanjem, za koje je i odgovarao pred sudom više puta, a takođe je kod njega ranije bio pronađen i pištolj. Na glavnom pretresu dana 05.07.2013. godine je rekao da je J. A., nakon što mu je saopšteno da će biti alkotestiran, rekao "nećete me zatvarati pičke policijske" te da je samo V. N. te večeri prijetio bombom, a J. A. nije. Na upozorenje suda da se njegov iskaz razlikuje od iskaza koji je dao pred Višim državnim tužiocem u dijelu koji se odnosi na postupanje J. A., svjedok je naveo da je istina ono što je rekao kod tužioca, jer je vjerovatno u međuvremenu zaboravio sve detalje. Takođe je dodao da su izvršili pregled lica i vozila, te da ni u vozilu ni kod lica nisu pronašli ništa interesantno. </span>
</p>
<p class="p4">
<span>	Svjedok P. P. službenik UP PJ Bar,  je u svom iskazu u bitnom naveo da ga je kritične noći, njega i kolegu A. N., oko 2,40 časova pozvao dežurni starješina D. Z. u stanicu policije radi alkotestiranja jednog vozača. Kada su došli u prostorije PJ Bar, u holu ispred dežurne službe, zatekli su J. A. i V. N. koji su se agresivno ponašali i u jednom trenutku je J. A. krenuo prema dežurnom starješini D. Z. u čemu je spriječen od strane službenika. J. A. je govorio da ga neće zatvarati, da su pičke i opirao kolegama koje su ga sprečavale u tome. U jednom momentu se i V. N. počeo agresivno ponašati, govoreći da će baciti bombu na stanicu ako ga ne ispoštuju i ne puste J. A.. J. A. i V. N. su se u više navrata agresivno ponašali, a policajci su pokušavali da ih smire. Onda se u jednom trenutku J. A. smirio, sjeo za sto, neko vrijeme je bio miran, a onda je ponovo počeo da se agresivno ponaša, govoreći da će, ako ga ne puste, i on baciti bombu. Nakon što su uspjeli da smire situaciju, svjedok je alkotestirao J. A. i utvrdjeno je da je imao 1,21 promila alkohola u organizmu. U trenutku akotestiranja J. A. je bio miran, normalno se ponašao i potpisao je zapisnik. Dalje je naveo da mu je poznato da su J. A. i V. N. skloni nasilničkom ponašanju. Pridružio se krivičnom gonjenju protiv okrivljenih, a nije postavio imovinsko pravni zahtjev. </span>
</p>
<p class="p4">
<span>	Svjedok S. N. službenik UP PJ Bar je u svom iskazu u bitnom naveo da je navedene noći 30/31.05 bio raspoređen na poslovima vođe smjene u dežurnoj službi, i da se nalazio u dežurnoj službi. U jednom trenutku u holu dežurne službe interventna grupa je uvela J. A., za njim je ušao dežurni starješina D. Z. koji je pozvao saobraćajnu patrolu policije. Na sve ovo nije obraćao posebnu pažnju sve do jednog trenutka dok nije čuo udarac šakom od sto od strane lica koje je privedeno. Tada je izašao i čuo J. A. kako se obraća komandiru D. Z. riječima "što ćeš ti pičko jedna, koga ćeš ti da zatvoriš, ubili ste mi brata, što ćete smradovi". Onda J. A. ustaje i tada nastaje problem. U tom trenutku u hol ulazi V. N., prilazi komandiru D. Z. i moli ga da ih puste. D. Z. je tada rekao da J. A. mora da bude alkotestiran jer je upravljao vozilom pod dejstvom alkohola, a na to V. N. reaguje riječima govoreći da će ih sve pobiti, da će ih ubiti i da će im baciti bombu. Tada su V. N. za ruke uhvatili policajci P. P. i A. N. nedozvoljavajući mu da napusti službene prostorije. Svjedok je dalje naveo da je on tada stao ispred ulaznih vrata, jer je znao da se radi o licima koja su posebno interesantna za njihovu službu zbog njihovog ranijeg ponašanja i to kako prema službenicima policije, tako i prema ostalim građanima, pa se, kako to navodi svjedok, tu moglo svašta očekivati od njih. Tada je i J. A. počeo da prijeti svima i to riječima "Vi ste pičke policijske, pobiću Vas, bačiću Vam bombu smradovi", a za sve to vrijeme se opirao M. I. i F. N. . Svjedok je dalje naveo da, znajući njihovo ponašanje van prostorija, posebno ponašanje V. N., a i J. A. , kao i njihovo ponašanje te večeri, moglo se očekivati da će, čim prijete, to i uraditi. Takav je bio utisak svih koji su se nalazili te večeri u holu dežurne službe. Divljanje J. A. i V. N. je prestalo kada su došle kolege iz kriminalistike. Kada se smirila situacija, J. A. je alkotestiran i utvrđeno je da ima 1,21 promila alkohola u organizmu, a alkotestirala ga je patrola saobraćajne policije. Pridružio se krivičnom gonjenju protiv okrivljenih, a nije postavio imovinsko pravni zahtjev. </span>
</p>
<p class="p4">
<span>	Svjedok G. A. službenik UP PJ Bar je u svom iskazu u bitnom naveo da je navedene večeri obavljao poslove pomoćnika šefa smjene PJ Bar. Oko 03,00 časa je čuo preko UKT veze da dežurni starješina poziva dežurnu grupu da dođe do diskonta "K.", da bi nakon 10-tak minuta od tog poziva, interventna grupa, dežurni starješina D. Z., kao i saobraćajna patrola u PJ privela lice za koja tad nije znao o kome se radi, niti ga je od ranije poznavao. Ovo lice koje je dovedeno je sjelo na stolicu u holu, a svjedok se zajedno sa kolegom S. N. nalazio u prostoriji dežurne službe. Pošto na ovoj prostoriji postoji veliko staklo, u jednom trenutku je vidio da to lice, za koje je kasnije saznao da se zove J. A., udara šakom o sto, nešto je glasno negodovao, da bi u jednom momentu uhvatio čitav sto, podigao ga i odgurnuo ga od mjesta gdje se nalazio. U tom trenutku su on i kolega S. N. izašli u hol da bi M. I. i F. N. pružili pomoć. U jednom trenutku J. A. je glasno negodovao prema komandiru D. Z., a u to se uključio i V. N., govoreći da su slavili rođendan, a onda je J. A. počeo priču da mu je policija ubila brata. Uglavnom, uspjeli su nekako da smire J. A. i da ga sjednu na stolicu. Vidjeli su da su i J. A. i V. N. u alkoholisanom stanju. V. N. se u par navrata obraćao komandiru i svima njima tražeći da ih puste da idu kući, jer su slavili 18 rođendan njegove sestre, a nakon što mu je komandir saopštio da ne može, da će biti alkotestirani, V. N. je vičući rekao "ukoliko Vi mene noćas ne ispoštujete, vratiću se sve ću Vas pobiti". Govorio je da mu nije stalo ni do policije, ni do države, pominjao je ili pištolj ili bombu, svjedok nije siguran, ali zna da je govorio da će se vratiti i onda je izašao preko ulaznih vrata. Neko od kolega je tada izašao za V. N., pa se onda V. N. opet vratio u hol gdje je ponovo prijetio i to povišenim tonom. Kako navodi, to nije bio običan razgovor nego se V. N. prosto drao na njih. V. N. onda prilazi J. A., koji je tada rekao da će baciti bombu ako ga ne puste. Takvo ponašanje trajalo je sigurno 20-tak minuta, da bi onda J. A., pošto je vidio da su odlučni u tome da ih zadrže, rekao da će se, ako ga zatvore, ubiti i udarati glavom od zid. Za sve ovo vrijeme njihovo ponašanje je bilo agresivno, a svjedok i njegove kolege su pokušavali da mirno reaguju da smire situaciju. V. N. je čak i pokušavao da izvede J. A., ali je u tome spriječen. Nakon toga je J. A. alkotestiran, a V. N. uveden u drugu prostoriju radi uzimanja izjave. Nije se pridružio krivičnom gonjenju, niti je postavio imovinsko pravni zahtjev. </span>
</p>
<p class="p4">
<span>	Svjedok oštećeni D. Z. službenik UP PJ Bar, je u svom iskazu u bitnom naveo da je kritične večeri obavljao poslove dežurnog starješine PJ Bar. Negdje oko 02,40 časova u neposrednoj blizini diskonta "K." zaustavio je vozilo marke "Citroen" radi pregleda vozila i kontrole lica. Iz ovog vozila izašao je sa mjesta vozača J. A., a sa mjesta suvozača V. N.. Svjedok je dalje naveo da je bio u službenoj uniformi i zatražio je od J. A. dokumenta, na šta mu je ovaj naveo da nema ništa od dokumenata, a u rukama je držao flašu votke. Posumnjao je da su oba lica u alkoholisanom stanju pa je pozvao interventnu grupu da obave službene radnje, odnosno da pregledaju lica i vozilo. Saopštio je J. A. da će biti izvršen pregled njegovog vozila i da će izvršiti njegovo alkotestiranje, na šta je J. A. odgovorio da nema problema da se pretrese vozilo, a da neće da se alkotestira. Utoliko su naišli pripadnici interventne grupe, koji su izvršili pregled vozila i lica i nisu našli ništa interesantno, nakon čega im je rekao da J. A. odvede u PJ Bar kako bi se izvršilo njegovo alkotestiranje i da na parkingu PJ Bar izvrše detaljan pregled vozila. Iako je J. A. negodovao što treba da ide u prostorije UP PJ Bar radi alkotestiranja ipak je odveden u PJ Bar. J. A. je ušao u zgradu policije, a odmah za njim i V. N. . Kada mu je predočio da mora da se alkotestira, J. A. se odmah okrenuo prema njemu, upućujući mu riječi "nećete me noćas zatvarati, pičke policijske, jebaću vam majku". Tada se umiješao V. N. koji je krenuo prema policijskim službenicima, upućujući im riječi "ako me noćas ne ispoštujete, baciću vam bombu u stanicu, sve ću Vas pobiti". Svjedok je dalje naveo da je više puta pokušavao da V. N. odvrati da ne ometa policijske službenike, međutim V. N. se bahato ponašao i u jednom trenutku je uhvatio J. A. za ruku pokušavajući da ga izvede iz policijske stanice bez njihove dozvole. U jednom trenutku J. A. se smirio, sjeo na stolicu a onda naglo ustao, gurao sto koji se nalazi u holu, lupao pesnicama po stolu, govoreći "baciću vam bombu, pobiću Vas". J. A. se otimao službenicima policije, mahao je rukama i njegovo agresivno ponašanje je trajalo više vremena. Dalje je naveo da je, znajući J. A. i V. N. od ranije, ove njihove prijetnje da će ih pobiti bombom doživio vrlo ozbiljno, te da je mišljenja da bi J. A., da nije spriječen od strane njegovih kolega, bio spreman i da fizički nasrne na njega. Pridružio se krivičnom gonjenju protiv okrivljenih, a nije postavio imovinsko pravni zahtjev. </span>
</p>
<p class="p4">
<span class="s1">	Iz </span><span>dva zapisnika UP PJ Bar KU br. ... od 31.05.2013.godine o izvršenom alkotestiranju kod V. N. i J. A., utvrđeno je da je kod V. N. pronađeno 1,13 promila alkohola u organizmu, dok je kod J. A. pronađeno 1,21 promila alkohola u organizmu. </span>
</p>
<p class="p4">
<span>	Iz izvoda iz KE za okrivljenog V. N. pribavljen od UP PJ Bar od 18.06.2013.godine, utvrđeno je da je imenovani do sada osuđivan i to presudama Osnovnog suda u Baru K br. 397/08 od 08.05.2009. godine zbog krivičnog djela iz čl. 151/1 (teška tjelesna povreda) u sticaju sa krivičnim djelom iz čl. 399 u vezi čl. 23 KZ (nasilničko ponašanje) na kaznu zatvora u trajanju od 4 mjeseca, presudom K br. 171/09 od 29.01.2010.godine zbog krivčnog djela iz čl. 399 u vezi čl. 23 (nasilničko ponašanje) na kaznu zatvora u trajanju od 6 mjeseci zatvora, K br. 279/09 od 02.06.2011.godine zbog krivičnog djela iz čl. 399 u vezi čl. 23 KZ (nasilničko ponašanje), na kaznu zatvora u trajanju od 6 mjeseci zatvora  i presudom K br. 465/09 od 18.10.2012.godine zbog krivičnog djela iz čl. 399 u vezi čl. 23 KZ (nasilničko ponašanje)na kaznu zatvora u trajanju od 6 mjeseci. </span>
</p>
<p class="p4">
<span>	Iz izvoda iz KE Za okrivljenog J. A. pribavljen od UP PJ Bar od  18.06.2013.godine, utvrđuje se da je rješenjem Osnovnog suda u Baru Km 04/09 od 18.04.2011.godine prema imenovanom izrečena vaspitna mjera pojačan nadzor od strane nadležnih organa zbog krivičnog djela iz čl. 399 KZ (nasilničko ponašanje). </span>
</p>
<p class="p4">
<span>	Uvidom u video snimak konstatuje </span><span class="s1">da se na ovom snimku ne čuju riječi, niti razgovor.</span>
</p>
<p class="p4">
<span>	Ocjenom izvedenih dokaza utvrdjeno je da su okrivljeni izvršili krivično djelo koje im je stavljeno na teret. Nesporno je utvrđeno da su navedenog dana okrivljeni u službenim prostorima Uprave policije - Područne jedinice Bar, prijetili upotrebom oružja da će napasti službena lica - ovdje oštećene, u vršenju službene dužnosti na način što su, nakon što je okrivljeni J. A., doveden u službene prostorije Uprave policije - Područne jedinice Bar radi kontrole prisustva alkohola u organizmu i pretresa vozila, u holu ispred dežurne službe, prijetio oštećenima riječima "pustite me baciću vam bombu u stanicu", a okrivljeni V. N. riječima "ako noćas mene ne ispoštujete i njega ne pustite, baciću vam bombu i sve ću vas pobiti". </span>
</p>
<p class="p4">
<span class="s1">	Okrivljeni su negirali izvršenje krivičnog djela koje im je stavljeno na teret, navodeći da apsolutno nisu ni na koji način prijetili ovdje oštećenim policajcima, pogotovo ne da će da bace bombu, niti bilo šta slično, jer to, kako navode, nije u skladu sa njihovim rečnikom. Nisu sporili činjenicu da je navedene noći J. A. bio nervozan, da je vikao i malo burnije reagovao kada je shvatio da mora da ostane u policiji na triježnjenju. Jedino što je rekao policajcima, kako navodi J. A., je bilo "vidjećete za ovo", ali da nije mislio ništa da im uradi. Takođe i okrivljeni V. N. je u svojoj odbrani tvrdio da je molio policajce da puste J. A., i da je tu bio samo kako bi smirio J. A., te da nije prijetio da će da baci bombu. Međutim, odbrane okrivljenih su u cjelosti demantovane iskazima svjedoka oštećenih čije iskaze sud u cjelosti prihvata jer su međusobno saglasni, pa ih sud tretira kao istinite i objektivne. Naime, iz iskaza svih svjedoka oštećenih nesumnjivo se utvrđuje da su okrivljeni prijetili ovdje oštećenima da baciti bombu stanicu policije ukoliko ih ne puste da idu kući. Oštećeni su u svojim jasnim, logičnim i uvjerljivim iskazima u cjelosti predstavili način na koji su se ponašali okrivljeni kritične večeri, u bitnom ističući da su okrivljeni agresivno ponašali, vikali, vrijeđali oštećene, te su bili decidni da su i okrivljeni J. A. i okrivljeni V. N. rekli da će da bace bombu ukoliko ih oštećeni ne puste iz stanice policije. Prema tome, za sud je nesporno utvrđeno da su okrivljeni kritične večeri prijetili oštećenima - službenim licima Uprave policije PJ Bar da će ih napasti i to za vrijeme dok su oštećeni vršili svoju službenu dužnost. Naime, i iz odbrane okrivljenih i iz iskaza oštećenih nesporno se utvrđuje da je kritične večeri okrivljeni J. A. doveden u službene prostorije UP PJ Bar radi utvrđivanja prisustva alkohola u organizmu i pretresa vozila, jer je prethodno upravljao svojim vozilom pod dejstvom alkohola. Oštećeni su konkretnom prilikom vršili svoju službenu dužnost, a okrivljeni su, u tom trenutku, prijetili oštećenima i to upotrebom oružja, odnosno da će da bace bombu. Prema tome, nesporno je utvrđeno da se predmetni događaj desio upravo na način kako je to predstavljeno u izreci presude, a okrivljeni su znali da se radi o službenim licima. </span>
</p>
<p class="p4">
<span class="s1">	Radnja ovog krivičnog djela je napad na službeno lice ili prijetnja napadom. U konkretnom slučaju okrivljenima je stavljeno na teret da su prijetili upotrebom oružja, odnosno bombom, da će napasti službena lica. Prijetnja napadom je stavljanje u izgled službenom licu da će napasti na njegov tjelesni integritet. Prijetnja mora biti ozbiljna i ostvarljiva. U konkretnom slučaju, riječi koje su izgovorili okrivljeni da će baciti bombu, po mišljenju suda, predstavljaju ozbiljnu i ostvarljivu prijetnju. Naime, cjelokupno ponašanje okrivljenih kritične večeri, koji su bili agresivni, posebno J. A. koji je lupao po stolu, vikao, unosio se oštećenom D. Z. u lice, kao i ponašanje okrivljenog J. A. koji se, kako je to naveo oštećeni G. A., prosto "drao" na njih, a ovakvo njihovo ponašanje je trajalo duže vremena, utvrđuje sud u uvjerenju da je njihova prijetnja da će baciti bombu bila ozbiljna. Ovo posebno pri činjenici koju su istakli svi oštećeni da je okrivljeni V. N. lice koje im je i ranije bilo poznato kao lice koje je sklono vršenju krivičnih djela sa elementima nasilja, a što potvrđuje i njegov izvod iz kaznene evidencije iz kojeg se utvrđuje da je četiri puta pravosnažno osuđen za krivično djelo nasilničko ponašanje, a takođe i okrivljeni J. A., prema kojem je, kao maloljetnika izrečena vaspitna mjera za krivično djelo nasilničko ponašanje. Takođe, i činjenica da je okrivljeni V. N. pokušavao na silu i bez dozvole ovlašćenih službenih lica da napusti prostorije stanice policije u Baru, kao i da je pokušao na silu i J. A. da izvede, u čemu je spriječen od strane oštećenih, a što se utvrđuje iz iskaza oštećenih D. Z., M. I., G. A. i S. N., a prethodno prijetivši da će da baci bombu, ukazuje da je njegova prijetnja bila i realno ostvarljiva. Činjenica da konkretnom prilikom okrivljeni nisu imali kod sebe nikakvo oružje, ne umanjuje ozbiljnost njihovih prijetnji posebno imajući u vidu njihovo ponašanje i pokušaj da na silu izađu iz službenih prostorija. U tom pravcu su se posebno izjašnjavali oštećeni D. Z. i S. N. koji su decidno naveli  i to štećeni D. Z. da je "</span><span> ove njihove prijetnje da će ih pobiti bombom doživio vrlo ozbiljno", odnosno S. N. koji je rekao, a znajući njihovo ranije ponašanje kao i ponašanje konkretne večeri, da se " moglo očekivati da će, čim prijete, to i uraditi". </span>
</p>
<p class="p4">
<span class="s1">	Prema tome, okrivljeni su radnjama opisanim u izreci presude prijetili da će oružjem napasti oštećene i to u momentu kada su oštećeni vršili službenu dužnost. Konkretnom prilikom okrivljeni su postupali sa umišljajem jer su znali da napadaju službena lica u vršenju službene dužnosti, odnosno bili su svjesni svog djela i htjeli njegovo izvršenje. U radnjama okrivljenih stekli svi bitni elementi bića krivičnog djela koje im je stavljeno na teret.</span>
</p>
<p class="p4">
<span>	Odlučujući se za krivičnu sankciju na strani okrivljenih cijenjene su sve olakšavajuće i otežavajuće okolnosti iz čl. 42 KZCG. Od olakšava​jućih okolnosti na strani okrivljenog J. A. sud je cijenio njegove lične prilike jer je u pitanju mlad čovjek, sportista, koji do sada nije osuđivan. Činjenica je da je prema okrivljenom kao maloljetnom licu bila izrečena vaspitna mjera zbog krivičnog djela nasilničko ponašanje, međutim vaspitna mjera ne predstavlja osudu. Otežavajućih okolnosti na strani okrivljenog J. A. nije bilo. Imajući sve gore u vidu, sud smatra da prema okrivljenom J. A. nije potrebno izricanje efektivne kazne zatvora, već mu je izrekao uslovnu osudu kojom im je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 1 godine i 6 mjeseci od pravosnažnosti ove presude ne izvrši novo krivično djelo. Ocijenjeno je da prema okrivljenom nije potrebno izricanje efektivne kazne zatvora, već da će se izricanjem uslovne osude prema okrivljenom u potpunosti postići svrha izricanja uslovne osude i na taj način na njega dovoljno uticati da ubuduće ne čini krivična djela.</span>
</p>
<p class="p4">
<span>	Na strani okrivljenog V. N. od olakšavajućih okolnosti cijenjene su njegove lične prilike jer je u pitanju mlad čovjek, student na master studijama, dok je kao otežavajuću okolnost cijenio činjenicu da je više puta osuđivan. Za krivično djelo napad na službeno lice u vršenju službene dužnosti iz čl. 376 st. 3 u vezi st. 2 i 1 Krivičnog zakonika propisana je kazna zatvora u trajanju od šest mjeseci do pet godina. Sud je je osudio okrivljenog V. N. na kaznu zatvora u trajanju od 6 mjeseci. Sud smatra da izrečena kazna odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4">
<span> 	Shodno čl. 51 KZ okrivljenima je u utvrđenu, odnosno izrečenu kaznu zatvora uračunato vrijeme provedeno u pritvoru od 31.05.2013. godine do 05.07.2013. godine.</span>
</p>
<p class="p9">
<span>	Odluka o troškovima krivičnog postupka zasniva se na odredbi čl. 229.ZKP-a. Okrivljeni su dužni da plate troškove krivičnog postupka u iznosu od po 50 Eura u roku od 15 dana od dana pravosnažnosti, pod prijetnjom izvršenja, koji troškovi se odnose za rad suda koji su određeni prema trajanju ,složenosti krivičnog postupka i imovinskim prilikama okrivljenog.</span>
</p>
<p class="p10">
<span>	Sa izloženog odlučeno je kao u izreci presude</span>
</p>
<p class="p10"></p>
<p class="p11"></p>
<p class="p11">
<span>OSNOVNI SUD U BARU</span>
</p>
<p class="p11">
<span>Dana 05.07.2013.godine</span>
</p>
<p class="p11">
<span>Zapisničar				                                             	             	  S U D I J A </span>
</p>
<p class="p12">
<span>Ana Stanišić 			                      	                                          Aleksandra Leković</span>
</p>
<p class="p12">
<span> </span>
</p>
<p class="p12"></p>
<p class="p12">
<span>PRAVNA POUKA:Protiv ove presude može se izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p12"></p>
<p class="p6">
<span>DNA: - u spise</span>
</p>
<p class="p6">
<span>         - 1 x ODT</span>
</p>
<p class="p13">
<span>    - 1 x okrivljenima</span>
</p>
<p class="p13">
<span>    - 1 x branilac, adv. V. M. i adv. H. G.</span>
</p>
<p class="p13">
<span>   - 1 x oštećenima nakon pravosnažnosti</span>
</p>
<p class="p6">
<span>          </span>
</p>
<p class="p14"></p>
<p class="p15"></p>


</body>
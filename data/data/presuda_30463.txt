<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.64305556in 0.9840278in 0.9840278in;}
.s1{font-weight:bold;}
.s2{color:black;}
.p1{text-indent:0.5in;text-align:end;hyphenate:auto;font-family:Times New Roman;font-size:13pt;}
.p2{text-indent:0.5in;text-align:end;hyphenate:auto;font-family:Calibri;font-size:11pt;}
.p3{text-indent:0.5in;text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:start;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p7{margin-top:0.16666667in;margin-bottom:0.1388889in;text-align:center;hyphenate:auto;font-family:Times New Roman;font-size:13pt;}
.p8{margin-top:0.16666667in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;margin-top:0.20277777in;text-align:justify;hyphenate:auto;font-family:Times New Roman;font-size:13pt;}
.p11{margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p12{text-align:center;hyphenate:auto;font-family:Times New Roman;font-size:13pt;}
.p13{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:13pt;}
.p15{margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p16{margin-bottom:0.1388889in;text-align:start;hyphenate:auto;font-family:Calibri;font-size:13pt;}
.p17{text-indent:0.5in;text-align:justify;hyphenate:auto;font-family:Calibri;font-size:11pt;}
.p18{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">K.br. 335/11</span>
</p>
<p class="p1"></p>
<p class="p1"></p>
<p class="p2"></p>
<p class="p3"></p>
<p class="p4"></p>
<p class="p4">
<span>	</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U BARU</span><span>, kao prvostepeni krivični, sudija G Šćepanović, sa zapisničarom Milijanom Minić, u krivičnom predmetu okrivljenih </span><span class="s1">B GA i B M, </span><span>zbog krivičnog djela protivpravno lišenje slobode iz čl. 162 st.1 u vezi čl. 23. Krivičnog zakonika, po optužnom predlogu Osnovnog državnog tužilaštva u Baru Kt.br. 21/11 od 11.11.2011. godine, nakon održanog glavnog i javnog pretresa održanog dana 08.05.2013.godine, donio je i javno objavio</span>
</p>
<p class="p5"></p>
<p class="p5"></p>
<p class="p3">
<span class="s1">P R E S U D U </span>
</p>
<p class="p3"></p>
<p class="p6">
<span class="s1">1.</span><span> </span><span class="s1">Okrivljeni</span><span> </span><span class="s1">B G</span><span>, </span>
</p>
<p class="p6">
<span class="s1">2. Okrivljena B M</span><span>,</span>
</p>
<p class="p6">
<span>Na osnovu čl. 373. tač. 2 ZKP-a</span>
</p>
<p class="p7">
<span class="s1">OSLOBAĐAJU SE OD OPTUŽBE</span>
</p>
<p class="p8">
<span>	</span><span class="s2">Da su:</span>
</p>
<p class="p6">
<span>Dana 11.01.2011. godine u vremenu od 01,00 do 17,20 časova u svojoj kući u naselju Dubrava br. 112 u Baru, protivpravno držali zatvorenu oštećenu S D i Ž K i protivpravno im oduzeli slobodu kretanja, na način, što su zaključali ulazna vrata stana na spratu kuće u kojoj su oštećeni stanovali, uzeli ključ sa sobom, upućujući pri tom riječi prijetnje oštećenim, da će ih držati zatvorene, sve dok ne izmire dug za stanarinu u iznosu od 500,00 eura </span>
</p>
<p class="p9">
<span>-čime bi kao saizvršioci učinili krivično djelo - </span><span class="s1">protivpravno lišenje slobode iz čl. 162 st. 1 KZ u vezi sa čl. 23 Krivičnog zakonika.  </span>
</p>
<p class="p8">
<span>	Jer nije dokazano da su okrivljeni učinili djelo za koje su optuženi. </span>
</p>
<p class="p8">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p3">
<span class="s1"> O b r a z l o ž e n j e</span>
</p>
<p class="p3"></p>
<p class="p5">
<span>Optužnim predlogom Osnovnog državnog tužilaštva u Baru Kt. br. 21/11 od 11.11.2011. godine stavljeno je na teret okrivljenim da su izvršili krivično djelo bliže opisano u izreci presude. </span>
</p>
<p class="p5"></p>
<p class="p6">
<span class="s2">Glavni pretres je održan u odsustvu okrivljenih na osnovu čl.457.ZKP-a jer se pozivu za glavni pretres nisu odazvali, izostanak nisu opravdali, a kako su saslušani ocjenjeno je da njihovo prisustvo nije nužno. </span>
</p>
<p class="p6">
<span>Okrivljeni </span><span class="s1">B G</span><span> je u svojoj odbrani izjavio </span><span class="s2">da je p</span><span>rijavljen na adresi u Baru naselje Dubrava br. 112, tačnije u porodičnoj kući i posjeduje ličnu kartu izdatu od MUP-a Bar. Inače je profesionalni vozač tako da povremeno živi u Požarevcu, a najviše u svom vozilu jer stalno putuje. Iz majčine priče sa kojom se često čuje putem telefona, a i kada je obiđe u Požarevcu gdje odlazi da vidi svoje dijete saznao je da je ona izdala sprat kuće u naselju Dubrava u Baru, a kako mu je tada rekla najviše iz razloga što se ta kuća u više navrata od strane lopova obijala, iz kuće su iznošene stvari, a bilo je i ljudi koji su neprijavljeno živjeli trošeći struju i vodu i nanosili drugu štetu u kući. Bio je na putu u Holandiji i stigao je u Požarevac dana 10.01.2011. godine gdje je pošao do kuće svoje majke koja mu je tom prilikom rekla da se sprema da ide na voz sa namjerom da ide u Bar jer je petnaestak dana pokušavala da dobije podstanarku koja joj se sve to vrijeme nije javljala i ako joj je zvonio telefon. S obzirom da je lošeg zdravstvenog stanja, odnosno srčani bolesnik, i da ima povišen šećer u krvi on joj nije dozvolio da putuje vozom već je predložio da on pođe sa njom u Dubravu. Stigli su oko 01,00 časova poslije ponoći gdje su dolaskom ispred kuće vidjeli da su sva svijetla pogašena, kojom prilikom je majka rekla da je kuća sigurno prazna i da nema nikog od podstanara. On je iznosio stvari iz auta marke “Ford” reg. ozn. Požarevac, dok je majka izvadila svežanj ključeva koje je ponijela sa sobom u namjeri da provjeri da li su vrata zaključana i da li ima nekog. Majka je pokušala da otključa vrata sprata u čemu nije uspijevala i tom prilikom mu se obratila da je pokušala sa dva - tri ključa da otvori vrata saopštavajući mu da su možda podstanari promijenili bravu. Nakon toga je ona pokucala na ulazna vrata više iz namjere da provjeri da li ima nekog unutra gdje je nakon tog kucanja krenula prema njemu koji je se nalazio sprat niže i u tom momentu se začulo da neko otključava vrata. Kako su se vrata otključala čuo je da njegova majka razgovara sa nekom ženskom osobom i dok je razgovor počeo da se vodi unutar sprata on je došao do njih i tom prilikom je primijetio da su vrata od kupatila razbijena i da je sprat kuće dosta neuredan, odnosno prljav. On se tom prilikom obratio ženskoj osobi za koju je saznao da se zove D i pitao je ko je slomio vrata od kupatila, na što mu je odgovorila da ne zna. Ostao je tu pored njih i slušao njihov razgovor kojom prilikom je njegova majka izgrdila D zbog neurednosti sprata, a ponajviše na nejavljanje na telefonske pozive kojom prilikom je D govorila da joj je telefon navodno ukraden. Bilo je razgovora oko neplaćanja kirije i računa za struju između njih dvije gdje je D navela da je njen muž platio struju u iznosu od 50 eura. Tom prilikom je D rekla da joj se muž nalazi u Bosni da uzme novac da plati kiriju i račun za struju i da treba isti da stigne u toku dana najviše do 20,00 časova, Poslije tog razgovora on i majka su sišli dolje, a D je ostala na spratu sa dogovorom da će sjutra u toku dana da se dogovore oko duga, tačnije da će sačekati njenog muža da donese novac za koji je pošao u Bosnu. On i majka su pošli na njihov sprat u prizemlje kuće da nešto večeraju s obzirom da su bili gladni, nakon čega su legli i pričali i misli da je bilo negdje oko 03,00 časova kada je čuo da neko otvara kapiju kuće. Ustao je i izašao na terasu u prizemnom dijelu kuće i sreo je njemu nepoznatog čovjeka koji je već bio na spratu kuće i kucao i pozivao D. On je istom prišao i pitao ga ko je on na što mu je on odgovorio da je D muž. Tom prilikom ga je pitao da li je donio novac na što mu je on odgovorio da nije i da nije bio u Bosni da donese novac već da posjeti svoju ženu i djecu. Dok je razgovarao sa tim čovjekom za kojeg je kasnije saznao da se zove K došla je i njegova majka i tu je došlo do male rasprave oko dugovanja novca gdje je u jednom momentu K zvao nekog putem telefona želeći na taj način da im pokaže da on ima novac koji mu navodno neki od preduzimača duguje i da će on na taj način da izmiri dug prema njima. Za vrijeme tog razgovora on je stalno govorio da će to riješiti nakon čega su se svi zajedno dogovorili da će sjutra ujutro sjesti svi i dogovoriti se oko duga, nakon čega su on i majka pošli da spavaju. Ujutro kad su se probudili kod njih kući je došao komšija A kome su tom prilikom saopštili zbog čega su došli i zamolili ga da bude prisutan dogovoru koji su htjeli da postignu sa podstanarima oko plaćanja duga. Tako je i bilo A je bio prisutan kada su svi petora sjedjeli i dogovorili se da će do dana 11.01.2011. do 20,00 časova K izmiriti dug koji im duguju jer će da uzme novac koji navodno njemu duguju. O tome su sačinili priznanicu koje su svi petoro potpisali, a koja se nalazi u kući u Dubravi. Nakon postignutog dogovora i potpisivanja priznanice K je pošao iz kuće, tačnije izašao iz dvorišta kuće dok je D ostala na spratu s obzirom da su oni predložili da tako bude, odnosno da ona neće izlaziti iz kuće dok K ne donese novac. Za vrijeme dok je K bio odsutan odnosno tražio novac, on je u više navrata išao na sprat gore gdje su jednom bila zaključana vrata i tražio D da mu otvori kojom prilikom je on išao do sobe koju nisu oni koristili, a koja je bila zaključana i u kojoj se nalaze njegove stvari. Odlazio je kako je naveo u više navrta da uzme neke stvari, a najviše da otvori prozore i provjetri sobu koju oni ne koriste. Za vrijeme tih ulazaka on je pitao D da li se slučajno K njoj javljao i ista mu je odgovorila da se nisu čuli jer je njoj telefon ukraden. Želi da navede da je D najvjerovatnije slagala da joj je telefon ukraden iz tog razloga što je dok su razgovarali na terasi slučajno pogledao K telefon i vidio da ima propuštene pozive na ime D. U međuvremenu ne zna koliko je bilo sati K se vratio i misli da je bilo oko podneva i prilazeći njemu predložio mu je da dug pokušaju da izmire na način što bi on kao majstor nešto odradio oko kuće jer ne može da sakupi novac, na što je mu on odgovori da ne želi nikakav više dogovor osim taj na priznanici koju su potpisali jer bi po njemu to podrazumijevalo da oni nastave da žive u kući što njemu i majci nije bio cilj. On je opet pošao iz dvorišta gdje je pretpostavio da je pošao i dalje da traži novac gdje nakon nekoliko sati, ali zna da je bila kiša i da nije bilo struje i dok se on nalazio u sobi čuo je da je došlo više ljudi u kuću. Izašao je na terasu i vidio da je K došao sa trojicom policajaca u uniformi. Izašao je na terasu kojom prilikom mu je jedan od policajaca rekao da pođe na sprat kuće i pozove D što je on i učinio. Pošao je na sprat pokucao na vrta koja su bila zaključana, a koja mu je D otključala i otvorila i istoj je rekao da siđe dolje i ponese ličnu kartu jer je dolje policija. Ona mu je tom prilikom rekla da nema ličnu kartu i sišla sa njim na terasu kuće, a on nije ulazio unutra tom prilikom. Kada su sišli dolje D se policiji nije žalila da je od nekog malteretirana ili zaključavana u kući, sa zabranom izlaska iz kuće jer je u tom momentu nastala i rasprava između njih u prisustvu policije oko njihovih stvari koje se nalaze gore jer su htjeli na neki način da oni njima isplate dug. Nakon toga K i D odlaze sa policijom, dok su oni ostali kući, a A je sve vrijeme bio tu. Nakon sat vremena policija je došla za njegovu moju majku, dok je on je došao. Pred istražnim sudijom je izjavio da su preko komšije A stupili u Kontakt sa D, sa kojom se njegova majka u avgustu 2010 godine dogovorila oko plaćanja. On nije bio prisutan, i nakon što se ista uselila ona je kontaktirala i dogovarala se sa njegovom majkom. Majka mu je u januaru 2011 godine rekla da ima problema sa stanarkom, da se ne javlja na telefon, a da joj je A rekao da nije platila ni kiriju ni struju, zbog toga su mu 10.01.2011. godine  došli u Bar. Niko od policajaca se nije penjao na sprat da vidi gdje je D i da li je bila zaključana. Rekao joj je da siđe, ona je to i učinila pa je sa K i policajcima i otišla. Tada nije znao zbog čega je policija dolazila ni zbog čega ih je K prijavio. On je cijeli dan bio odsutan, a za sve to vrijeme D nije izlazila. Ni majka ni on nemaju ključ od sprata jer iste imaju samo D i A. Pretpostavlja da kada nije pronašao pare kako su se bili dogovorili, K je njih prijavio policiji kako bi izbjegao svoju obavezu. Smatra da ako su cijeli dan navodno držali D zaključanu zašto to nije učinio odmah već je čekao veče tj rok do kojeg je trebalo da donese novac. Nakon njihovog odlaska došla je policija i privela njegovu majku, a on je kasnije došao je. Na glavnom pretresu je izjavio da su oštećeni živjeli na spratu kuće. Na sprat se dolazi preko stepeništa, za taj sprat postoje vrata i prizemni i spratni dio kuće ni na koji način nisu povezani. U vrijeme kada su došli u Bar, na spratnom dijelu kuće nalazila se samo S D, a Ž K se nije nalazio u kući, dodajući  da su od spratnog dijela imali samo dva ključa pri čemu su jedan ključ dali D, a drugi ključ se nalazi kod komšije kojeg su u prethodnom postupku imenovali kao A, a njegovo ime je BH, kome brojne komšije ostavljaju ključeve kako bi im obilazio kuće. Dodaje i to da je on na zahtjev policajca otišao da pozove D što je on i uradio, na način što je se popeo do vrata spratnog dijela, zvao je D koja je izašla i sa ličnom kartom došla u prizemni dio, jer je joj on rekao da ponese ličnu kartu. U to vrijeme padala je jaka kiša , nestala je struja, i oni nisu imali nikakvo osvjetljenje. Policajci kada su došli osvjetljavali su prostor sa nekim svojim lampama. Kada je D sišla dolje ona je Kaću rekla “nisi to trebao da radiš, joj su krivi”. Policija je nakon toga njih odvezla u stanicu policije, a oni su ostali kući. Poslije sat ipo ili dva ponovo je došla policija, ne zna da li su isti policajci, došli su po majku da ona da izjavu, a on je je otišao za njima.</span>
</p>
<p class="p10">
<span>Okrivljena </span><span class="s1">B M </span><span>je u svojoj odbrani izjavila da posjeduje porodičnu kuću u naselju Dubrava u Baru u ul. 112 gdje povremeno žive ona i njen sin dok za vrijeme turističke sezone dolazi ostala rodbina. Tokom avgusta je upoznala žensku osobu po imenu D koju je upoznala preko njenog komšije A koji živi u neposrednoj blizini njihove kuće u Dubravi. Njih troje su tada sjedjeli na terasi njene kuće i dogovorili se da će izdati stan D, a da će joj ključ od stana ostaviti kod A. Prilikom tog dogovora ona je poučena ranijim lošim iskustvima dok joj je kuća bila sama, odnosno obijena i da su u istoj živjeli ljudi koje ona ne poznajem, tako da joj je namjera bila da nekog ima u kući da se slične stvari ne bi dešavale jer je od tih provala u kući imala štetu oko 1.000 eura, na račun struje drugu štetu, štetu na namještaju i slično, koju je sama nadoknađivala i ako su ti slučajevi prijavljivani u policiji. Od D u prisustvu A tražila da od momenta kada se useli, a to je od 01.10.2010. godine istom  da kiriju unaprijed mjesec za mjesec, s tim što je u obavezi da svakog sledećeg prvog u mjesecu Alju prikazuje da su plaćeni račun za struju kada bi mu donosila kiriju za naredni mjesec. Ona je ispoštovala dogovor krenula kući za Požarevac i ostavila ključ Alju koji je 01.10 obavjestio da se D uselila u kuću. A je obavijestio putem telefona da je D prilikom useljenja njemu dala kiriju za oktobar u iznosu od 120 eura po dogovoru, A je obavijestio da je za mjesec novembar platila  samo 100 eura, tako da je decembar i januar ostala dužna za iznos kirije od po 120 eura. Kada je  shvatila da joj D nije platila kiriju kako je gore navela za decembar i januar i ostala dužna 20 eura za mjesec novembar, a do tada nije nikakvu priznanicu donosila A za plaćanje struje kakav je bio prethodni dogovor, ona je u više navrata pokušavala da je pozove na njen mobilni telefon 068-171-141 koji je sigurno petnaestak dana zvonio, ali niko na pozive nije odgovarao. Za to vrijeme ona je zvala A koji joj je tom prilikom rekao da je bolestan i da se nalazi kod sestre u Pečuricama i tada joj je on rekao da je i on pokušao da je pozove na njen broj koji je i ona zvala i da se i njemu ne javlja. Uplašena da slučajno D nije napustila kuću i da je neko opet provalio u kuću i da tamo živi i nanosi joj štetu kao i ranije ona je htjela da dođe u Dubravu i vidi o čemu se radi. U međuvremenu je njen sin G došao sa puta u Požarevac i kada je njemu saopštila namjeru da kreće za Dubravu, G je rekao da neće sama ići već da i on polazi sa njom. Joj su rano jutros dana 11.01.2011. godine, oko 01,00 časova, došli ispred kuće i vidjela je da nigdje ne gori svijetlo što joj je prethodno i A rekao da je čuo da ne gori svijetlo u njenoj kući. Kada je izašla iz auta pošla je odmah na sprat kuće gdje je trebalo da živi D vadeći iz džepa svežanj ključeva gdje je ključ od sprata koji je izdala D i pokušala je da otključa ulazna vrata od sprata. Pošto nije mogla da otključa vrata u momentu nije bila sigurna da li uopšte ima ključ od tih vrata jer se jedan ključ nalazi kod D, a jedan kod A i ona je mahinalno pokucala na ulaznim vratima i u momentu kada je htjela da siđe sa sprata jer je bila ubijeđena da nema nikoga začula je otvaranje nekih unutrašnjih vrata od sobe i pitanje ženskog glasa iznutra “ko je”. Stala je ispred ulaznih vrata i tog momenta je D otključala vrata sprata gdje živi. Kada je vidjela da je otvorila vrata istu je odmah pitala zašto se ne javlja toliko dugo i zašto nije odgovarala na telefonske pozive i sa kim se trenutno nalazi u stanu, na što joj je ona odgovorila da je sama i da joj se muž trenutno nalazi u Bosni - Sarajevu gdje je pošao da uzme novac koji bi trebalo da im plate kiriju, kao i struju koju im duguju. D je njoj tom prilikom rekla da je navodno izgubila ili joj neko ukrao telefon pa se zbog toga nije javljala ponavljajući da će njen muž donijeti novac i platiti dugovanja i da isti treba da stigne najkasnije 11.01.2011. godine do 20,00 časova. U tom momentu dok su ona i D razgovarali pored njih je došao i njen sin G koji je tom prilikom primijetio da su slomljena i vrata od kupatila i pitao je D zašto su vrata slomljena i u istom momentu je i primijetila da je stan u užasno prljavom stanju, tako da je počela da je grdi svakojakim riječima gledajući je kao ženu koja dozvoljava da živi u takvoj prljavštini. Pošto je od iste shvatila da očekuje novac od svoga muža koji treba da dođe ona je rekla sinu G da siđu dolje da se raspakuju, da nešto jedu što su i učinili. Misli da je prošlo oko dva sata od kako su stigli u kuću kada se u dvorištu kuće pojavio njoj nepoznati čovjek sa kojim je prethodno njen sin razgovarao ispred kuće, zbog čega je ona izašla napolje na terasu. Tom prilikom je prvi put vidjela čovjeka koji se predstavio da je Dmuž i koji živi u njenoj kući. Istog je pitala odakle dolazi, kojom prilikom joj je rekao da dolazi iz Bosne - Sarajeva gdje je bio da posjeti svoju ženu i djecu. Dalje ga je pitala je li donio novac da plati kiriju i dugove od struje, na što joj je on odgovorio da nije donio novac i da u Bosnu nije išao po novac, nakon čega je ona upitala da joj pokaže priznanicu o plaćenoj struji u iznosu od 50 eura, na što joj je on odgovorio da on nije plaćao struju već je to platila D. Ona je u tom momentu rekla da je D rekla da je on platio struju i kada je na te riječi ućutao ona je shvatila da oni nju lažu. Nije htjela sa njim više da razgovara, istom je rekla da će se naći ujutro i da se dogovore oko dugovanja. Isti je njoj rekao : “nema problema platićemo sve”, navodeći da njemu dosta ljudi u Dubravi duguje novac koji će on od njih da uzme i isplatiti nju. Misli da je bilo oko 09,00 časova kada je A došao kod njih kući tako da su se svi petoro skupili na terasi sprata u kojem živi D sa svojim suprugom, gdje su razgovarali oko izmirenja duga. Joj su tom prilikom i potpisali priznanicu oko dugovanja na iznos od 500 eura u koju je uračunat i dio štete u stanu u kojem živi i na toj priznanici su se svi petoro potpisali. Navodi da prilikom tog dogovora D suprug je rekao da će do 20,00 časova današnjeg dana donijeti novac da izmiri dug i pošao je van kuće vjerovatno sa namjerom kako im je rekao da potraži novac. Oko 12,00 časova, ali ne može biti sigurna u vrijeme došao je D muž i zatekao njenog sina Ga u dvorištu govoreći mu da nije našao novac pokušavajući da se s njim nagodi da mu taj dug odradi s obzirom da je majstor, na što mu je G kako je ona čula rekao da ne želi sa njim da priča o tome govoreći da je potpisana priznanica i da je već postignut dogovor oko načina vraćanja duga. Poslije Govih riječi on je opet izašao iz dvorišta kuće i kasnije se vratio sa patrolom policije. D kao i njenog supruga ona i njen sin G nisu zaključavali na spratu kuće i na taj način pokušavali da iznude novac koji im duguju, već je sve bilo kako je gore navela i pokušavala da ispoštuje dogovor kakav su imali od početka kod njih, kao i potpisivanje priznanice na terasi kuće, a to kaže jer je upitana da li je na bilo koji način D držala zatočenu na spratu svoje kuće da bi njen suprug platio dugove. Takođe je dodala da kada su se pojavili službenici policije, njih trojica su se nalazili na terasi zajedno sa njom, komšijom A i D mužem kada je jedan od njih rekao njenom sinu G da pođe i pozove D da dođe na njihov sprat dolje dok je za to vrijeme padala jaka kiša i nije bilo struje. Misli, kada je došla policija da je bilo dosta rasprave, a najviše oko razloga njihovog dolaska. Navodi da kada je D sišla sa sprata i došla kod svih njih ista ništa nije navodila, a kada to kaže misli da se njima žalila da je ona na bilo koji način nju maltretirala i žalila na nju kao i na njenog sina G. Pred istražnim sudijom je dodala da su 2009 godine imali neprijatnost, jer im je neko provalio u kuću, živio neko vrijeme, a na kraju pokrao stvari iz kuće i ostavio dug za struju u iznosu od 996,00 eura. Iz tog razloga su odlučili da kuću izdaju, a komšija A ih je doveo u kontakt sa D koja je bila zainteresovana da joj izdaju sprat kuće. Niko od policajaca nije išao na sprat da vidi da li je D zaista zaključana niti se ona kada je sišla istima žalila da joj ne daju da izađe. Nije ni slutila o čemu se radi, mislila je da oni hoće da odnesu stvari, što ona nije dozvolila jer je bila noć i nije bilo struje, pa se plašila da ne uzmu i njihove. Tek kasnije kada ih je policija privela i zadržala ona je saznala o čemu je riječ. Naglašava, da ona nije imala ključ od sprata jej je jedan bio kod D a drugi Kod A. Svojim ključem je otvorila vrata kada je njen sin otišao da je pozove. Na glavnom pretresu je dodala da dana kada se sve to dešavalo tačnije neposredno prije nego što je došla policija počela je da pada veoma jaka kiša i tada je nestalo struje. Oni su bili u mraku, a ponavlja ono što je ranije rekla da se sa njima, tačnije sa njom i sinom na terasi kuće nalazio komšija A. Od spratnog dijela kuće na koji vode posebne stepenice i to spoljne stepenice i taj dio nema nikakve fizičke veze sa prizemnim dijelom kuće, oni nisu imali ključ, jer su joj oba ključa predali A koji je trebao jedan ključ da preda D, a drugi ključ da zadrži kod sebe. Navodi da A uvijek ima jedan ključ od njihove kuće, jer je mještanin, tu živi, u pitanju je jedan čestit i pošten čovjek u koga i oni i cijelo naselje ima povjerenje, tako da on ima ključeve od mnogih kuća koje obilazi u toku zimskih mjeseci. Kada je došla policija sa njima je bio i taj K koga je ona prvi put tog dana vidjela u životu, policajac je saopštio njenom sinu da pozove D i njen sin je otišao i ubrzo se vratio a nakon toga i D i sjeća se da je D više puta rekla Kaću : “to nije trebalo da radiš mu su krivi”. A riječi “mu su krivi” nekoliko puta je uputila i policajcima. Nakon toga policajci su pozvali D i K da pođu sa njima a nakon nekih sat ipo do dva oni su ponovo došli i pozvali nju da da izjavu. A tada nije bio prisutan, a za njima je otišao i njen sin G jer ona nije imala prevoz da bi se vratila kući. U stanici policije u Baru njoj je saopšteno da je osumnjičena za izvršenje krivičnog djela, da treba da da izjavu i mora priznati da je to za nju bilo jedno šokantno iskustvo, a nakon toga su su prošli obradu od strane policije kao poslednji kriminalci u smislu uzimanja podataka, otisaka, fotografisanja, a poslije toga su i zadržani do privođenja u taj sud radi davanja izjave pred istražnim sudijom</span>
</p>
<p class="p5"></p>
<p class="p6">
<span>U dokaznom postupku saslušani su svjedoci V M, Đ A, B H, pročitan je iskaz oštećenog Ž K, pročitani su : priznanica B M kao vlasnika kuće i Ž K i S D od 11.01.2011. godine, izvod iz kaznene evidencije na ime B M MUP PU Požarevac br. 235/1- 3068/11 od 25.11.2011. godine, izvod iz kaznene evidencije na ime B Ga MUP PU Požarevac br. 235/1-3069/11 od 28.11.2011. godine, dopis Osnovnog suda u Jagodini Kri br. 536/11 od 18.04.2012. godine, izvod iz kaznene evidencije na ime okrivljene B M  MUP PU Požarevac br.235/1-2296/13 od 26.03.2013. godine, izvod iz kaznene evidencije na ime okrivljenog B Ga MUP PU Požarevac br. 235/1-2295/13 od 26.03.2013. godine.</span>
</p>
<p class="p11">
<span>	Svjedok </span><span class="s1">V M</span><span> je izjavio da su dana 11.01.2011. godine on i kolege J Radovan i Đ A poslati od strane dežurne službe u naselje Dobra Voda jer su dobili prijavu od strane građana da je jedno lice zatvoreno u stanu od strane vlasnika stana. Dolaskom na lice mjesta na terasi ispred kuće zatekli su B G i B M njenog sina kao i još jedno starije lice koje se predstavilo kao njihov komšija. Ista lica su im saopštila da žena koja se nalazi na spratu kuće je zatvorena da je stanovala kod njih duže vrijeme i da im je ostala dužan 500 eura za kiriju. Nakon što su ih obavijestili o svemu tome, B M je pošao zajedno sa kolegom Đ A na sprat, jer su mu oni naredili da otključa stan i da pusti lice Ž K. B M je postupio po naređenju a oni su sva lica uz konstataciju dežurne službe priveli u Upravu policije. Na glavnom pretresu je dodao da kada su došli na lice mjesta  njih je sačekao čovjek  koji se predstavio kao muž i žena koji su se nalazili u kući, on je u prethodnom postupku izjavio da je kolega Đ sa B G otišao na sprat kuće, ali nije siguran da li je u pitanju on ili kolega J. On nije prisustvovao onome što se dešavalo na spratu kuće, ne zna detalje i ono što je izjavio u prethodnom postupku on je čuo od kolege koji je sa B G otišao na sprat kuće koji mu je to prenio. Na licu mjesta pored B bio je prisutan i jedan čovjek koga vidi ispred sudnice i Bi su im tada saopštili da u kući drže žensku osobu dok ne dođe njen suprug koji će donijeti novac koji duguju za kiriju. On ne može da se izjasni na koji način su oni nju držali, ali su saopštili da oni djevojku neće da puste dok suprug ne donese pare, a njima je njen suprug prije dolaska u kuću saopštio da okrivljeni njegovu suprugu drže zaključanu. Kada su došli do kuće bila je noć. Čini mu se da ispred kuće kada su došli uopšte nije bilo svijetla, ne može se sjetiti da li postoji ulična rasvjeta, ali misli da ne jer se radi i sporednoj ulici, a koliko se sjeća tada je padala kiša. On se ne može sjetiti na koji način su utvrdili identitet ženske osobe koja je bila na spratu, a u sličnim situacijama njihov zadatak jeste da neko lice dovedu u stanicu, uzmu podatke za evidenciju i da to lice predaju vođi sektora koji je zadužen sa predmetom. On se sada ne može tačno sjetiti ko je od učesnika ovog događaja sa njihovim vozilom otišao do stanice policije, a koga su oni uputili da je ode, ali zna da su muškarca koji nas je prvi sačekao ispred kuće uputili da podnese pismenu prijavu u stanicu policije u Baru. On je sve vrijeme bio u prizemnom dijelu kuće.</span>
</p>
<p class="p6">
<span>Svjedok </span><span class="s1">Đ A</span><span> je izjavio da su dana 11.01.2011. godine on i kolege J R i V M poslati od strane dežurne službe u naselje Dobra Voda jer su dobili prijavu od strane građana da je jedno lice zatvoreno u stanu od strane vlasnika stana. Dolaskom na lice mjesta na terasi ispred dvorišta zatekli su S D koji je prijavio taj slučaj, a ulaskom u dvorištu ispred kuće zatekli su B Gordanu i B M njenog sina kao i još jedno starije lice koje se predstavilo kao njihov komšija. Ista lica su im saopštila da žena koja se nalazi na spratu kuće zatvorena da je stanovala kod njih duže vrijeme i da im je ostala dužna 500 eura za kiriju. Nakon što su ih obavijestili o svemu tome, on je zajedno sa B M pošao na sprat kuće i naredio B M da otključa vrata od te prostorije koja je bila zatvorena Ž K. B M je uz pomoć ključa otključala prostoriju i Ž K je ušla u stan, a nakon toga su od strane dežurne službe obaviješteni da sva lica odvezu u Područnu jedinicu u Baru. Na glavnom pretresu je dodao da se ne može sjetiti šta su njima saopštili B G i B M koje su zatekli ispred kuće sa jednim starijim čovjekom kojeg vidi ispred sudnice. Zna da je bilo nekih riječi da postoji dug  za kiriju, ali ne može se sjetiti šta su njima ti ljudi rekli vezano za problem. On se ne može sjetiti da li je on ili kolega J Radovan otišao sa B G na sprat kuće, i da li je ta prostorija bila zaključana. Na pitanje sudije da li je na sprat kuće otišla B M kako je izjavio u prethodnom postupku ili B G kako je izjavio na glavnom pretresu naveo je da misli da je na sprat kuće otišao B G. Misli da se sve to dešavalo pred kraj smjene koja traje do 19 časova, na licu mjesta je bilo mračno, ne sjeća se da li je lice mjesta bilo osvijetljeno i da li je bilo ulične rasvjete, a ne može da se izjasni ni vremenskih prilika u to vrijeme. Oni su povodom predmetnog događaja sačinili službenu zabilješku kojom su opisali svoje postupanje. Ono čega se sjeća jeste da su pitali gdje se nalazi oštećena, a da li je B G naređeno da oštećenu dovede dolje on se ne može sjetiti. On se ne može sjetiti kakav je raspored prostorija u spratnom dijelu kuće. Ne može se sjetiti detalja oko otključavanja vrata, on zna da su utvrdili identitet oštećene, a na koji način on se ne može sjetiti.</span>
</p>
<p class="p6">
<span>Svjedok </span><span class="s1">B H</span><span> je izjavio da živi u naselju Pečurice i komšija je sa porodicom B. Ne može se sjetiti, ali ima više godina kada su oni njemu predali ključeve prizemnog i spratnog dijela kuće i to po dva ključa za prizemlje i za spratni dio kuće. To su bili jedini ključevi od kuće i svi su se nalazili kod njega. On se ne može sjetiti tačnog datuma, ali zna da su mu oboje saopštili da će kod njega da dođe jedan bračni par i da im preda ključeve od kuće i to po jedan ključ što se i desilo. On je tim licima predao po jedan ključ od prizemlja i sprata i u dogovoru sa B M i G ta lica su njemu trebala da daju novac od kirije koja je iznosila 60 eura mjesečno po jednoj osobi što ukupno iznosi 120 eura. Ta lica su njemu predala novac od dvije kirije znači ukupno 240 eura i nakon toga su prestali sa plaćanjem i s obzirom da on sa njima u više navrata sa njima nije uspio da nađe zajednički jezik on je o tome obavijestio B. Ne sjeća se tačnog datuma kada su oni došli, ali zna da je on došao do kuće da im preda ključeve i on je njima predao po jedan ključ i od prizemlja i od sprata. Zbog proteka vremena on se ne može sjetiti da li je taj dan kada su došli ili sledeći dan došao kod njih da bi sa njima porazgovarao i nekih pola sata od početka došla su tri policajca i čovjek koji je živio u spratnom dijelu kuće, a prethodno on je iz razgovora sa B saznao da se supruga tog čovjeka nalazi na spratu, a da je njen suprug otišao da negdje pozajmi novac kako bi njima platio to što im duguje na ime kirije. Ovi policajci su tada saopštili da imaju prijavu da je ženska osoba navodno zaključana na spratu i tada je B G pozvao tu žensku osobu da siđe dolje, nije se penjao do spratnog dijela kuće i ubrzo nakon toga ona je došla. Te večeri oko 23 časa on je bio u policiji gdje je dao izjavu, a prethodno ga je policija obavijestila da ako može da dođe da da izjavu i on je policijskim vozilom otišao do stanice policije u Baru, nakon čega su ga oni vratili kući. Ni jedan od policajaca se nije penjao na spratni dio kuće već je ženska osoba sama sišla. Kada je policija došla na lice mjesta i kada je on došao nije bilo struje tako da to mjesto nije bilo osvijetljeno, a u to vrijeme je padala veoma jaka kiša. </span>
</p>
<p class="p6">
<span>Svjedok </span><span class="s1">J R</span><span>je izjavio da se ne može sjetiti puno detalja događaja koji je predmet ovog postupka. Zna da je bio u sastavu interventne jedinice koju su pored njega sačinjavali V M i Đ A, i da su od strane dežurne službe upućeni u naselje Veliki Pijesak, a iz dežurne službe im je saopšteno da je u jednoj kući zaključana jedna ženska osoba. On se ne može sjetiti šta su zatekli na licu mjesta, da li je ta osoba zaista bila zaključana ili ne, ali zna  da su priveli jednog  krupnijeg muškarca i jednu stariju žensku osobu. Oni su takođe žensku osobu zbog koje su i otišli na lice mjesta uputili da događaj prijavi policiji, ona je saopštila da nema prevozno sredstvo do Bara i iz tog razloga su je službenim vozilom doveli do stanice policije. Nije se mogao sjetiti da li su taj krupni muškarac i starija ženska osoba istim vozilom došli sa njima ili su svojim vozilom  išli za njihovim vozilom. </span>
</p>
<p class="p11">
<span>	Svjedok oštećeni </span><span class="s1">Ž K</span><span> je izjavio da je tačno da je on dana 11.01.2011. godine telefonskim putem obavijestio dežurnu službu PJ Bar, da njegovu nevjenčanu suprugu S D drže zaključanu vlasnici kuće, B M i njen sin B G, te da isti neće da je puste iz kuće, dok im ne plati kiriju za stanovanje kuće koju im je ostala dužna. On je tog dana 11.01.2011. godine, iz Sarajeva krenuo u Podgoricu, dobio je telefonski poziv od S D da je vlasnici kuće drže zaključanu u sobi na spratu. On je odmah otišao u Bar do kuće u kojoj živi D u naselje Dubrave, te zatekao B Ga, istog upitao šta se to dešava, a isti mu je rekao da S D on i njegova majka B M drže zatvorenu, dok ne plati kiriju koju je ostala dužna. B M i G su njega odveli i pokazali S D, otvorivši vrata na 5 minuta, a potom su ponovo vrata zaključali, a onda od njega zatražili novac u iznosu od 120 Eura, da plati kako bi oni pustili S D. On je rekao istim da nema novaca trenutno i da će za par dana platiti za nju, ali su oni odbili da istu puste i da oni ne mogu da čekaju novac koji je S D dužna. On je odmah nakon toga pozvao putem telefona policiju PJ Bar koja je odmah izašla na lice mjesta, te je on išao sa njima. Policija ispred navedene kuće zatekla B M i njenog sina G, kojom prilikom je B G u prisustvu službenika policije otključao S D. Nakon toga on je zajedno sa službenicima policije otišao u policiju i dao svoju izjavu. </span>
</p>
<p class="p6">
<span>U priznanici B Mire kao vlasnika kuće i Ž K i S D od 11.01.2011. godine navedeno je da S D i Ž K priznaju dug od 500 € uz obavezu da isti novac donesu 11.01.2011. godine do 20 h i predaju B Miroslavi u čijoj su kući boravili do 11.01.2011. godine. Priznanicu potpisuju bez prisile i prinude a za podatke tvrde pod krivičnom i materijalnom odgovornošću da su tačni. Potvrdu su potpisali Ž K i S D  koji novac duguju, vlasnik kuće B M. Prisutni su svjedoci B G i H B.  </span>
</p>
<p class="p6">
<span>Iz izvoda iz kaznene evidencije na ime B M MUP PU Požarevac br. 235/1- 3068/11 od 25.11.2011. godine utvrđeno je da okrivljena nije osuđivana. </span>
</p>
<p class="p6">
<span>Iz izvoda iz kaznene evidencije na ime B G MUP PU Požarevac br. 235/1-3069/11 od 28.11.2011. godine, utvrđeno je da je okrivljeni osuđivan presudama Opštinskog suda u Požarevcu K broj 349/96 od 06.02.1997. godine, zbog krivičnog djela  iz čl. 220 st.2 KZ RS, uslovnom osudom kojom je utvrđena kazna zatvora u trajanju od 8 mjeseci, Opštinskog suda u Požarevcu K broj 207/97 od 06.05.1999. godine, zbog krivičnog djela  iz čl. 119 st. 1 KZ RS, uslovnom osudom kojom je utvrđena kazna zatvora u trajanju od 8 mjeseci, Opštinskog suda u Požarevcu K broj 237/00 od 22.09.2000. godine, zbog krivičnog djela iz čl. 220 st.2 KZ RS, uslovnom osudom kojom je utvrđena kazna zatvora u trajanju od 4 mjeseca, Opštinskog suda u Požarevcu K broj 267/04 od 12.12.2005. godine, zbog krivičnog djela  iz čl. 119 st.1 KZ RS, uslovnom osudom i Opštinskog suda u Požarevcu K broj 170/04 od 03.03.2006. godine, zbog krivičnog djela iz čl. 195 st.3 KZ RS, novčanom kaznom u iznosu od 15.000 dinara.</span>
</p>
<p class="p6">
<span>Dopisom Osnovnog suda u Jagodini Kri br. 536/11 od 18.04.2012. godine ovaj sud je obaviješten da nije udovoljeno po zamolnici za saslušanje oštećene S D. </span>
</p>
<p class="p6">
<span>Iz izvoda iz kaznene evidencije na ime okrivljene B M  MUP PU Požarevac br.235/1-2296/13 od 26.03.2013. godine, utvrđeno je da okrivljena nije osuđivana.</span>
</p>
<p class="p6">
<span>Iz izvoda iz kaznene evidencije na ime okrivljenog B G MUP PU Požarevac br. 235/1-2295/13 od 26.03.2013. godine utvrđeno je da je okrivljeni osuđivan presudama Opštinskog suda u Požarevcu K broj 349/96 od 06.02.1997. godine, zbog krivičnog djela  iz čl. 220 st.2 KZ RS, uslovnom osudom kojom je utvrđena kazna zatvora u trajanju od 8 mjeseci, Opštinskog suda u Požarevcu K broj 207/97 od 06.05.1999. godine, zbog krivičnog djela  iz čl. 119 st. 1 KZ RS, uslovnom osudom kojom je utvrđena kazna zatvora u trajanju od 8 mjeseci, Opštinskog suda u Požarevcu K broj 237/00 od 22.09.2000. godine, zbog krivičnog djela iz čl. 220 st.2 KZ RS, uslovnom osudom kojom je utvrđena kazna zatvora u trajanju od 4 mjeseca, Opštinskog suda u Požarevcu K broj 267/04 od 12.12.2005. godine, zbog krivičnog djela  iz čl. 119 st.1 KZ RS, uslovnom osudom i Opštinskog suda u Požarevcu K broj 170/04 od 03.03.2006. godine, zbog krivičnog djela iz čl. 195 st.3 KZ RS, novčanom kaznom u iznosu od 15.000 dinara.</span>
</p>
<p class="p5">
<span>Kako sud ni u prethodnom postupku ni na glavnom pretresu nije mogao da sasluša oštećenu S D koja je strana državljanka, donijeto je rješenje da se u dokaznom postupku neće saslušati oštećena. </span>
</p>
<p class="p5"></p>
<p class="p6">
<span class="s2">Zastupnik optužbe je predložila da se u dokaznom postupku pročita Službena zabilješka UP PJ Bar od 11.01.2011. godine. Kako navedena službena zabilješka predstavlja opis postupanja ovlašćenih policijskih službenika povodom predmetnog događaja, interpretiranje toka razgovora sa učesnicima u događaju, ocijenjeno je da navedena službena zabilješka može predstavljati samo obavještenje, ali ne i dokaz na kome se može temeljiti sudska odluka iz kojih razloga je donijeto rješenje da se u dokaznom postupku neće pročitati službena zabilješka UP PJ Bar od 11.01.2011. godine.</span>
</p>
<p class="p11">
<span>	Ocjenom izvedenih dokaza nije dokazano da su okrivljeni učinili krivično djelo koje im je stavljeno na teret. Okrivljeni u svojim odbranama ne priznaju da su učinili krivično djelo u bitnom navodeći da oštećenu S D nisu držali zaključanu na spratu svoje kuće koja se nalazi u naselju Dubrava, jer od tog dijela kuće nisu ni imali ključ, budući da se jedan ključ nalazio kod oštećene, a drugi ključ se nalazio kod komšije B H. Odbrane okrivljenih su detaljne i saglasne u svim fazama postupka, a tu posebno treba imati u vidu da su okrivljeni saslušani prvo u Upravi policije dana 11.01.2011. godine, da su prethodno odvojenim vozilima odvedeni u prostorije Uprave policije, što isključuje mogućnost da su se okrivljeni prije davanja izjava dogovorili oko sadržine izjava. Osim toga, da su njihove odbrane u Upravi policije rezultat dogovora, okrivljeni ne bi u kasnijim fazama postupka mogli davati takođe saglasne izjave u svim detaljima. Sve navedeno ukazuje da su okrivljeni predmetni događaj opisali predstavljajući ono što se zaista dogodilo. </span>
</p>
<p class="p6">
<span>Svjedok V M je izjavio da su po prijavi građana da je jedno lice zatvoreno u stanu od strane vlasnika stana došli na lice mjesta i da su ispred kuće zatekli okrivljene i jedno starije lice, nakon čega su im okrivljeni saopštili da je žena koja se nalazi na spratu kuće je zatvorena, da je B M otišao sa kolegom Đ A na sprat, jer su mu oni naredili da otključa stan i da pusti lice Ž Kaću. Svjedok nije odlazio na sprat kuće kako bi provjerio osnovanost prijave koju je dobio. Očigledno je da njegov iskaz u dijelu u kome je naveo da je u kući bila Ž K nije osnovan, jer je Ž K lice muškog pola i nije se nalazio u kući i da nije osnovan dio u kome je naveo da je sa policajcem na sprat kuće otišao B M, jer je B M ostala u prizemnom dijelu kuće. Na glavnom pretresu svjedok je izjavio da kada su došli na lice mjesta njih je sačekao čovjek  koji se predstavio kao muž i žena koji su se nalazili u kući. Jedina dva lica koja su kritičnom prilikom imala svojstvo vanbračnih supružnika su Ž K i S D, koja se nalazila na spratnom dijelu kuće, i koja iz tog razloga  policiju nije mogla dočekati kada je došla na lice mjesta. Na glavnom pretresu svjedok nije mogao da se izjasni da li je kolega Đ sa B G otišao na sprat kuće, ali nije siguran da li je u pitanju on ili kolega J. Nije mogao da se izjasni na koji način je ženska osoba držana u kući osim što su od njenog supruga dobili informaciju da je ona zaključana. Po ocjeni suda na ovakvim iskazima svjedoka ne može se izvesti nesumnjivi zaključak da je jedno lice izvršilac krivičnog djela, jer je iskaz svjedoka neprecizan, nelogičan, i kontradiktoran. </span>
</p>
<p class="p6">
<span>Isto se donosi i na iskaze svjedoka Đ A koje je dao u prethodnom postupku i na glavnom pretresu. Svjedok je izjavio da su postupajući po prijavi građana da je jedno lice zatvoreno u stanu od strane vlasnika stana ispred dvorišta zatekli S D koji je prijavio taj slučaj, a ulaskom u dvorištu ispred kuće zatekli su B G i B M njenog sina kao i još jedno starije lice koje se predstavilo kao njihov komšija. U postupku je utvrđeno da se S D nalazila na spratu kuće, a ne ispred kuće, da lice B Gordana ne postoji u ovom predmetu. On je naredio B M da odu na sprat kuće i da otključa vrata od te prostorije u kojoj je bila zatvorena Ž K i da je B M otključala vrata. U postupku je utvrđeno da je na sprat kuće otišao okrivljeni B G, a ne okrivljena B M i da se na spratu kuće nalazila S D, a ne lice ženskog pola Ž K. Nakon toga je lice Ž K ušla u stan iako svjedok navodi da je to lice prethodno bilo u stanu. Na glavnom pretresu svjedok se nije mogao sjetiti toka razgovora sa okrivljenim osim da se pominjao dug na ime kirije, čak ni to da li je on ili kolega J R otišao sa B G na sprat kuće i da li je ta prostorija bila zaključana, dodajući da misli da je od okrivljenih na sprat kuće otišao B G. Nije se mogao sjetiti ni da li su B G naredili da oštećenu dovede dolje. Iskaz svjedoka se mora cijeniti kao cjelina, a iskaz svjedoka čija je analiza izvršena je po ocjeni suda procesno neupotrebljiv, jer je svjedok permutovao ne samo aktivnosti učesnika u predmetnom događaju, već i njihove polove.  </span>
</p>
<p class="p6">
<span>Svjedok J Radovan sudu predstavio malo detalja vezanih za predmetni događaj, pri čemu se ne sjeća detalja koji se odnose na to da li je oštećena zaista bila zaključana, što bi za svjedoka trebao da je dio događaja koji bi mogao lakše zapamtiti od detalja koji se odnose na način na koji su se učesnici događaja prevezli do Uprave policije u Baru. Iz navedenih razloga sud iskaz svjedoka nije cijenio kao relevantan prilikom utvrđivanja činjeničnog stanja.  </span>
</p>
<p class="p6">
<span>Svjedok B H je u svom iskazu opisao da je predmetnom događaju prethodilo postojanje duga oštećenih prema okrivljenoj B M, a kada je u pitanju dio događaja nakon dolaska policije svjedok je izjavio da je B G pozvao žensku osobu koja se nalazila na spratu da siđe dolje, da se nije penjao do spratnog dijela kuće i ubrzo nakon toga ona je došla, iako su okrivljeni izjavili da je okrivljeni B G otišao na sprat kuće kako bi pozvao okrivljene, pa sud nije prihvatio iskaz svjedoka kao istinit. </span>
</p>
<p class="p11">
<span>	Svjedok Ž K izjavio da je dana 11.01.2011. godine iz Sarajeva krenuo u Podgoricu i da je dobio telefonski poziv od S D da je vlasnici kuće drže zaključanu u sobi na spratu, nakon čega je odmah otišao u Bar i kada je od okrivljenih obaviješten o razlozima zadržavanja i nakon što su okrivljeni odbili da se dug plati nakon dva dana on je odmah nakon toga pozvao putem telefona policiju PJ Bar koja je odmah izašla na lice mjesta, a B G je u prisustvu službenika policije otključao S D. Svjedok nije saopštio da je povod za nastajanje predmetnog događaja postojanje duga prema okrivljenim, da je i on priznao taj dug i da je on kritičnog dana pokušao da pronađe novac za vraćanje duga. </span>
</p>
<p class="p11">
<span>	U postupku je utvrđeno postojanje duga oštećene S D prema okrivljenim na ime boravka u njihovoj kući, što se osim odbrana okrivljenih potvrđuje i pisanim aktom u formi ručno ispisane priznanice kojom oštećena i Ž K priznaju dug prema okrivljenoj B Miroslavi u iznosu od 500,00 €. Takođe je utvrđeno da je Ž K u Bar došao dana 11.01.2011. godine, ali u ranim jutarnjim satima, da je nekoliko puta prije dolaska policije komunicirao sa okrivljenim i da je nakon što je okrivljeni B G odbio da se dug izmiri obavljanjem radova od strane Ž K, u popodnevnim satima isti prijavio okrivljene policiji. Da je oštećena S D zaista bila zaključana u kući okrivljenih kako je to predstavio Ž K, isti bi odmah po saznanju za to okrivljene prijavio policiji. Kako to nije uradio očigledno je da za to nije ni imao razlog, a prijavljivanje policiji okrivljenih po ocjeni suda motivisano je namjerom da se izbjegne plaćanje duga prema okrivljenim. Čak i da su okrivljeni imali namjeru da oštećenu drže zaključanu u kući, to bi uradili dana 11.01.2011. godine poslije 20,00 časova jer je do tog časa prema priznanici dug trebao da bude vraćen. </span>
</p>
<p class="p6">
<span>U optužnom predlogu je navedeno da su okrivljeni držali zaključane i oštećenu S D i Ž K, za koga je utvrđeno da se nije nalazio u kući okrivljenih  i da nije bio zaključan i da mu nije ni na koji način bila ograničena sloboda kretanja. U postupku iz izvedenih dokaza nije dokazano ni da je oštećena S D bila zaključana i da joj je na taj način bila ograničena sloboda kretanja</span><span class="s2">, iz kojih razloga je na osnovu čl. 373. tač. 2. ZKP-a donijeta presuda kojom se okrivljeni oslobađaju od optužbe. </span>
</p>
<p class="p11">
<span class="s2">	Odluka o troškovima krivičnog postupka zasniva se na odredbi čl. 230. st. 1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p class="p11">
<span class="s2">	Na osnovu izloženog odlučeno je kao u izreci presude.</span><span> </span>
</p>
<p class="p12"></p>
<p class="p12">
<span class="s1">OSNOVNI SUD U BARU</span>
</p>
<p class="p12">
<span class="s1">Dana, 08.05.2013. godine </span>
</p>
<p class="p12"></p>
<p class="p3"></p>
<p class="p13">
<span class="s1">ZAPISNIČAR,				                                   	         S U D I J A</span>
</p>
<p class="p13">
<span class="s1">Milijana Minić 				                          	             G Šćepanović</span>
</p>
<p class="p14"></p>
<p class="p15">
<span class="s1">PRAVNA POUKA</span><span>: Protiv te presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>8 (osam) dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p14"></p>
<p class="p14">
<span class="s1">DNA</span><span>:- 1 x ODT</span>
</p>
<p class="p14">
<span>          - 1 x okrivljenim </span>
</p>
<p class="p14">
<span>          - 1 x braniocu advokatu Srđanu Pekiću</span>
</p>
<p class="p4">
<span>- 1x oštećenim</span>
</p>
<p class="p14">
<span>            -1 x u spise</span>
</p>
<p class="p17"></p>
<p class="p18"></p>


</body>
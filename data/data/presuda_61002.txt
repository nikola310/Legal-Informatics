<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.875in 1.0in;}
.s1{font-size:14pt;}
.s2{font-family:Arial;}
.s3{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.76/13.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.113/13. od 13.6.2013.godine, protiv okrivljenog K. R. iz Rožaja zbog krivičnog djela nedavanje izdržavanja iz čl. 221.st.1. Krivičnog Zakonika, nakon održanog glavnog i javnog pretresa u prisustvu zamjenika Osnovnog Državnog Tužioca Aldina Kalač iz Rožaja, oštećenog A. K.  i okrivljenog dana 03.7.2013.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2">
<span>	Okrivljeni K. R., JMB ., od oca M. i majke Dž., rodjene F., rodjen .. godine u Rožajama, gdje i živi ,drž. CG,razumije Crnogorski jezik,  koji mu je i maternji jezik, pismen, završio SSS, nezapošljen, oženjen, otac troje djece, siromašnog imovnog stanja, osudjivan presudama ovog suda K.br.338/85. od 16.05.1986.godine zbog krivičnog djela iz čl. 185.st.3. KZ SRCG na novčanu kaznu u iznosu od 4.000 dinara, K.br.280/98. od 05.11.1998.godine zbog krivičnog djela iz čl. 102.st.1. KZ RCG na novčanu kaznu u iznosu od 1.000 dinara, K.br.22/99. od 16.02.1999.godine zbog krivičnog djela iz čl. 102.st.1. KZ RCG kojom mu je izrečena uslovna osuda 30 dana zatvora, uslovno za jednu godinu, K.br.325/99. od 03.3.2000.godine zbog krivičnog djela iz čl. 102.st.1. KZ RCG na novčanu kaznu u iznosu od 1.000 dinara, K.br.76/09. od 05.5.2009.godine zbog krivičnog djela iz čl. 221.st.1. KZ na kaznu zatvora u trajanju od 30 dana, K.br.13/11. od 31.3.2011.godine zbog krivičnog djela iz čl. 221.st.1. KZ na novčanu kaznu u iznosu od 1.200 eura i K.br. 7/13. od 13.02.2013. godine zbog krivičnog djela iz čl. 221.st.1. KZ, na novčanu kaznu u iznosu od 600 eura.</span>
</p>
<p class="p2"></p>
<p class="p2">
<span>					K R I V   J E</span>
</p>
<p class="p4">
<span>Što:</span>
</p>
<p class="p2">
<span>	U periodu od 05.3.2013. godine do 03.7.2013. godine u Rožajama ne daje izdržavanje svom sinu A. K. u novčanom iznosu od 119,75 eura i to od 01.do 05. u mjesecu za prethodni mjesec, a ta dužnost je utvrdjena na osnovu izvršne i pravnosnažne presude Višeg suda u Bijelom Polju Gž.br.1422/12. od 05.12.2012. godine,</span>
</p>
<p class="p2">
<span>	-čime je iz vršio krivično djelo nedavanje izdržavanja iz čl. 221.st.1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.36. 42. Krivičnog Zakonika, čl. 226.229. i 374. Zakonika o Krivičnom postupku </span>
</p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 60 (šezdeset) dana.</span>
</p>
<p class="p2">
<span>	Da plati u korist budžetskih sredstava na ime troškova krivičnog postupka – paušala iznos od 50 eura u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.113/13. od 13.6.2013. godine protiv okrivljenog R. K. iz Rožaja, zbog krivičnog djela nedavanje izdržavanja iz čl. 221.st.1. KZ.</span>
</p>
<p class="p2">
<span>	Na glavnom pretresu Zamjenik ODT-a izmijenio je činjenični opis iz optužnog predloga, kao u izreci presude. Istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog za izvršeno krivično djelo oglasi krivim i osudi na kaznu zatvora u trajanju od 60 dana.</span>
</p>
<p class="p2">
<span>	U svojstvu oštećenog A. K. pridružio se krivičnom gonjenju ODT-a u odnosu na okrivljenog i tražio je od okrivljenog da postupi po pravnosnažnoj i izvršnoj presudi Višeg suda u Bijelom Polju i plaća mu izdržavanje svakog mjeseca u iznosu utvrdjenom presudom. </span>
</p>
<p class="p2">
<span>	Okrivljeni R. </span><span class="s3">K.,</span><span> na glavnom pretresu je izjavio  da priznaje izvršenje krivičnog djela i krivicu za krivično djelo za koje je optužen. </span>
</p>
<p class="p2">
<span>	U vezi izvršenja krivičnog djela pružio  je potrebna objašnjenja i istakao da nije u radnom odnosu i nije u mogućnosti da obezbijedi sredstva da A. daje izdržavanje po presudi Gž.br.1422/12. od 05.12.2012. godine Višeg suda u Bijelom Polju. Živi u vanbračnoj zajednici sa drugom ženom koja je korisnik penzije, dok on nema nikakvih primanja. Da je u pomenutoj presudi previsoko odredjen iznos za izdržavanje oštećenom. Kad ga neko angažuje radi poslove oko popravke vozila, obzirom da posjeduje alat za tu djelatnost. Predložio je da se oslobodi od plaćanja do sada prispjelih, a ne isplaćenih obaveza za plaćanje izdržavanja oštećenom, a nastojaće da ubuduće oštećenom plaća izdržavanje utvrdjeno pomenutom presudom.</span>
</p>
<p class="p2">
<span>	Na glavnom pretresu sud je izveo dokaze:  saslušao u svojstvu svjedoka – oštećenog A. K., izvršio uvid u presudu Višeg suda u Bijelom Polju Gž.br.1422/12. od 05.12.2012. godine i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok – oštećeni A. K. na zapisniku Kt.br.113/13. od 12.6.2013. godine  pred ODT-om u Rožajama istakao je:</span>
</p>
<p class="p2">
<span>	Da je presudom Višeg suda u Bijelom Polju, njegov otac R. obavezan da mu plaća na ime izdržavanja iznos od 119,75 eura počev od 24.6.2011.godine, pa dok za to postoje zakonski uslovi i to od 01. do 05. u mjesecu za prethodni mjesec, s tim što je dužan da mu dospjele rate isplati odjednom. Isti mu nakon donošenja pomenute presude nije plaćao izdržavanje, tako da je njegova majka podnosila krivičnu prijavu protiv istog, zbog čega je isti oglašen krivim i osudjen zbog nedavanja izdržavanja za period od 10.01.2013. do 13.02.2013. godine. Okrivljeni mu i nakon tog perioda tj. poslije 13.02.2013. godine ne daje izdržavanje, koje uporno izbjegava i na taj način ignoriše presudu kojom je obavezan  na plaćanje izdržavanja. Studira u Republici Turskoj i potreban mu je novac za školovanje koji mu okrivljeni ne daje. Ne živi sa okrivljenim, već sa svojom majkom, koja se razvela od okrivljenog.</span>
</p>
<p class="p2">
<span>	Na glavnom pretresu u svemu je ponovio iskaz dat pred ODT-om u Rožajama, s tim što je dodao da su nakon razvoda braka njegovih roditelja on i brat ostali da žive sa majkom i žive kao podstanari. Student je druge godine stomatologije. Poznato mu je da okrivljeni ima automehaničarsku radnju  u kojoj radi. Nije mu poznato da li okrivljeni radi svaki dan, jer u to nema uvid. Okrivljeni mu ne daje izdržavanje od 05.3.2013. godine, tako da tu obavezu nije izmirio sve do sada.  </span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo i pružena potrebna objašnjenja, izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činječnično stanje kao u izreci presude. </span>
</p>
<p class="p2">
<span>	Iz iskaza svjedoka – oštećenog A. se vidi da je okrivljeni kao njegov otac presudom Gž.br.1422/12. od 05.12.2012. godine Višeg suda u Bijelom Polju, koja je postala izvršna 10.01.2013. godine, obavezan da mu plaća na ime izdržavanja iznos od 119,75 eura, dok za to postoje zakonski uslovi i to od 01. do 05. u mjesecu za prethodni mjesec. Da mu do sada nije davao izdržavanje po pomenutoj presudi, tako da je njegova majka sa kojom žive on i njegov brat kao podstanari, obzirom da se ista od okrivljenog razvela, podnijela krivčnu prijavu zbog čega je okrivljeni zbog nedavanja izdržavanja za period od 10.01.2013. do 13.02.2013. godine osudjen. Da mu za period od 05.3.2013. godine do sada nije davao izdržavanje. Poznato mu je da okrivljeni posjeduje auto mehaničarsku radnju u kojoj radi kad ga neko angažuje za popravku vozila. Student je druge godine Stomatologije, tako da mu je potreban novac za školovanje. Njegov iskaz sud je u svemu prihvatio kao tačan, objektivan i kao takav saglasan sa ostalim izvedenim dokazima, kao i sa priznanjem okrivljenog za izvršeno krivično djelo. </span>
</p>
<p class="p2">
<span>	Iz presude Gž.br.1422/12. od 05.12.2012. godine, Višeg suda u Bijelom Polju, koja je postala izvršna 10.01.2013. godine proizilazi da je okrivljeni obavezan da oštećenom  plaća na ime izdržavanja iznos od 119,75 eura, počev od 24.6.2011. godine, sve dok za to postoje zakonski uslovi i to od 01.do 05. u mjesecu za prethodni mjesec. Ovaj dokaz sud je prihvatio kao vjerodostojan, saglasan sa ostalim izvedenim dokazima i priznanjem okrivljenog. 	</span>
</p>
<p class="p2">
<span>	Priznanje okrivljenog za izvršeno krivično djelo sud je prihvatio i isto uzeo kao dokaz jer je saglasno izvedenim dokazima. Cijeneći objašnjenje okrivljenog u dijelu u kojem ističe da po presudi Gž.br.1422/12. od 05.12.2012. godine Višeg suda u Bijelom Polju nije postupao i nije plaćao izdržavanje svom djetetu A., zbog toga što nema sredstava za plaćanje izdržavanja jer nije u radnom odnosu, sud isto nije mogao prihvatiti, ocjenjujući ga neobjektivnim i bez uticaja na drugačiji zaključak. Ovo sa razloga što je isti kao otac oštećenog dužan po Zakonu da izdržava svoje dijete A., te je u konkretnom slučaju i relevantno da li je on zapošljen i da li ima sredstava da daje izdržavanje, kod činjenice da je zdravstveno sposoban da ostvaruje zaradu  i dužan je da daje izdržavanje svom djetetu na način i pod uslovima kako je to odredjeno pomenutom presudom. Nijednim dokazom nije utvrdjena nesposobnost okrivljenog za obavljanje poslova, te kod činjenice da isti posjeduje radionicu za popravku vozila u kojoj radi i na taj način ostvaruje prihode, da je oštećeni nastavio redovno školovanje i nakon sticanja punoljetstva, a pomenuta presuda kojom je obavezan na plaćanje izdržavanja nije izmijenjena, to je obaveza okrivljenog da po pomenutoj presudi postupa.</span>
</p>
<p class="p2">
<span>	Iz izvoda iz kaznene evidencije OB-a Rožaje izdat na ime okrivljenog, proizilazi da je isti osudjivan sedam puta, od čega 6 puta za krivično djelo nedavanje izdržavanja, koji dokaz je sud prihvatio kao tačan, a kojem ni sam okrivljeni nije prigovorio.</span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela nedavanje izdržavanja iz čl. 221.st.1. KZ izvršenog na način, vrijeme i mjestu kako je opisano u izreci presude. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni u konkretnom slučaju postupao sa direktnim umišljajem, jer je svjestan da ne daje izdržavanje svom djetetu kako je to utvrdjeno pomenutom pravnosnažnom i izvršnom presudom  i pristao je na nastupanje zabranjene posledice, koja je u konkretnom slučaju i nastupila, jer oštećenom ne daje izdržavanje na način i u iznosu utvrdjen pomenutom presudom, izbjegavajući svjesno svoju obavezu. </span>
</p>
<p class="p2">
<span>	Za izvršeno krivično djelo sud je našao da je okrivljeni krivično pravno odgovoran, te ga je za isto oglasio krivim, pošto je našao da nema elemenata koji bi isključivali njegovu krivično pravnu odgovornost i osudio ga na kaznu zatvora u trajanju od 60 dana.</span>
</p>
<p class="p2">
<span>	Prilikom odmjeravanja kazne okrivljenom za izvršeno krivično djelo u granicama Zakonom propisanim, imajući u vidu sve okolnosti iz čl. 42. KZ (olakšavajuće i otežavajuće) okolnosti, sud je kao olakšavajuću okolnost istom uzeo u obzir priznanje za izvršeno krivično djelo, njegove porodične prilike, dok mu je kao otežavajuću okolnost uzeo u obzir to što se radi o višestrukom povratniku  u izvršenju krivčnih djela, a posebno istovrsnog krivičnog djela, kao i njegovu upornost u izvršavanju istih, tako da ga je sud imajući u vidu stepen nastupjele posledice izvršenog krivičnog djela osudio na naznačenu kaznu zatvora ubijedjen da će se istom postići kako generalna, tako i specijalna prevencija  u odnosu na okrivljenog i druge da ne vrše krivična djela, a ovo shodno čl. 4. i 32. KZ. </span>
</p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati u budžetska sredstva na ime troškova krivičnog postupka – paušala iznos od 50 eura, a ovo imajući u vidu trajanje i složenost krivičnog postupka.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 03.7.2013. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR							PREDSJEDNIK SUDA</span>
</p>
<p class="p2">
<span>Adisa Burdžović s.r.								Zahit Camić s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko</span>
</p>
<p class="p2">
<span>ovog suda.</span>
</p>
<p class="p2">
<span>	</span>
</p>
<p class="p5"></p>


</body>
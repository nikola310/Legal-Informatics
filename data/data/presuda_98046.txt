<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;font-style:italic }
.span4{;font-family:'Arial';font-style:italic }
.span5{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl. Br. K. 44/14</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. D. D. iz Cetinja, zbog krivičnog djela laka tjelesna povreda iz čl. 152. st. 2. u vezi st. 1.</span><span class="span1"> </span><span class="span1">Krivičnog zakonika, po optužnom predlogu Osnovnog državnog tužioca u Cetinju Kt. br. 119/13 od 24. 07. 2013. godine, nakon održanog glavnog i  javnog pretresa dana 25.06.2014. godine u prisustvu zamjenika ODT-a  u Cetinju M. D. okr. D. D. i njegovog branioca, D. Ž. adv. iz Cetinja, oštećenog B. D. donio je   dana 30.06.2014.godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okr. D. D. zv. “Š.” JMBG :....  od oca M. i majke D. rođene M. rođen 03.06.19... godine u Cetinju,  gdje i prebiva, </span><span class="span1">državljanin Crne Gore, po zanimanju automehaničar, neoženjen, pismen, sa završenom Srednjom školom, srednjeg imovinog stanja, osuđivan presudom Osnovnog suda u Cetinju K.br. 29/06 od 01.06.2007.godine, zbog krivičnog djela nasilničko ponašanje iz čl. 399. Krivičnog zakonika i krivičnog djela rasna i druga diskriminacija čl. 443. st. 1. Krivičnog zakonika, na kaznu zatvora u trajanju od 45 dana i presudom Osnovnog suda u Cetinju K.br. 34/12 od 17.12.2012.godine, zbog krivičnog djela napad na službeno lice u vršenju službene dužnosti iz čl. 376. st. 1. Krivičnog zakonika, na kaznu zatvora  u trajanju od 30 dana. </span>
</p>
<p>&nbsp;</p>
<p style="text-align:center;">
<span class="span1">K r i v    j e:</span>
</p>
<p>&nbsp;</p>
<p>
<span class="span1">  Što je:</span>
</p>
<p>&nbsp;</p>
<p>
<span class="span1">Dana 18. jula 2013.godine, oko 20,15 časova, na parking prostoru ispred restorana “K.”, u Cetinju, sjekirom metalne drške dužine oko 32 cm i sječiva širine oko 7 cm, kao orudjem podobnim da tijelo teško povrijedi i zdravlje teško naruši, nanio laku tjelesnu povredu ošt. B. D.  iz Cetinja na način što je  prišao oštećenom sa kojim od ranije nije u dobrim odnosima, te držeći u desnoj ruci sjekiru uputio istom  prijetnje da će ga ubiti, zaklati i kuću iskopati, nakon čega je sjekirom  izmahnuo tri puta u pravcu predjela glave i tijela ošt. B. D.  kojom prilikom je istom zadao udarac u predjelu glave – lijevog uha i podlaktice lijeve ruke, nanoseći mu pri tom laku tjelesnu povredu, u vidu oguljotine lijeve ušne školjke i hematoma u predjelu podlaktice lijeve ruke, čime je bio svjestan svog djela čije je izvršenje htjeo</span>
</p>
<p>&nbsp;</p>
<p>
<span class="span1">- čime je izvršio krivično djelo laka tjelesna povreda iz čl. 152. st. 2. u vezi st. 1.</span><span class="span1"> </span><span class="span1"> Krivičnog zakonika,</span>
</p>
<p>&nbsp;</p>
<p>
<span class="span1">- pa ga Sud na osnovu čl. 4. st. 2, 32, 36, 42, 51 i 75 KZ-a i članova 226-229,239 i 374 ZKP-a ,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 90 dana, u koju mu se ima uračunati vrijeme provedeno u pritvoru od 18.07.2013 do 17.10.2013. godine, koju kaznu je uračunavanjem pritvora izdržao.</span>
</p>
<p>&nbsp;</p>
<p>
<span class="span1">Oštećeni B. D. se radi ostvarenja imovinsko pravnog zahtjeva upućuje na rdovnu parnicu.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka u korist budžeta Crne Gore uplati iznos od 105,25 eura, te na ime paušala iznos od 30,00 eura, a sve u roku od 15 dana po pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Na osnovu čl. 75 Krivičnog zakonika prema okrivljenom  se izriče:</span>
</p>
<p>&nbsp;</p>
<p style="text-align:center;">
<span class="span2">MJERA BEZBJEDNOSTI</span>
</p>
<p>&nbsp;</p>
<p>
<span class="span1">Oduzima se od okrivljenog sjekira metalne drške dužine oko 32 cm i sječiva širine oko 7 cm </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Cetinju podnijetim Optužnim predlogom  Kt.br. 119/13 od 24.07.2013.godine, okr. D. D. iz Cetinja, stavilo je na teret izvršenje krivičnog djela </span><span class="span1">laka tjelesna povreda iz čl. 152. st. 2. u vezi st. 1.</span><span class="span1"> </span><span class="span1"> </span><span class="span1">Krivičnog zakonika. </span>
</p>
<p>&nbsp;</p>
<p>
<span class="span1">Prvostepena presuda u datoj krivičnopravnoj stvari je ukinuta Rješenjem Višeg suda u Podgorici Kž.br.265/14 od 19.02.2014.godine i predmet je vraćen ovom sudu na ponovni postupak i odlučivanje.</span>
</p>
<p>&nbsp;</p>
<p>
<span class="span1">Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe </span><span class="span1">u završnoj riječi nakon izmijenjenog činjeničnog opisa,a kako je naveo shodno razlozima koji su sadržani u odluci Višeg suda </span><span class="span1">Kž.br.265/14 od 19.02.2014.godine</span><span class="span1"> predložio sudu da okrivljenom za izvršeno krivično djelo izrekne mjeru bezbjednosti obavezno psihijatrijsko liječenje na slobodi, a što uslovljava dati nalaz i mišljenje angažovanog vještaka neuropsihijatra Ž. G. prema kojem je okrivljeni izvršio krivično djelo u stanju bitno smanjene uračunljivosti. Takođe je predložio da sud okrivljenom izrekne i mjeru bezbjednosti oduzimanje predmeta  - metalne sjekire kojom je i izvršeno krivično djelo. </span>
</p>
<p>&nbsp;</p>
<p>
<span class="span1">Okr. D. D.</span><span class="span3"> </span><span class="span1">u svojoj odbrani je istakao da sa B. D. i njegovom porodicom  od oktobra mjeseca prošle godine nije u dobrim odnosima, jer ga je neko od njih za vrijeme njihove prepirke udario palicom po glavi, što je prijavio policiji. Od tada mu se sa tom </span><span class="span1">porodicom dešavaju čudne stvari i kad god sretne nekoga od njih postoje razne provokacije, pretežno gestakulacije na njegov račun. To je artikulisano, tako da ne može svaki pogled za koji sa sigurnošću tvrdi da je prijeteći i provokativan, prijavljivati policiji. Dana 18.07.2013.godine, oko 20,05 časova, krenuo je svojim vozilom za Budvu, gdje je zaposlen u jednoj pekari, zv. „O.“. U Ivanbegovoj ulici je vidio B. D. koji se kao pješak kretao kolovozom i bio je onemogućen da nastavi normalno kretanje vozilom jer je B. opstruirao njegovo dalje kretanje svojim ležernim hodom. Nakon toga zaobišao je B. D. bržim kretanjem vozila, a prethodno  je isturirao malo motor, kako bi istom dao do znanja da se pomjeri sa kolovoza. Nastavio je kretanje prema Budvi, da bi se kod proširenja , ispred restorana „K.“ odjedanput pojavio B. D. koji je stojao pored svog vozila, a sa obije ruke mu davao znake da zaustavi svoje vozilo. Zaustavio je vozilo i izašao iz istog sa metalnom sjekirom , koju drži u vozilu, iz čisto preventivnih razloga, jer nije želio da mu se nešto dogodi. B. mu je rekao „stani Š. da pričamo“. Zaustavio se pored B. i odgovorio mu „što mi imamo da pričamo, poslije svega što se dogodilo“ ,da bi ga B. udario par puta stisnutom pesnicom u predjelu glave, a on mu je uzvratio udarac pesnicom , misli u predjelu glave, a zatim ga je zakačio sjekirom koju je držao  u desnoj ruci, u predjelu glave, nakon čega je nastupilo rvanje izmedju njih dvojice, kada su ih razdvojili neki ljudi koji su izašli iz restorana „K.“ za koje misli da nijesu od početka vidjeli svađu, već da im je neko dojavio. Da je želio da napadne B. D. uradio bi to smišljeno i na drugi način. Iz izjave se da zaključiti da je bio provociran i da je postupio u samoodbrani. Smatra da bi nadležni organi trebali da preduzmu sve radnje kako bi se zaustavilo ponašanje B. D. i njegovog sina, kao i supruge.</span>
</p>
<p>
<span class="span1">Na glavnom pretresu je dodao da priznaje krivično djelo, ali ne zna u kojoj mjeri je nanio povredu oštećenom. Navodi da već ima godinu dana da je konfuzan, nervozan, tačnije od 27.10.prošle godine. Imao je incident sa gospodinom B. tokom koje prepirke je dobio udarac u predjelu glave i bio u nesvijesti, prenešen u bolnicu. Zapisnik postoji u policiji gdje je dao izjavu, nije teretio nikoga jer nije znao šta se desilo. I toga dana kada se desio konkretni događaj je bio konfuzan, nervozan, tačnije razdražen, a zbog ovog događaja od 27. oktobra prošle godine. Bolje se osjećao u zatvoru i nije baš dobrog psihičkog stanja. Na može da opiše da li taj susret sa B. izaziva strah i nemir kod njega, da li je to nervoza ili doza straha jer zna sa kojim ciljem radi. Zbog tih problema koje ima nije se javljao kod ljekara, uzme ponekad malu dozu svakih 5-6 dana "Bensandina" kako bi zaspao.</span><span class="span1"> </span><span class="span1">Naglasio je da je bio definitivno prinuđen da to uradi i htio je tom prepadanju da stane na kraj pa čak i na takav način.</span>
</p>
<p>
<span class="span1"> Na kraju je prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Branilac okrivljenog D. D. advokat Ž. D. je u završnoj riječi istakao da nije sporna činjenica da je okrivljeni D. D. lako tjelesno povrijedio oštećenog B. D. Po mišljenju odbrane sporno je, zašto je i kako došlo do nanošenja lake tjeselne povrede. Što se tiče samog kritičnog događaja učesnici ih različito predstavljaju. On u cjelosti vjeruje svom klijentu, ne samo zbog toga što je njegov klijent već zbog jedne bitne činjenice koju isti iskreno priznaje, iako mu ta činjenica baš ne ide u prilog, a to je činjenica da je odmah nakon što ga je B. D. zaustavio u kretanju iznio sjekiricu iz vozila. Ova okolnost i ponašanje nije usmjerena na to da povrijedi i napadne B. D. već da se od istog odbrani jer je događaj od 27.10.2012. godine opomena za okrivljenog da jednostavno ne vjeruje u priču i ponašanje B. D. Uporno se prisjeća događaja od 27.10.2012. godine jer je taj događaj ostao samo u glavi i psihi okrivljenog D. D. i nigdje drugo. Činjenica je da ljekari Hitne službe bolnice "D. I" u Cetinju nijesu </span><span class="span1">adekvatno reagovali na zdravstveno stanje u kojem je bio D. D. a odmah zatim na takav propust nadovezao se i propust policije Cetinje koja je odmah našla za shodno da uzme izjavu D. D. iako je kritične prilike imao teži oblik potresa mozga. Ovakav događaj se nije procesuirao tako da je okrivljeni pod stalnim pritiskom i bojaznošću da će oštećeni i dalje nastaviti nasrtanje prema njemu i to ne samo od oštećenog D. već i od članova njegove porodice. Raniji događaj koji je bio predmetom krivičnog postupka, takođe protiv D. D. kada su mu na stan nepozvani došli upravo oni koje on naziva i na ovom pretresu "krvnici" pod izgovorom da su došli da se izvinu., izazvao je strah i reakciju okrivljenog da bukvalno brani sebe na vratima svog stana jer da je kojim slučajem htjelo da se miri tačno se zna način na koji se to radi pogotovo u ovoj maloj sredini kao što je Cetinje. Ne vjeruje u priču B. D. koji je ovdje nastojao da predstavi da je on pošao prema Budvi ispred restorana "K." da pojede pljeskavicu, a da ga je okrivljeni pratio i odmah kada ga je ugledao nasrnuo na njega. Za njega je ta priča naivno predstavljanje događaja i krije namjeru B. D. da svaki put kada vidi D. D. izazove sukob i da ga izvjesno vrijeme pošalje u pritvor. Siguran je da se kojim slučajem pravilno i zakonito reagovalo na događaj od 27.10.2012. godine do daljih postupaka ne bi došlo. Sada se drži D. u pritvoru tri mjeseca zbog bojazni da ne ponovi krivično djelo i smatra da je nečiji nerad i slaba procjena izazvala da D. reaguje i da uzme svoju odbranu sam u ruke. Kritičnog dana uzeo je sjekiricu sa sobom da bi se odbranio od B. D. Više nego sigurno je da je B. imao namjeru da se obračunava sa D.em jer zašto bi ga presreo na putu i zašto bi ga zaustavljao ako ne upravo zbog toga da ponovi ponašanje od 27.10.2012. godine. U tom trenutku to je jasno bilo D. kome samo viđenje sa B. izaziva strah, bojazan da će nasrnuti na njega i nastaviti sa davno započetim poslom. U ovom postupku saslušan je i vještak neuropsihijatar G. Ž. koji je zaista stručno pregledao okrivljenog i dao nalaz kome niko nije prigovorio. Činjenica je da je kritičnog dana okrivljeni bio u stanju bitno smanjene uračunljivosti, takvo stanje mu je onemogućavalo da realno sa ove akadamske distance procijeni da li je B. D. namjeravao sa njim da priča ili da mu se izvine ili da ga napadne. D. je samo mislio da B. ima namjeru da ga napadne i da ga teško tjelesno povrijedi i to je nešto najmanje što je očekivano. Uzeta sjekirica je imala samo smisao da odbije napad koji se prema svim okolnostima i ranijem iskustvu trebao izvršiti i uslijediti. </span>
</p>
<p>
<span class="span1">Smatra, da je kritične prilike okrivljeni postupao u putativnoj nužnoj odbrani pa je njegov predlog da isti bude oslobođen od optužbe. Više puta je okr. izrekao da očekuje da će neko procesuirati događaj od 27.10.2012. godine i očekuje da će se promijeniti uloge učesnika u ovom događaju nadajući se da će uspjeti pravnim sredstvima da dokaže ono što tvrdi za svo vrijeme ovog i ranijih suđenja. Okrivljeni u odbrani tvrdi da mu je oštećeni prethodno zadao dva udarca pesnicom u lice ,nakon čega je došlo do daljeg fizičkog kontakta u kojem je okrivljeni braneći se od oštećenog lako tjelesno povrijedio istog.Očigledno je da je postupao u nužnoj odbrani.</span>
</p>
<p>&nbsp;</p>
<p>
<span class="span1">Radi razrješenja ove krivičnopravne stvari, Sud je u dokaznom postupku na glavnom pretresu proveo dokaze: saslušao svjedoka oštećenog B. D. na saglasan predlog stranaka pročitao nalaz i mišljenje sudskog  vještaka neuropsihijatra Dr. G. Ž. izvršio uvid u</span><span class="span4"> </span><span class="span1">uvjerenje JZU Zavoda za hitnu medicinsku pomoć CG Podgorica broj 5348 od 14.10.2013. godine, pročitao dopis MUP-a Uprave policije CB Podgorica OB Cetinje 67 broj 03-224/13-2102/2 od 30.09.2013. godine, pročitao potvrdu o privremeno oduzetim predmetima - metalne sjekire sa metalnom drškom dužine oko 32 cm i širine sječiva oko 7 cm Uprave policije OB Cetinje Ku.br.108/13 od 18.07.2012. </span><span class="span1">godine od okrivljenog D. D. na saglasan predlog stranaka pročitao nalaz i mišljenje sudskog vještaka medicinske struke Dr. R. S. od 22.07.2013.godine, pročitao izvještaj Uprave policije OB Cetinje od 19.07.2013.godine, iz kaznene evidencije za okr. D. D..</span>
</p>
<p>&nbsp;</p>
<p>
<span class="span1">Ošt. B. D. u svom iskazu je naveo da je dana 18.07.2013.godine, oko 19,15 časova otišao do restorana „C. G.“ kako bi kupio pljeskavicu i nastavio dalje kretanje prema Budvi. Obzirom da ga vlasnica pomenutog restorana poznaje , spremila mu je malo obilniju  pljeskavicu, koju je ponio sa sobom u auto i tokom kretanja prema Budvi, shvatio je da mora stati negdje kako bi je pojeo. Zbog toga je zaustavio vozilo na proširenje pored restorana K. koji se nalazi pored magistralnog puta Cetinje Budva. Izašao je iz vozila i počeo da jede pljeskavicu, kada se parkirao plavi kombi. Iz istog je izašao D.  D. sa kojim već oko pola godine nije u dobrim odnosima i držeći sjekiru u desnoj ruci, uputio se u njegovom pravcu, prijeteći mu da će ga ubiti, zaklati, kuću mu iskopati i sl. Kada mu je prišao na razdaljini od oko jedan metar, izmahnuo je sjekirom u predjelu glave i on je uspio da izbjegne udarac, tako što se odskočio nazad, a D. mu je ponovo prišao i izmahnuo opet u pravcu njegove glave sjekirom ali je i taj udarac uspio da izbjegne. D. D. je pokušao da ga udari oštrim dijelom sjekire i smatra da je želio da ga ubije. Kada je treći put zamahnuo uspio je da ga podigne odnosno, da mu pridje na bližem rastojanju i iskoristi svoju vještinu, obzirom da je jači od njega i zatim ga je bacio na tlo, dok mu je oduzeo sjekiru i nju bacio desno od njih, prema jednom zidu. Stao je nogama na ruku D. koji je bio u ležećem položaju, a on iznad njega i želio je da obavijesti policiju. Medjutim vidio je da se telefon nalazi u vozilu, a kako su bili nekoliko metara udaljeni od vozila, krenuo je prema istom da uzme telefon, a D. je iskoristio i potrčao prema sjekiri i tada ga je udario desnom rukom i to pesnicom, u predjelu lica, a zatim i lijevom,  takodje u predjelu lica, a nakon toga ga je uhvatio rukama i odgurnuo ga skroz preko magistrale, što dalje od kombija, jer je znao da u istom drži razna oružja i orudja i pri jednoj stijeni ga je držao par minuta, kada se pojavio vlasnik restorana „K.“ P. J. koji je uspio da ih razdvoji, jer ga je držao rukom pri stijeni, a onda je otišao do svog vozila i pošao u policiju da prijavi slučaj.  Dodao je da su njegova supruga  A. i sin V. u poslednje vrijeme imali problem sa D. D. koji ih je na razne načine želio isprovocirati, a i na razne načine im je prijetio, o čemu su podnosili prijave. Prilikom izmahivanja sjekirom treći put D. ga je udario tupim dijelom, misli držalom u predjelu lijeve ruke, kada je blokirao udarac, odnosno kad je uspio da mu pridje i oduzme sjekiru. Prilikom ukazivanja ljekarske pomoći, imao je povredu u  predjelu iznad lijevog uha, ali se nije mogao precizno izjasniti kako je do nje došlo, da li od sjekire ili na neki drugi način. Sjekira koju je vidio kod tužioca je 100% sjekira kojom ga je napao D. D. kritične prilike, taj treći put je takodje pokušao sjekirom da ga udari i to oštrim dijelom, to je blokirao udarac odmah ispod oštrog dijela , tako da ga je metalno držalo sjekire povrijedilo. Pridružio se krivičnom gonjenju protiv okrivljenog i postavio imovinsko pavni zahtjev, a takodje je tražio da se prekvalifikuje djelo u pokušaj ubistva.</span>
</p>
<p>
<span class="span1">Naglasio je  da je okrivljeni toga dana bio po njegovom mišljenju bijesan i spreman da ga "sredi", a nezna iz kojeg razloga isti ima želju da mu se sveti jer je istina da on toga dana nije "prežao" po putu, odnosno isti insinuira neka sačekivanja, bacanja bidona, a on to nikada nije radio. Ističe da slučajne stvari ne postoje i ponovo želi da apostrofira da je okrivljeni izjavio da živi za dan kada će mu se osvetiti. Pojašnjava da ga posmatra kao svog bivšeg druga kome je velika strast bilijar, zna da je bio dobar igrač bilijara, ali i zna da nikada nije bio prvi, već su tu uvijek bili on ili njegov sin, pa misli da je ta opsesija oko bilijara rezultirala nekom netrpeljivošću prema njemu. Kroz </span><span class="span1">to pokušava da poveže neki motiv jer drugo ne vidi. Takođe događaj od 27.10.2012. godine za njega ne postoji jer događaja nema, to je dan njegove slave i dan kada mu se kćerka vjerila. To je dan kada je nakon pada poveo D. u bolnicu i Hitnu službu i kada su iz Hitne službe po službenoj dužnosti zvali policiju a nakon toga su pozvani u MUP gdje postoje izjave koje su dali inspektoru K. i to prvo D. za on za njim. Ne može da učestvuje u izmišljanju nečega da je njega njegov sin udario šipkom jer njegov sin nije bio tu ,a to je nešto što D. priča mjesec dana nakon ovoga događaja zbog čega je i išao kući kod njega da vidi kako to može da priča kada ga je napao isto satarom ,a bili su on i supruga. Pridružio se krivičnom gonjenju protiv okrivljenog i postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka  neuropsihijatra  Dr. G. Ž. dat  na glavnom pretresu održanom dana 02.10.2013.godine proizilazi  da je nakon obavljenog intervjua sa okrivljenim D. D. našao da  aktuelno i u psihičkom statusu okrivljeni je svjestan i orjentisan u svim pravcima ,negira čulne obmane ,ne registruje se formalni i sadržajni poremećaj mišljenja. Tokom intervjua pokazuje elemente diskretne sumnjičavosti i nepovjerenja. U afektivnom smislu verifikuje se niži prag tolerancije na frustracije, a u psihološkom smislu kod okrivljenog se registruje unutrašnja tenzija ,napetost ,anksioznost koja je generisana nivoom mišljenja na nivou podozrivosti i sumnjičavosti. Tokom intervjua stiče se utisak latentne, odnosno iskrivljene unutar psihičke (intrapsihičke) agresivnosti koja se može ispoljiti pod uticajem stresnih okolnosti ,odnosno događaja. Iz intervjua se može zaključiti da sa oštećenim u dužem vremenskom intervalu postoje nerazriješene okolnosti u afektivnom, emocionalnom, interpersonalnom smislu,a taj misaoni konflikt kod okrivljenog dovodi u dužem vremenskom intervalu do stvaranja unutrašnje tenzije, napetosti i anksioznosti. Takođe se stiče utisak da se okrivljeni nalazi u dužem vremenskom intervalu zbog nerazriješenih relacija, a zbog prethodnog sukoba sa oštećenim u stanju kumuliranog afekta, nepetosti, bijesa. Psihički status opisan na ovakav način,a imajući u vidu okolnost da u toku svog života i ranijim odnosima prije kritičnog događaja je dolazilo do sukoba sa okolinom ,to se može pretpostaviti ,odnosno zaključiti da okrivljeni D. D. pokazuje simptomatične i znake emocionalno nestabilno poremećene ličnosti. Radi se o graničnom slučaju, tzv. graničnoj organizaciji u psihološkom smislu riječi, to jeste "poremećaj karaktera", a on se ispoljava neadekvatnim aktom, emocionalnom nestabilnošću, nižim pragom tolerancije na frustracije, bazalnom anksioznošću, čestim konfliktima što se vidi iz istorije njegovog života. </span>
</p>
<p>
<span class="span1">Mišljenja je da je okrivljeni D. D. osoba iznad prosječnih intelektualnih kapaciteta, ne boluje od trajne duševne bolesti, ali pokazuje simptome i znake poremećaja ličnosti, tzv. emocionalni nestabilni tip. Ovaj vid poremećaja ličnosti se prema pravnoj kvalifikaciji zbraja u teži duševni poremećaj. Okrivljeni se u dužem vremenskom intervalu nalazi u stanju kumulirajućeg afekta napetosti i bijesa uzrokovanim konfliktnim prekidom, a koji nije razriješen u emocionalnom, intelektualnom i afektivnom smislu na pravilan način. Usled tih okolnosti motivacija za kritični događaj proizilazi sa dva nivoa -  prvi nivo jeste postojanje duševnog poremećaja ,odnosno emocionalno nestabilnog poremećaja ličnosti kao karakterne strukture okrivljenog akumulirajućem akutnom stanju napetosti i bijesa je u aktuelnom trenutku dovelo okrivljenog u stanje smanjene uračunljivosti bitno. Mišljenja je da s obzirom na činjenicu da je okrivljeni naveo da je u toku svog života pokazivao probleme sa okolinom u smislu verbalne ili fizičke agresije a to se odnosi i na aktuelne konflikte u preddeliktnom periodu, kao i na aktuelni konfliktni period to postoji ozbiljna opasnost </span><span class="span1">da u budućnosti okrivljeni u stresnim i konfliktnim situacijama ispolji agresivitet prema okolini. Predlaže sudu kako bi se otklonila ova društvena opasnost u cilju ispoljavanja agresiviteta prema okolini u budućnosti da izrekne mjeru obavezno psihijatrijsko liječenje od navedenog duševnog poremećaja - emocionalno nestabilni poremećaj ličnosti u ambulantnim uslovima u nadležnom Domu zdravlja u mjestu boravka. Motivacija psihijatra da predloži sudu navedenu mjeru liječenja jesu preventivni i medicinski razlozi. </span>
</p>
<p>&nbsp;</p>
<p>
<span class="span1"> Iz</span><span class="span4"> </span><span class="span1">uvjerenja  JZU Zavoda za hitnu medicinsku pomoć CG Podgorica broj 5348 od 14.10.2013. godine proizilazi da se D. D. javio na pregled dana 27.10.2012. godine u 22,00 časova kod koga je konstatovana dijagnoza comotio cerebri susp.VLC capitis  i dat uput za hirurga. </span>
</p>
<p>
<span class="span1">     </span>
</p>
<p>
<span class="span1">Iz dopisa  MUP-a Uprave policije CB Podgorica OB Cetinje 67 broj 03-224/13-2102/2 od 30.09.2013. godine proizilazi da od strane D. D. službenicima OB Cetinje, nije podnešena prijava građana, već je toga dana oko 22,35 časova od strane Hitne službe DZ Cetinje prijavljeno da je prispjelo lice sa povredama D. D. Od istog je uzeta izjava na Zapisniku o obavještenju prikupljenom od građanina gdje se D. izjasnio da je povrede zadobio padom ispred bilijar kluba "B.".</span>
</p>
<p>&nbsp;</p>
<p>
<span class="span1">Iz potvrde  o privremeno oduzetim predmetima Uprave policije OB Cetinje Ku.br.108/13 od 18.07.2013. godine - proizilazi da je od lica D. D.  privremeno oduzeta metalna  sjekira  sa metalnom drškom dužine oko 32 cm i širine sječiva oko 7 cm (iz vozila D.a). </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr. R. S. od 22.07.2013.godine, proizilazi da iz uvida izvještaj ljekara jedinice za HMP u Cetinju br. 5207 i izvještaja  ljekara specijaliste OB Cetinje  br. 1019 od 18.07.2013.godine, vidi se da je pregledan B. D. sa dijagnozom: (kontuzija ,nagnječenje lijeve podlaktice, krvni podliv). Oguljotina ušne školjke lijevo i ramenog i butnog predjela lijevo. Povreda koja je konstatovana u predjelu glave lijevog uha oštećenog, u vidu oguljotine je po prirodi laka tjelesna povreda i mogla je nastati usled udarca drškom (metalna cijev obložena gumom) sjekire. Povreda u vidu hematoma u predjelu podlaktice lijeve ruke oštećenog u vidu kontuzije, nagnječenja je po prirodi laka tjelesna povreda i mogla je nastati usled udarca metalne drške sjekire.  Povrede koje su konstatovane u predjelu lijevog ramena i butine oštećenog, u vidu kontuzije nagnječenja su po prirodi lake tjelesne povrede i mogle su nastati prilikom pada na pod -oštećenog na tlo, ali se ne može isključiti ni udarac nogom,  ili metalnim dijelom sjekire. </span>
</p>
<p>&nbsp;</p>
<p>
<span class="span1">Iz izvještaja Uprave policije Ispostave Cetinje od 19. 07.2013. godine, iz kaznene evidencije za okr. D. D. proizilazi da je isti osudjivan </span><span class="span1">presudom Osnovnog suda u Cetinju K.br. 29/06 od 01.06.2007 .godine, zbog krivičnog djela nasilničko ponašanje iz čl. 399. Krivičnog zakonika i krivičnog djela rasna i druga diskriminacija čl. 443. st. 1. Krivičnog zakonika, na kaznu zatvora u trajanju od 45 dana i presudom Osnovnog suda u Cetinju K.br. 34/12 od 17.12.2012. godine, zbog krivičnog djela napad na službeno lice u vršenju službene dužnosti iz čl. 376. st. 1. Krivičnog zakonika, na kaznu zatvora  u trajanju od 30 dana. </span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti,  Sud je utvrdio da su rezultati dokaznog postupka potkrijepili navode optužnog akta, da je okrivljen D. D. izvršio  krivično djelo stavljeno mu  na teret, činjenično i pravno opisano  u dispozitivu  ove  presude, a ovo iz sledećih razloga:   </span>
</p>
<p>&nbsp;</p>
<p>
<span class="span1">Utvrđujući činjenice radi pravilnog određenja materijalno pravnog odnosa u ovoj krivično pravnoj stvari, Sud je nesumnjivo utvrdio da je </span><span class="span1">okrivljeni  </span><span class="span1">dana 18. jula 2013.godine, oko 20,15 časova, na parking prostoru ispred restorana “K.”, u Cetinju, sjekirom metalne drške dužine oko 32 cm i sječiva širine oko 7 cm, kao orudjem podobnim da tijelo teško povrijedi i zdravlje teško naruši, nanio laku tjelesnu povredu ošt. B. D. iz Cetinja na način što je  prišao oštećenom sa kojim od ranije nije u dobrim odnosima, te držeći u desnoj ruci sjekiru uputio istom  prijetnje da će ga ubiti, zaklati i kuću iskopati, nakon čega je sjekirom  izmahnuo tri puta u pravcu predjela glave i tijela ošt. B. D. kojom prilikom je istom zadao udarac u predjelu glave – lijevog uha i podlaktice lijeve ruke, nanoseći mu pri tom laku tjelesnu povredu, u vidu oguljotine lijeve ušne školjke i hematoma u predjelu podlaktice lijeve ruke, čime je bio svjestan svog djela čije je izvršenje htjeo.</span>
</p>
<p>&nbsp;</p>
<p>
<span class="span1">Podvodeći ovako utvrđeno činjenično stanje pod odgovarajuće propise krivično – materijalnog prava sud je zaključio da se u radnjama okrivljenog i nastupjelim posledicama stiču sva objektivna i subjektivna obilježja bića krivičnog djela laka tjelesna povreda iz člana 152. stav 2. u vezi stava 1. Krivičnog zakonika, pri čemu je sud određujući subjektivan odnos okrivljenog  prema djelu utvrdio direktan umišljaj, jer je isti bio svjestan djela (oštećenom zadao udarac u predjelu glave -lijevog uha i podlaktice lijeve ruke sjekirom metalne drške dužine oko 32 cm i sječiva širine oko 7 cm oruđem pogodnim da tijelo teško povrijedi ili zdravlje teško naruši)  i  njegovih posledica – nanošenje lake tjelesne povrede,odnosno htio je njegovo izvršenje. </span>
</p>
<p>&nbsp;</p>
<p>
<span class="span1">Sud je prihvatio i nalaz i mišljenje vještaka medicinske struke -neuropsihijatra G. Ž.  koji je naveo da je sposobnost shvatanja značaja svog djela i upravljanja svojim postupcima kod okrivljenog u vrijeme izvršenja djela bila bitno smanjena, ali takvo stanje sa stanovišta suda, nije isključilo umišljaj okrivljenog u odnosu na konkretno krivično djelo. </span>
</p>
<p>&nbsp;</p>
<p>
<span class="span1">Okrivljeni D. D. kritični događaj predstavlja na drugačiji način, te svoje postupke pravda činjenicom da je oštećeni prvo njega napao navodeći da ga je </span><span class="span1">B. prvi udario par puta stisnutom pesnicom u predjelu glave, a on mu je zatim  uzvratio udarac pesnicom, misli u predjelu glave, a zatim ga je zakačio sjekirom koju je držao  u desnoj ruci, u predjelu glave, nakon čega je nastupilo rvanje izmedju njih dvojice. Takođe navodi i to da je sa B. D. imao incident prije godinu dana kada je i slučaj prijavio policiji, te da ga susret sa njim čini konfuznim,  izaziva strah i nemir kod njega, te ne zna da li je to nervoza ili doza straha jer zna sa kojim ciljem radi. </span>
</p>
<p>&nbsp;</p>
<p>
<span class="span1">Nasuprot, njegovoj odbrani, oštećeni B. D. navodi ga je okrivljeni prvi napao, te nakon izgovorenih prijetnji da će ga ubiti, zaklati, i da će mu kuću iskopati,   držeći u desnoj ruci sjekiru i sa istom izmahujući tri puta u pravcu predjela glave i tijela, ga povrijedio tako što mu je sa drškom sjekire zadao udarac u predjelu glave - lijevog uha i podlaktice lijeve ruke nanoseći mu tom prilikom laku tjelesnu povredu. Iskazu svjedoka oštećenog sud je poklonio punu vjeru jer je isti na jasan i decidan način </span><span class="span1">opisao događaj onako kako se stvarno dogodio. Vjerodostojnost njegovog iskaza potvrđena je i medicinskom dokumentacijom, kao i nalazom i mišljenjem sudskog vještaka medicinske struke iz kojeg nalaza  je sud i  </span><span class="span1">utvrdio kako vrstu povreda, tako i mehanizam nastanka istih. </span>
</p>
<p>
<span class="span1">Takođe se iz potvrde</span><span class="span1"> o privremeno oduzetim predmetima Uprave policije OB Cetinje utvrđuje i to da je okrivljeni kritičnog dana kod sebe posjedovao sjekiru sa metalnom drškom kojom je oštećenom i nanio laku tjelesnu povredu.</span>
</p>
<p>&nbsp;</p>
<p>
<span class="span1">Oštećeni, takođe ne negira da je imao konfliktnih situacija sa okrivljenim, ali da zapravo događaj na koji se poziva okrivljeni od prije godinu dana nije se odigrao na način kako to navodi okrivljeni u svojoj odbrani,tj.da dogadjaj koji se odigrao na  način kako to predstavlja okrivljeni zapravo ne postoji. Sud je u tom pravcu i kao dokaz pribavio </span><span class="span1">dopisa  MUP-a Uprave policije CB Podgorica OB Cetinje 67 broj 03-224/13-2102/2 od 30.09.2013. godine iz kojeg dokaza je utvrđeno da od strane D. D. , službenicima OB Cetinje, nije podnešena prijava građana, već je toga dana oko 22,35 časova od strane Hitne službe DZ Cetinje prijavljeno da je prispjelo lice sa povredama D. D. gdje se navodi da se D. izjasnio da je povrede zadobio padom ispred bilijar kluba "B.",  a koje povrede su i konstatovane u dokumentaciji hitne službe , dok se D. izjasnio prilikom prikupljanja obavještenja od građanina da je povrede zadobio padom ispred bilijar kluba "B.".</span>
</p>
<p>&nbsp;</p>
<p>
<span class="span1">Poseban osvrt i ocjenu zavređuje stavovi branioca okrivljenog, gdje navodi da je D. kritičnog dana uzeo sjekiricu sa sobom da bi se odbranio od B. D. koji je imao namjeru da se obračunava sa D. jer ga je presreo na putu da bi ga zaustavio da ponovi ponašanje od 27.10.2012. godine, ističući da je okrivljeni navedene prilike postupao u putativnoj nužnoj odbrani pa je predložio da isti bude oslobođen od optužbe. Ovakve stavove odbrane sud je odbacio kao činjenično i pravno neutemeljene, zato što je sud na osnovu provedenih dokaza i utvrđenog činjeničnog stanja utvrdio da je okrivljeni kriv i krivično pravno odgovoran za počinjeno krivično djelo. </span>
</p>
<li>
<span class="span5">Naime,ovakvi stavovi okrivljenog i njegovog branioca su usmjereni na izbjegavanje krivičnopravne odgovornosti okrivljenog za počinjeno krivično djelo,tj.okrivljeni odgovornost za vlastite postupke želi prebaciti na oštećenog.Nejasno je da okrivljeni osjeća strah od oštećenog ,a na znak oštećenog se  navodno  zaustavlja i to na magistralnom putu ,izlazeći sa sjekirom u rukama. Sve ovo po mišljenju suda ,pa i da se okrivljeni zaustavio na poziv za zaustavljanje upućen od strane oštećenog, odn. na način kako to  sam predstavlja, upućuje zapravo na činjenicu da je on taj koji je htio konfliktnu situaciju ,tj. isti se  našao u ulozi napadača ,obzirom da se sa oruđem podobnim da tijelo teško povrijedi i zdravlje teško naruši uputio ka oštećenom. </span>
</li>
<li>
<span class="span5">Okrivljeni je u odbrani tvrdio da je oštećeni prvo njega napao ,tj. da ga je </span><span class="span5">B. prvi udario par puta stisnutom pesnicom u predjelu glave, a on mu je zatim  uzvratio udarac pesnicom, misli u predjelu glave, a zatim ga je zakačio sjekirom koju je držao  u desnoj ruci, u predjelu glave, nakon čega je nastupilo rvanje izmedju njih dvojice.okrivljeni ide za tim d aje postupao u nužnoj odbrani.</span>
</li>
<li>
<span class="span5">Medjutim,mora se  imati u vidu da je  bitna karakteristika nužne odbrane koju odbrana potencira  da je ona neophodno potrebna  za odbijanje napada,i da se  time se određuju granice nužne odbrane. </span>
</li>
<li>
<span class="span5">Sve i da se prihvati stanovište odbrane da je on prvi koji je napadnut od strane oštećenog Sud je mišljenja da bi se u tom slučaju radilo o  obračunu u koji je  okrivljeni svjesno  ušao,  pa ni u tom  slučaju nije od značaja ko je od njih dvojice prvo udario onog drugog , niti se sagledavanjem cjelokupnog dogadjaja okrivljeni kadа je bio spreman  na obračun  , može pozivati na nužnu odbranu.</span>
</li>
<p>
<span class="span1">Okrivljeni je naveo da je u toku svog života pokazivao probleme sa okolinom u smislu verbalne ili fizičke agresije,što sve upućuje na zaključak suda da je oštećeni objektivno predstavio konkretni dogadjaj i radnje koje je preduzeo tokom istog okrivljeni D.</span>
</p>
<p>
<span class="span1">Stav okrivljenog da je bio definitivno prinuđen da to uradi i htio je tom prepadanju da stanem na kraj pa čak i na ovakav način,upravo pokazuje da je kod njega kao napadača zapravo  postojala i svijest i volja za preduzimanje ovih radnji,odn.upućuje na zaključak da je izvršilac krivičnog djela koje mu je stavljeno na teret.</span>
</p>
<p>&nbsp;</p>
<p>
<span class="span1">Prilikom odmjeravanja kazne sud je na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio okolnosti pod kojima je došlo do izvršenja djela, dok je od otežavajućih okolnosti na strani okrivljenog našao raniju osuđivanost, a što je sud utvrdio čitanjem izvoda iz kaznene evidencije na ime okrivljenog ,pa je sud, cijeneći predhodno navedene okolnosti, okrivljenom izrekao kaznu zatvora u trajanju od 90 dana, u koju kaznu mu se shodno čl. 51 Krivičnog zakonika, uračunava vrijeme provedeno u pritvoru od 18.07. 2013. godine, do 17.10.2013.godine, smatrajući da će navedena kazna zatvora koju je okrivljeni uračunavanjem pritvora izdržao u dovoljnoj mjeri uticati na okrivljenog da ne čini krivična djela, te da će se u svemu ostvariti svrha kažnjavanja iz čl. 32 Krivičnog zakonika ,a u okviru opšte svrhe izricanja i propisivanje krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Sud je prihvatio i nalaz i mišljenje vještaka medicinske struke -neuropsihijatra G. Ž. koji je naveo da sposobnost shvatanja značaja svog djela i upravljanja svojim postupcima kod okrivljenog u vrijeme izvršenja djela bila bitno smanjena,te naveo da ima indikacija za primjenu mjere obaveznog psihijatrijskog liječenja na slobodi okrivljenog D.</span>
</p>
<p>&nbsp;</p>
<p>
<span class="span1">Iako je vještak medicinske struke u svom nalazu naveo da ima indikacija za primjenu mjere obaveznog psihijatrijskog liječenja na slobodi ,pri kojem stavu je i zastupnik optužbe, sud okrivljenom istu nije izrekao, nalazeći da će se sa prethodno izrečenom kaznom ostvariti svrha kažnjavanja, a prema odredbama čl. 70 Krivičnog zakonika predložena mjera se može izreći samo uz izricanje uslovne osude, ali ne i uz kaznu zatvora- za koju je sud mišljenja da će u dovoljnoj mjeri uticati na okrivljenog da u buduće ne vrši krivična djela, dok se predložena mjera može naknadno izreći u slučaju uslovnog otpusta.</span>
</p>
<p>&nbsp;</p>
<p>
<span class="span1">Naime,pojašnjenja radi mjera bezbjednosti obaveznog psihijatrijskog liječenja na slobodi izriče se samostalno neuračunljivom učiniocu.U dva slučaja se može izreći i bitno smanjeno uračunljivom licu :uz uslovnu osudu ,a u drugom slučaju kada je bitno smanjeno uračunljiv učinilac poslije obustave izvršavanja mjere obaveznog psihijatrijskog liječenja i čuvanja u zdravstvenoj ustanovi pušten na uslovni otpust. </span><span class="span1">Kod bitno smanjeno uračunljivog učinioca zbog prirode ove mjere ona se ne izriče uz kaznu ,već uz uslovnu osudu.</span>
</p>
<p>
<span class="span1">Sud je imao u vidu i odredbu čl.68.st.3.KZ-a kojom je predviđeno da se mjere iz st.2.ovog člana mogu izreći učiniocu krivičnog djela čija je uračunljivost bitno smanjena ,ako mu je izrečena kazna ili uslovna osuda,ali je jasno da se radi o opštoj normi , obzirom da se većina mjera bezbjednosti (koje su predviđene st.2.istog člana) može izreći i uz kaznu i  uslovnu osudu .</span>
</p>
<li>
<span>Shodno članu 239 ZKP-a oštećeni B. D. je radi ostvarenja imovinsko pravnog zahtjeva upućen na redovnu parnicu.</span>
</li>
<p>
<span class="span1">Sud je okrivljenom na osnovu člana 75 Krivičnog zakonika, izrekao mjeru bezbjednosti oduzimanja predmeta sjekire metalne drške ,dužine oko 32 cm i sječiva širine oko 7 cm, jer je ista upotrijebljena u izvršenju krivičnog djela. </span>
</p>
<p>&nbsp;</p>
<p>
<span class="span1">Okrivljeni je obavezan shodno čl. 226-229 ZKP-a,  da na ime troškova krivičnog postupka uplati  iznos od 105,25 eura, u korist budžeta Crne Gore, a koji troškovi se odnose na ime vještačenja po vještaku medicinske struke Dr. R. S. u iznosu od 38,50 eura, kao i na ime vještačenja po vještaku neuropsihijatru Dr. G. Ž. iznosa od 66,75 eura, te na ime paušala iznos od  30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog,  sve u roku od 15 dana, po pravosnažnosti presude,  pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Sa svega izloženog a na osnovu čl. 374. ZKP-a, odlučeno je kao u izreci presude.</span>
</p>
<p>&nbsp;</p>
<p>
<span class="span1">                                       </span><span class="span1">OSNOVNI SUD U CETINJU</span>
</p>
<p>
<span class="span1">                                Dana, 30.06.2014. godine</span><span class="span1"></span><span class="span1">           </span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">                                           S u d i j a</span>
</p>
<p>
<span class="span1">Martinović Aleksandra</span><span class="span4"> </span><span class="span4"></span><span class="span4"></span><span class="span4"></span><span class="span4"></span><span class="span4">                  </span><span class="span1">Marija Ćupić, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u </span>
</p>
<p>
<span class="span1">roku od 8 dana  od dana prijema Višem sudu </span>
</p>
<p>
<span class="span1">u Podgorici a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.200/16</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće zapisničara Ane Maraš, u krivičnom predmetu protiv okrivljenog </span><span>Lj.</span><span> </span><span>M.</span><span>, iz Podgorice, zbog krivičnog djela krađa iz čl. 239 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br.275/16 od 31.03.2016. godine, koji je zastupala Državni tužilac u Osnovnom državnom tužilaštvu J</span><span>.</span><span> P</span><span>.</span><span>, nakon glavnog javnog pretresa, održanog 13.05.2016. godine, u prisustvu stranaka i branioca po službenoj dužnosti okrivljenog </span><span>Lj.</span><span> </span><span>M.</span><span>, advokata I</span><span>.</span><span> M</span><span>.</span><span>, donio je i dana 16.05.2016. godine javno objavio</span>
</p>
<p style="text-align:center;">
<span>P R E S U D U</span>
</p>
<p>
<span>Okrivljeni </span><span>LJ.</span><span> </span><span>M.</span><span>, sa JMBG:</span><span>...</span><span>, od oca Z</span><span>.</span><span> i majke J</span><span>.</span><span>, rođene K</span><span>.</span><span>, rođen </span><span>...</span><span>. godine u P</span><span>.</span><span>, sa prebivalištem u mjestu rođenja – P</span><span>.</span><span>, državljanin Crne Gore, nezaposlen, razveden, otac jednog djeteta, završio srednju trgovinsku školu, lošeg imovnog stanja, osuđivan presudom Osnovnog suda u Podgorici K.br. 1357/12 od 17.04.2015. godine, zbog krivičnog djela iz čl. 239 st. 1 KZCG na kaznu zatvora u trajanju od dva mjeseca, presudom Osnovnog suda u Danilovgradu K.br. 28/11 od 19.09.2013. godine, zbog krivičnog djela iz čl. 240 st. 1 tačka 1 u vezi čl. 23 st. 2 u vezi čl. 49 KZ CG na kaznu zatvora u trajanju od jedne godine i tri mjeseca i presudom Višeg suda u Podgorici K.br. 223/06 od 22.03.2007. godine zbog krivičnih djela iz čl. 300 st. 3 u vezi st. 1 i čl. 301 st. 1 Krivičnog zakonika na kaznu zatvora u trajanju od jedne godine i osam mjeseci,</span>
</p>
<p style="text-align:center;">
<span>KRIV JE</span>
</p>
<p>
<span>Zato što je:</span>
</p>
<p>
<span>Dana 02. marta 2016. godine, oko 18,30 časova u P</span><span>. </span><span>u TC „D</span><span>.</span><span> c</span><span>.</span><span>“, svjestan svog djela čije izvršenje je htio i znajući da je njegovo djelo zabranjeno, a u namjeri da sebi pribavi protivpravnu imovinsku korist u iznosu preko 150,00 eura, oduzeo drugom tuđu pokretnu stvar, na način što je po dolasku u prodajni objekat oprike „M</span><span>.</span><span>“ sa police oduzeo i prisvojio ženske naočare za sunce marke „M</span><span>.</span><span> C</span><span>.</span><span>“ vrijednosti 250,00 eura, vlasništvo oštećenog preduzeća DOO Optika „M</span><span>.</span><span>“, nakon čega se udaljio iz objekta, </span>
</p>
<p>
<span>čime je izvršio krivično djelo krađa iz čl. 239 st. 1 Krivičnog zakonika Crne Gore,</span>
</p>
<p>
<span>Pa sud okrivljenog, primjenom citiranih zakonskih propisa i čl. 3, 4, 5, 13, 15, 32, 36, 42 i 51 Krivičnog zakonika Crne Gore i čl. 226, 227, 229 i 374 Zakonika o krivičnom postupku</span>
</p>
<p style="text-align:center;">
<span>O S U Đ U J E</span>
</p>
<p>
<span>Na kaznu zatvora u trajanju od 6 (šest) mjeseci, u koju kaznu se okrivljenom uračunava vrijeme provedeno u pritvoru počev od dana 02.03.2016. godine od 19,20 časova, kao dana i časa lišenja slobode pa nadalje.</span>
</p>
<p>
<span>Za ovim sud okrivljenom, na osnovu čl. 71 st. 1, 2, 3 i 4 Krivičnog zakonika Crne Gore, izriče</span>
</p>
<p style="text-align:center;">
<span>MJERU BEZBJEDNOSTI</span>
</p>
<p>
<span>Obavezno liječenje narkomana, koja se ima izvršiti u ustanovi za izvršenje kazne, ima trajati dok postoji potreba za liječenjem, može trajati duže od vremena izrečene kazne ali njeno ukupno trajanje ne može biti duže od 3 godine. Vrijeme provedeno u ustanovi za liječenje uračunava se u kaznu zatvora.</span>
</p>
<p>
<span>Obavezuje se okrivljeni da ovom sudu, na ime troškova postupka, uplati novčani iznos od 143,00 eura kao i da snosi troškove postupka na ime nagrade braniocu po službenoj dužnosti, o čijoj visini će sud odlučiti posebnim rješenjem, te da ovom sudu na ime paušala uplati novčani iznos od 30,00 eura, sve u roku od 15 dana po pravosnažnosti presude.</span>
</p>
<p style="text-align:center;">
<span>O b r a z l o ž e nj e</span>
</p>
<p>
<span>Optužnim predlogom Osnovnog državnog tužilaštva Podgorica Kt.br.275/16 od 31.03.2016. godine, okrivljenom </span><span>Lj.</span><span> </span><span>M.</span><span> stavljeno je na taret krivično djelo krađa iz čl. 239 st. 1 Krivičnog zakonika Crne Gore. U konačnom, zastupnik optužbe je ostao pri podnijetom optužnom predlogu i predložio je sudu da okrivljenog oglasi krivim i osudi na kaznu zatvora u granicama zakonom propisanim za to krivično djelo i da mu produži pritvor do pravosnažnosti presude, po istom pritvorskom osnovu po kome je određen i produžavan.</span>
</p>
<p>
<span>Iznoseći odbranu na glavnom pretresu, okrivljeni je ostao pri svojoj odbrani na zapisniku u prethodnom postupku, pa je pojasnio da je kritičnog dana konzumirao alkohol – pivo i to 3 do 4 točena piva, da je pio lijekove xelol i mendolex, da se od konzumiranja droge liječio u JU Dom zdravlja u Zagoriču kao i u ZKS-u, da je drogu, pivo i tablete konzumirao pola sata prije negošto se događaj odigrao. U prethodnom postupku, okrivljeni je izjavio da tri do četiri godine povremeno uživa heroin, da je u večernjim časovima dana 02. marta 2016. godine i to oko 18 časova, došao u Tržni centar „D</span><span>.</span><span>“ sa drugom i dvije drugarice, da je ušao u jednu „O</span><span>.</span><span>“ a potom probao jedne naočare. Nakon toga naočare je zamijenio, tako što je svoje naočare iz ruke stavio na izložbeni prostor, dok je naočare iz optike uzeo sa sobom. Po izlasku iz optike, u blizini jednog butika, prišla su mu dva radnika optike i rekla da vrati naočare koje je uzeo sa izloga, a da uzme svoje, što je uradio, te je pošao sa njima i vratio naočare, a oni su mu vratili njegove naočare. Neposredno prije nego što je došao u D</span><span>.</span><span>, uzeo je jednu dozu heroina preko šprica.</span>
</p>
<p>
<span>Branilac po službenoj dužnosti okrivljenog, advokat I</span><span>.</span><span> M</span><span>.</span><span>, u završnoj riječi je istakao da je u postupku utvrđeno da je okrivljeni kritičnom prilikom bio u stanju bitno smanjene uračunljivosti, što je po materijalnom zakonu osnov za blaže kažnjavanje, zatim je predložio da sud okrivljenom kao olakšavajuće okolnosti cijeni siromašno imovno stanje, relativnu mladost od 33 godine, da je razveden i da je zavisnik upotrebe nedozvoljenih supstanci, kao i da se oštećeni nijesu pridružili krivičnom gonjenju i da nijesu istakli imovinsko- pravni zahtjev.</span>
</p>
<p>
<span>Sud je u dokaznom postupku pročitao nalaz i mišljenje vještaka komercijalne struke Đ</span><span>.</span><span> D</span><span>.</span><span> od 24.03.2016. godine, pročitao izvod iz KE za okrivljenog izdat od Odjeljenja PRIS-a Osnovnog suda u Podgorici KE br. 623/2016, saslušao je svjedoke V</span><span>.</span><span> S</span><span>.</span><span> i M</span><span>.</span><span> P</span><span>.</span><span>, na saglasan predlog stranaka pročitao iskaz ovlađćenog predstavnika DOO Optike „M</span><span>.</span><span>“ L</span><span>.</span><span> Ž</span><span>.</span><span> od 23.03.2016. godine i sasluđao je stalnog sudskog vještaka psihijatra dr G</span><span>.</span><span> Ž</span><span>.</span><span>.</span>
</p>
<p>
<span>Sud je u formi procesnog rješenja odlučio da se ne provodi dokaz uvodim u CD iz objekta Optike „M</span><span>.</span><span>“, jer je činjenično stanje, po ocjeni suda, u dovoljnoj mjeri razjašnjeno radi donošenja konačne odluke i bez provođenja ovog dokaza.</span>
</p>
<p>
<span>Cijeneći navode optužbe i odbrane, provedenim dokazima na glavnom pretresu, kako pojedinačno, tako i u međusobnoj povezanosti, sud je utvrdio da je okrivljeni izvršio krivično djelo stavljeno mu na teret, na način, mjesto i vrijeme kao u izreci presude, pa ga je oglasio krivim i izrekao kaznu, kao u izreci presude, sve sa sljedećih razloga:</span>
</p>
<p>
<span>Iz iskaza ovlaščenog predstavnika oštečene optrike „M</span><span>.</span><span>“ L</span><span>.</span><span> Ž</span><span>.</span><span> proizilazi da se isti ne pridružuje krivičnom gonjenju i da ne postavlja imovinsko pravni zahtjev, jer su mu otuđene naočare vraćene i nijesu bile oštećene ni u jednom svom dijelu.</span>
</p>
<p>
<span>Saslušan na glavnom pretresu svjedok Vl</span><span>.</span><span> S</span><span>.</span><span> je posvjedočio da obavlja posao obezbjeđenja u Tržnom centru „D</span><span>.</span><span>“. Negdje početkom marta 2016, misli da je bio 02. mart oko 19 časova, obaviješten je od kolege da je jedno lice u optici „M</span><span>.</span><span>“ koja se nalazi u TC „D</span><span>.</span><span>“ otuđilo naočare. Zajedno sa kolegom je tada potraživao lice, koje im je prethodno opisao radnik iz optike „M</span><span>.</span><span>“. U jednom trenutku primijetio je lice koje odgovara opisu i to kod butika „</span><span>...</span><span>“. Kada je to lice izašlo iz butika, zajedno sa kolegom je prišao tom licu, kome su saopštili da pođe sa njima. Tom prilikom su identifikovali to lice po prezimenu </span><span>Lj.</span><span>. Nakon dolaska u optiku „M</span><span>.</span><span>“ sa tim licem, to lice, odnosno </span><span>Lj.</span><span>, iz unutrašnjosti džepa od jakne izvadio je naočare, dok je radnik optike „M</span><span>.</span><span>“ </span><span>Lj.</span><span> vratio njegove naočare. Nakon toga radnik iz optike je pozvao svog šefa, koji mu je kazao da pozove policiju, pa je ubrzo došla policija i privela </span><span>Lj.</span><span>. </span>
</p>
<p>
<span>Saslušan na glavnom pretresu, svjedok M</span><span>.</span><span> P</span><span>.</span><span> je posvjedočio da je zaposlen kao menadžer u prodavnici Optika „M</span><span>.</span><span>“, koja se nalazi u TC „D</span><span>.</span><span>“. Negdje početkom marta 2016. godine, oko 18,30 časova, dok se nalazio na svom radnom mjestu, tačnije za kompjuterom, u radnju je ušlo jedno lice koje je razgledalo muški sektor za naočare. Pojasnio je da je njegova koleginica tada izašla iz radnje kako bi usitnila novac, dok je on ostao u radnji. Ubrzo nakon toga vidio je to lice kako je otišlo u ženski sektor, što je za njega bilo iznenađenje. Kako je u tom trenutku u radnju ušlo još par lica, to lice je izgubio iz vida i tek ga je vidio kada je izlazilo iz radnje. Nakon toga, njegova koleginica se vratila, pa nakon što su ostale stranke izašle iz radnje, su razgledajući izložene police sa naočarima, primijetili da na polici gdje stoje naočare „M</span><span>.</span><span> C</span><span>.</span><span>“ stoje jedne naočare koje nemaju bar kod. Te naočare su odmah skinuli s tog mjesta i vidjeli da se radi o nekim jeftinim naočarima, pa mu se tada „vratilo u glavu“ ono lice koje je ranije opisivao. Zatim je pošao do obezbjeđenja TC „D</span><span>.</span><span>“ i saopštilo im da je jedno lice otuđilo naočare iz radnje gdje radi, a istovremeno im je dao opis navedenog lica. Takođe je otišao kroz „D</span><span>.</span><span> c</span><span>.</span><span>“ da sam traži to lice. Nakon nekih desetak minuta, pozvala ga je koleginica iz radnje i kazali da su radnici obezbjeđenja pronašli to lice. Odmah se vratio u radnju gdje radi i tom prilikom to lice zatekao sa dva pripadnika obezbjeđenja. Tom prilikom to lice je uporno tvrdilo da nije otuđilo naočare, već da ih je jednostavno samo </span><span>zamijenilo greškom, svoje naočare sa naočarima sa police. Zatim su radnici obezbjeđenja pozvali policiju, koja je privela navedeno lice.</span>
</p>
<p>
<span>Iz nalaza i mišljenja vještaka komercijalne struke Đ</span><span>.</span><span> D</span><span>.</span><span> od 24.03.2016. godine, proizilazi da kupoprodajna cijena i procijenjena vrijednost protivpravno oduzete i prisvojene predmetne pokretne stvari – ženskih naočara za sunce „M</span><span>.</span><span> C</span><span>.</span><span>“ iznosi 250,00 eura, a da je navedena cijena utvrđena i data na osnovu cjenovnika oštećene firme DOO Optika „M</span><span>.</span><span>“ iz Podgorice.</span>
</p>
<p>
<span>Iz izvoda iz kaznene evidencije za okrivljenog, izdatog od Osnovnog suda u Podgorici pod poslovnom oznakom KE br. 623/2016 proizilazi da je okrivljeni osuđivan, kako je to bliže označeno u izreci presude.</span>
</p>
<p>
<span>Saslušan na glavnom pretresu, vještak psihijatar dr G</span><span>.</span><span> Ž</span><span>.</span><span> je izjavio da je okrivljeni osoba prosječnih intelektualnih kapaciteta, da ne pokazuje simptome i znake trajne duševne bolsti ili druge teže duševne poremećenosti i da se primarno radi o osobi koja je zavisnik o heroinu na nivou toksikomanske zavisnosti, da su sposobnosti okrivljenog da shvati značaj svog djela i da upravlja svojim postupcima u vrijeme odigravanja događaja bile bitno smanjene, a da se za ovaj stepen smanjenja uračunljivosti odlučio, prevashodno, imajući u vodu da je nakon lišenja slobode kod okrivljenog verifikovano postojanje apstinencijalne krize, što jasno upućuje na zaključak da je u vrijeme kritičnog događaja okrivljeni bio u stanju zavisnosti od narkotika. Nadalje, vještak je mišljenja da postoji ozbiljna društvena opasnost da okrivljeni, ukoliko se ne bude liječio, u budućnosti može vršiti slična ili teža krivična djela, a koja su uzrokovana uticajem narkotika, pa kako bi se otklonila ova društvena opasnost, iz preventivnih i medicinskih razloga, predložio je sudu da okrivljenom izrekne mjeru bezbjednosti obaveznog liječenja od zavisnosti od heroina.</span>
</p>
<p>
<span>Okrivljeni je tokom čitavog postupka priznao izvršenje krivičnog djela, navodeći u bitnom da je kritične večeri došao u Tržni centar „D</span><span>.</span><span>“, da je ušao u optiku, a potom probao jedne naočare, koje je zamijenio tako što je ove naočare uzeo, a na njihovo mjesto stavio svoje naočare, a nakon toga izašao iz navedenog prodajnog objekta, da su mu po izlasku iz optike, dok je bio u blizini jednog butika, prišla dva radnika optike i rekla da vrati naočare koje je uzeo sa izloga, a da uzme svoje, što je i učinio. Ovakvu odbranu okrivljenog sud cijeni kao istinitu i ista je potvrđena svim provedenim dokazima na glavnom pretresu, prvenstveno iskazima svjedoka M</span><span>.</span><span> P</span><span>.</span><span> i V</span><span>.</span><span> S</span><span>.</span><span>, koje sud cijeni kao istinite, kao i iskazom ovlaščenog predstavnika oštećene DOO Optike „M</span><span>.</span><span>“, te nalazom i mišljenjem vještaka komercijalne struke Đ</span><span>.</span><span> D</span><span>.</span><span>, koji sud cijeni kao stručan, jasan i objektivan.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela i da je htio njegovo izvršenje, sve u namjeri da sebi pribavi protivpravnu imovinsku korist u iznosu preko 150,00 eura, pa se njegov psihički odnos prema izvršenom krivičnom djelu definiše kao direktni umišljaj, koji oblik vinosti, kao i namjeru, je sud utvrdio iz dokaza provedenih na glavnom pretresu, kojima je poklonio vjeru. Ovdje valja istaći da utvrđena činjenica da je okrivljeni zbog uticaja droge – heroina u vrijeme izvršenja djela bio u stanju bitno smanjene uračunljivosti, ne utiče na ocjenu suda u pogledu oblika vinosti, budući da bitno smanjena uračunljivost ne isključuje direktan umišljaj, kao oblik vinosti, a imajući u vidu navode odbrane okrivljenog i sve provedene dokaze na glavnom pretresu, kojima je sud poklonio vjeru, </span><span>jasno je da i pored bitno smanjene uračunljivosti, okrivljeni predmetno krivično djelo izvršio sa direktnim umišljajem kao oblikom vinosti, odnosno tzv. specijalnim umišljajem, koji je praćen namjerom da okrivljeni sebi pribavi protivpravnu imovinsku korist. Osim toga, ovdje se naglašava da se krivična djela protiv imovine mogu izvršiti jedino sa direktnim umišljajem, kao oblikom vinosti, upravo iz razloga što su praćena namjerom da učinilac sebi pribavi protivpravnu imovinsku korist.</span>
</p>
<p>
<span>Odlučujući o kazni za okrivljenog, sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je kao olakšavajuče okolnosti na strani okrivljenog cijenio priznanje izvršenja krivičnog djela, činjenicu da je otac jendog djeteta , loše imovno stanje, i stav oštećenog u pravcu nepridruživanja krivičnom gonjenju i neisticanja imovinsko pravnog zahtjeva, dok je kao otežavajuću  okolnost cijenio činjenicu da je okrivljeni ranije osuđivan, koju činjenicu je utvrdio iz naprijed citiranog izvoda iz KE, iz koga se utvrđuje da je okrivljeni specijalni povratnik u izvršenju krivičnih djela protiv imovine, pa imajući u vidu navedene okolnosti i njihov međusobni odnos, sud je okrivljenog osudio na kaznu zatvora u trajanju od 6 mjeseci, u koju kaznu mu je osnovom čl. 51 st. 1 Krivičnog zakonika Crne Gore uračunao vrijeme provedeno u pritvoru, kao u izreci presude, nalazeći da je utvrđena kazna pravedan balans između zahtjeva za individualizacijom kazne i svrhe kažnjavanja, i da se osim svrhe kažnjavanja iz čl. 32 st. 2 Krivičnog zakonika Crne Gore, ovakvom kaznom ima ostvariti i svrha propisivanja i izricanja krivičnoh sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Sud je okrivljenom, na osnovu čl. 71 st. 1, 2, 3 i 4 Krivičnog zakonika Crne Gore izrekao mjeru bezbjednosti obavezno liječenje narkomana, koja se ima izvršiti u ustanovi za izvršenje kazne, ima trajati dok postoji potreba za liječenjem, može trajati duže od vremena izrečene kazne, ali njeno ukupno trajanje ne može biti duže od 3 godine, te da se vrijeme provedeno u ustanovi za liječenje uračunava u kaznu zatvora, iz razloga što je okrivljeni učinio krivično djelo usljed zavisnosti od upotreba oipojnih droga – heroina, a postoji ozbiljna opasnost da će usljed ove zavisnosti, i dalje vršiti krivična djela, koje činejnice je sud utvrdio iz izjašnjenja vještaka psihijatra dr G</span><span>.</span><span> Ž</span><span>.</span><span>, koje je cijenio kao objektivno i stručno.</span>
</p>
<p>
<span>Sud se ne slaže sa rezonom branioca po službenoj dužnosti okrivljenog, da se okrivljenom kao olakšavajuća okolnost može cijeniti bitno smanjena uračunljivost, iz razloga jer je okrivljeni u takvo stanje doveo sam sebe, upotrebom droga, odnosno heroina. Nadalje, nije u pravu branilac okrivljenog kada u završnom pledoajeu ističe da okrivljenom kao olakšavajuću okolnost treba cijeniti relativnu mladost od 33 godine, jer se mladost, kao olakšavajuća okolnost, po sudskoj praksi može cijeniti ako je okrivljeni u vrijeme izvršenja krivičnog djela bio star do 25 godina života, a kako je okrivljeni u vrijeme izvršenja krivičnog djela bio star 33 godine, to mu se ova okolnost ne može cijeniti kao olakšavajuća. Takođe, činjenica da je okrivljeni razveden i da je zavisnik od upotrebe nedozvoljenih supstanci, ne mogu se cijeniti kao olakšavajuće okolnosti. Naime, činjenica da je okrivljeni razveden, ne može se podvesti pod porodične prilike okrivljenog, a to što je zavisnik od opojnih druga je činjenica, koja pod određenim uslovima opravdava primjenu mjere bezbjednosti, koju je sud okrivljenom i izrekao, a nikako se ne može cijeniti kao olakšavajuća okolnost.</span>
</p>
<p>
<span>Sud je odluku o troškovima postupka temeljio na odredbi čl. 229 st. 1 ZKP-a, pa je obavezao okrivljenog da ovom sud, na ime troškova postupka, uplati novčani iznos od </span><span>143,00 eura. Troškovi postupka se odnose na ime nagrade vještaku psihijatru 82,50 eura i na ime nagrade vještaku komercijalne struke 60,50 eura. Sud je na osnovu odredbe čl. 227 st. 2 ZKP-a, obavezao okrivljenog da snosi troškove nagrade braniocu po službenoj dužnosti, o čijoj visini će sud odlučiti posebnim rješenjem. Visinu paušala, kao u izreci presude, sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>
<span>Na osnovu izloženog, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span>OSNOVNI SUD U PODGORICI</span>
</li>
<li style="text-align:center;">
<span>Dana 16.05.2016. godine</span>
</li>
<p>&nbsp;</p>
<li style="text-align:right">
<span>SUDIJA</span>
</li>
<li style="text-align:right">
<span>Goran Đuković,s.r.</span>
</li>
<p>&nbsp;</p>
<li>
<span>Pravna Pouka: Protiv ove presude može se izjaviti žalba, u roku od 8 dana od dana prijema pisanog otpravka iste, Višem sudu u Podgorici, a preko ovog suda. </span>
</li>
<p>&nbsp;</p>
<li>
<span>ZTO. Ana Maraš</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:-0.052083332in;text-align:center;hyphenate:auto;font-family:Arial;font-size:12pt;}
.p2{margin-right:-0.052083332in;text-align:end;hyphenate:auto;font-family:Arial;font-size:12pt;}
.p3{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p4{margin-right:-0.052083332in;text-align:start;hyphenate:auto;font-family:Arial;font-size:12pt;}
.p5{margin-right:-0.052083332in;text-align:start;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K.br. 839/11</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković -Stamatović, uz učešće Lidije Radetić, kao zapisničara, u krivičnom predmetu protiv okrivljenog P. I. iz P., zbog krivičnog djela nasilničko ponašanje iz čl.399 Krivičnog zakonika,odlučujući po optužnom predlogu ODT Podgorica Kt.br.1708/11-2 od 23.11.2011 godine, nakon glavnog i javnog pretresa, održanog u prisustvu zastupnika optužbe Petrović Ivana, zamjenika ODT Podgorica, okrivljenog i njegovog branioca Anđelić Branka, advokata iz Podgorice, dana 28.02.2013 godine donio je, a dana 04.03.2013 godine javno objavio </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni :</span>
</p>
<p class="p3"></p>
<p class="p3">
<span>P. I., po nadimku “Nj.”, od oca N. i majke B., rođene Đ., rođen ... godine u P., sa prebivalištem u mjestu rođenja, ... , Crnogorac, neoženjen, bez djece, zaposlen u MUP UP PJ Podgorica – Sektor za vanredne situacije, završio srednju tehničku školu, dobrog imovnog stanja, ranije neosuđivan</span>
</p>
<p class="p3"></p>
<p class="p1">
<span>K r i v   j e</span>
</p>
<p class="p1"></p>
<p class="p3">
<span>Zato što je :</span>
</p>
<p class="p3"></p>
<p class="p3">
<span>Dana 07. novembra 2011. godine, oko 02,00h, u Podgorici, u Bulevaru Revolucije, ispred ulaza broj 86, svjestan svog djela čije je izvršenje htio i znajući da je njegovo djelo zabranjeno, zajedno sa za sada više NN lica, u grupi, vršenjem nasilja prema drugom, ugrozio spokojstvo građana i remetio javni red i mir, na način što je bez razloga udario oštećenog O. K. policijskom palicom – pendrekom u predjelu leđa i glave, kada je oštećeni krenuo da bježi, a okrivljeni zajedno sa drugim NN licima potrčao za njim i udario ga istom palicom u predjelu lijeve noge-butine, kojom prilikom je oštećenom nanio laku tjelesnu povredu u vidu nagnječine kože poglavine, nagnječenje predjela leđa između lopatičnih regija i nagnječina kože u predjelu natkoljenice zadnje strane lijeve noge, da bi u Ul. Ivana Vujoševića oštećenog sustiglo i pokušalo da napadne jedno NN lice sa nožem u ruci kojem je okrivljeni uputio riječi “uhvati ga, uhvati ga”, ali je oštećeni uspio da pobjegne</span>
</p>
<p class="p3"></p>
<p class="p3">
<span>- čime je izvršio krivično djelo nasilničko ponašanje iz čl.399 Krivičnog zakonika</span>
</p>
<p class="p3"></p>
<p class="p3">
<span>- pa mu Sud, primjenom citirane zakonske odredbe, te čl. 3, 4, 5, 13, 15, 32, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravnosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljeni da na ime troškova krivičnog postupka uplati budžetu Crne Gore iznos od  209,00(dvijestotineidevet) €, te na ime sudskog paušala iznos od 50,00 (pedeset) €, u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Optužnim predlogom ODT Podgorica Kt.br.1708/11-2 od 23.11.2011 godine, kojeg je na glavnom pretresu zastupao Petrović Ivan, zamjenik ODT Podgorica, okrivljenom P. I. je stavljeno na teret izvršenje krivičnog djela nasilničko ponašanje iz čl.399 Krivičnog zakonika.</span>
</p>
<p class="p3"></p>
<p class="p3">
<span>Zastupnik optužbe je prije davanja završnih riječi precizirao činjenični opis dispozitiva optužnog akta na način opisan izrekom ove presude, dok  je pravna kvalifikacija ostala neizmijenjena, i naveo da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret, a kako je to naznačeno preciziranim optužnim aktom, pa je predložio sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Branilac okrivljenog je u završnoj riječi izjavio da nijednim provedenim dokazom apsolutno nije dokazano da je njegov branjenik učinio krivično djelo stavljeno mu na teret te da optužnica nije potkrijepljena uvjerljivim dokazima jer se ista zasniva samo na iskazu svjedoka-oštećenog i nalazu i mišljenju vještaka medicinske struke i na ničemu više. Naveo je da je iskaz svjedoka-oštećenog nerazumljiv i nelogičan te da mu iz njegovog iskaza nije poznato šta se desilo predmetnom prilikom. Dalje je naveo da se svjedok B. P. objektivno, iskreno i koncizano izjasnila o svim okolnostima koje se tiču predmetne krivično-pravne stvari, te da je ista posebno obrazložila dešavanja tokom kritične večeri i odnos njenog sina sa oštećenim. Dodao je da se vještak medicinske struke nije mogao izjasniti o stvaranju pseudo-zgloba i lažnog zgloba jer bi se time u potpunosti opovrglo njegovo mišljenje da je okrivljeni mogao nanijeti povredu na način kako je to opisao oštećeni, kao i da se vještak nije izjasnio o tome da li je to što okrivljeni nije išao na obaveznu fizikalnu terapiju moglo uticati na pravilan rad šake okrivljenog, kao i da okrivljeni, sa takvim povredama i konstatovanim deformitetom koji je nastao nepravilnim srastanjem treće kosti ručja nakon višestrukog preloma te kosti, nije mogao nanijeti udarac pendrekom takvog intenziteta i jačine kako je to naveo vještak. Na kraju je naveo da svaka sumnja kod utvrđivanja određenih činjenica mora ići u korist okrivljenog, shodno načelu in dubio pro reo, i predložio je sudu da okrivljenog oslobodi od optužbe.</span>
</p>
<p class="p3"></p>
<p class="p3">
<span>Okrivljeni P. I. je u svojoj odbrani, kako u prethodnom postupku, na zapisniku o saslušanju osumnjičenog od 10.11.2011 godine pred ODT-om Podgorica, tako i na glavnom pretresu, naveo da je dana 06.11.2011 godine sa svojom majkom B. bio kod tetke I. R. na njen vjerski praznik, koja stanuje u zgradi “Š.” kod ... , a gdje su se zadržali do 22,30 časova nakon čega su se taksijem uputili svojoj kući u ul. ..., gdje živi zajedno sa svojom majkom B., te da su stigli kući najkasnije do 22,40 časa. Kada je stigao kući,a kako je dalje naveo, po običaju je sjeo za kompjuter i “surfovao” po internetu a legao je da spava oko 2-2,30 časa. Izjavio je da su natečni navodi O. K. da  je on K., dana 07.11.2011 godine oko 02,00 časa, sačekao ispred zgrade i nanio mu povrede policijskom palicom, jer on te kritične večeri i u to vrijeme nije izlazio iz stana. Pojasnio je da O. K. zna kao momka iz kvarta u kojem živi, da isti živi u zgradi do njegove, da je O. K. mlađi od njega par godina, te da se sa njim nikada nije družio već se samo javljaju jedan drugome kao komšije, da su se upoznali tako što je Kosta 2-3 puta bio u njegovom društvu, jer je K. majka otvorila salon u zgradi u kojoj je on nekad živio i to na ..., te da se prije toga nijesu poznavali. Istakao je da sa O. K. nikada nije popio piće, niti je sa njim izašao u grad, da je njihovo poznanstvo površno, da se nikada nijesu tukli i da nijesu imali neraščišćenih računa od ranije. Dalje je naveo da mu se O. K., dana 04.07.2011 godine, obratio na koncertu pjevača Dejvida Gete u Budvi, gdje su se slučajno sreli, i tražio mu na pozajmicu 200 € na sedam dana tj do prvog sljedećeg petka, a koje pare je on i pozajmio O. K. Nakon nedelju dana pozvao je O. K. telefonom i tražio mu da mu vrati pare na šta mu je K. rekao da će mu pare vratiti sjutradan, a pošto mu ni tada nije vratio pare on ga je ponovo pozvao nakon 10-tak dana na šta mu je K. drsko rekao “ako mi se digne ona stvar, uopšte ti neću vraćati pare”. Dodao je da neko vrijeme nakon toga nije gledao O. K. pa je pribavio broj telefona K. majke i istu pozvao i ona mu je rekla da je K. na Žabljaku i da ne želi da zna za taj dug K. jer je i prije imala takvih problema. Izjavio je da su se, početkom avgusta 2011 godine, on i K. sreli kod kafane “Lovac” tj na klupi koja gleda prema zgradi Agencije za nacionalnu bezbjednost, kada mu je Kosta predložio da zajedno prodaju neki zlatan skupocjeni sat, a šta on nije htio da uradi jer je to bio sat K. oca  i rekao je K. da mu vrati novac koji mu duguje i da je K. stvar šta će da radi sa tim satom. Posle toga, nakon nekih nedelju dana, polovinom avgusta, kod piljare “Lida 1” u blizini sportskog centra “Morača”, K. kum mu je vratio 200 € , a K. je sreo samo jednom, a vidio ga je ukupno 2-3 puta i to jednom kod restorana “Maša” i drugi put na motoru prema Starom aerodromu, te da se nakon toga ne javljaju jedan drugom i da u zadnje vrijeme istog ne viđa u kvartu, a od svojih drugova je čuo da je Kosta mnogima dužan i da zbog toga izbjegava da izlazi i da se kreće kroz kvart, a poslednji put ga je vidio prije mjesec dana kod škole “Maksim Gorki”.​​​​​Dodao je da prije predmetnog pozajmljivanja novca, O. K. nikada nije posuđivao novac, te da sa njim i sa bilo kim iz njegovog društva nije imao bilo kakav neraščišćen odnos i istog je znao kao normalnog momka iz kvarta.</span>
</p>
<p class="p3"></p>
<p class="p3">
<span>U završnoj riječi okrivljeni je izjavio da ostaje u svemu pri navodima svoje odbrane i prihvatio je završnu riječ svog branioca.</span>
</p>
<p class="p3"></p>
<p class="p3">
<span>U dokaznom postupku Sud je: na saglastan predlog stranaka pročitao iskaz svjedoka-oštećenog O. K. sa zapisnika o glavnom pretresu od 28.09.2012 godine, pročitao iskaz svjedoka P. B.e sa zapisnika o glavnom pretresu od 14.11.2012 godine, pročitao nalaz i mišljenje stalnog sudskog vještaka medicinske struke dr Borovinić Budimira od 14.11.2011 godine, pročitao nalaz i mišljenje stalnog sudskog vještaka medicinske struke od 08.12.2012 godine, neposredno saslušao stalnog sudskog vještaka medicinske struke dr Borovinić Budimira na glavnom pretresu, pročitao izvod iz KE na ime okrivljenog P.c I. izdat od UP PJ Podgorica pod br.29-245/11-31458/2-5201 od 12.12.2012 godine, izvršio uvid u medicinsku dokumentaciju na ime oštećenog Obradović Koste, te u medicinsku dokumentaciju na ime okrivljenog P. I.</span>
</p>
<p class="p3"></p>
<p class="p3">
<span>Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u njihovoj međusobnoj povezanosti, ovaj Sud je utvrdio da je okrivljeni izvršio krivično djelo stavljeno mu na teret, na način, mjesto i u vrijeme kako je to bliže opisano dispozitivom ove presude, pa ga je sa tih razloga oglasio krivim i izrekao mu krivičnu sankciju kao u izreci ove presude.</span>
</p>
<p class="p3"></p>
<p class="p3">
<span>Svjedok-oštećeni O. K. je u svom iskazu, kako u prethodnom postupku pred ODT-om Podgorica, na zapisniku od 11.11.2011 godine, tako i na glavnom pretresu, izjavio da se dana 07.11.2011 godine, oko 02,00 časa, vraćao kući iz grada sa svojim drugom O. P. i to O. vozilom “Mini-kuper”, kada ga je O. tim svojim vozilom ostavio u Bulevaru Revolucije, preko puta zgrade “Pobjede” nakon čega je O. pošao prema naselju Stari aerodrom a on je prešao ulicu i krenuo prema zgradi u kojoj stanuje u .... Istakao je da je, dok je prilazio zgradi, primijetio 4-5 momaka kako stoje na uglu zgrade, a kada je došao ispred ulaza tu ga je sačekao P. I., sa nadimkom “Nj.”, koji ga je odmah napao tako što je izvadio policijsku palicu iz lijevog rukava jakne i krenuo da ga udari, nakon čega se on okrenuo sa namjerom da pobjegne, kada ga je Nj. palicom udario po leđima, a zatim i po glavi, pa dok je bježao P. I. mu je zadao udarac palicom u predjelu lijeve butine. Pojasnio je da je bježao u pravcu prodavnice Carine, a kada je primijetio da se ispred te zgrade nalaze tri momka promijenio je pravac i krenuo je da bježi prema ulici Ivana Vujoševića, a kada je došao do prolaza zgrade, koja se nalazi između škole “Maksim Gorki” i njegove zgrade, tu ga je sustigao jedan od momaka koji je u ruci imao nož i koji je pokušao da ga napadne, a Njanjo je tom momku vikao “uhvati ga, uhvati ga”, međutim taj momak ga nije uhvatio jer je bio brži od tog momka, nakon čega je nastavio da bježi prema školi “Maksim Gorki” i piceriji “Maestro”, pa kada je došao u ulicu Ivana Vujoševića tih momaka više nije bilo iza njega. Nakon toga je pobjegao u zgradu policije gdje su inspektori zvali njegovog oca sa kojim je otišao u Urgentni blok Kliničkog centra gdje su mu konstatovane lakše tjelesne povrede. Pojasnio je da je momak koji je imao nož bio obučen u plavu trenerku, nižeg rasta, crne kratke kose, ali ga nije mogao prepoznati i istog ne bi mogao identifikovati, te da mu uopšte nije jasno zašto ga je P. I. napao jer sa njim i sa njegovim društvom nije u bilo kakvoj svađi, sa istim se ne druži već ga zna samo kao komšiju iz susjedne zgrade i jedan drugom se javljaju samo “zdravo za zdravo”. Takođe je naveo da se P. I. javlja zadnje 3-4 godine, od kada je njegova majka otvorila frizerski salon u zgradi u kojoj je P. ranije stanovao, a da ga kao pojavu zna i duže vremena. Dalje je naveo da od P. nikada nije tražio niti pozajmljivao novac ili bila šta drugo, a ni P. od njega, i izričito je ustvrdio da ga je kritičnom prilikom napao P. I., pojašnjavajući da je tom prilikom P. I. bio u crnim patikama, crnoj jakni i crnim farmericama, zatim da je imao minđušu u lijevom uhu i da je te večeri imao i bradicu i da mu je kosa smeđe boje koja je kritičnom prilikom bila očešljana u stranu. Napomenuo je da je P. I., negdje u avgustu 2011 godine, zvao na mobilni telefon njegovu majku L., a nakon toga i dolazio kod nje u radnju i od iste tražio da mu da nekih 800 €, jer je navodno on P. dugovao te pare, na šta mu je L. odgovrila da ne želi da čuje za to i uputila P. I. da podnese prijavu, a na šta joj je P. I. odgovorio da će on to naplatiti na svoj način bez policije. Dodao je da sa P. I. nema nikakvih neraščisćenih računa, niti svađa i sukoba, izuzev što su se sreli prije 20-tak dana u dvorištu škole “Maksim Gorki” kada ga je P. I. provocirao i dobacivao mu govoreći “đe si mangupe, što te nema”, na koje provokacije on nije reagovao već ga je samo pogledao i produžio dalje.Dodao je da će se o pridruživanju krivičnom gonjenju i postavljanju odštretnog zahtjeva kasnije izjasniti.</span>
</p>
<p class="p3"></p>
<p class="p3">
<span>Odgovarajući na pitanja branioca okrivljenog svjedok-oštećeni je izjavio da se predmetnom prilikom ta grupa momaka nalazila na ćošku njegove zgrade, sa desne strane između “Carina” i “Vektre”, a da ga je P. napao iz pravca tih momaka, koji su od njega bili udaljeni 15 metara i koji su došli kod njega i okružili ga, zbog čega je on osjetio opasnost, te da je od njih bježao tako što je išao u pravcu ulaza, kojom prilikom se P. pojavio ispred njega, udario ga, pa je on krenuo da bježi ka “Carinama”, kada se pojavljuje 4-5 drugova I. P. zbog čega nije imao kud pa je pobjegao iza kola, kada ga je momak u plavoj trenerci sustigao, nakon čega ga je, vidjevši da nema kuda, jedva pobjegao ka zelenoj zgradi u pravcu “Maestra”. Izjavio je da je trčao ka “Vektri” zato što je tamo bio policajac a da nije trčao u suprotnom pravcu zato što je tamo njegov ulaz a nazad se vraćao zato što su ga ti momci okružili i izvadili pendreke i isti su htjeli da ga udaraju, a da je pobjegao na način kako je to naveo zato što je momak sa nožem trčao za njim. Dodao je da je to vezano za pare P. izmislio u policiji i pojasnio je da je između kola i ulaza ima 3 metra, te da je kroz park došao do svog ulaza, da nije išao trotoarom, da mu nije poznat motiv napada I. P., da po ranijem ponašanju P. nije pretpostavljao da će ga isti napasti i da te večeri kad su se sreli ništa nije govorilo da će ga P. napasti. Dalje je pojasnio da je, kada je došao ispred zgrade, tamo samo bio P., a nakon što ga je P. prvi put udario, ostali su bili na 10-15 metara od njega i to kroz parking i znao je da su u grupi sa P. zato što ih je svaki dan zajedno gledao u kvartu, da bi mogao da pozna drugove koji su te večeri bili sa njim i da ti drugovi ne žive u kvartu već dolaze naveče da sjede u kafiću “Maestro”. Takođe je izjavio da ga je P. I. prvi put udario, sa leđne strane, u predjelu glave – vrata, te da ga je P. udario po nozi zbog čega je kleknuo ali nije pao i uspio je pobjeći. Dodao je da ga je neki drug P. čupao za jaknu ali je uspio da pobjegne, i nije mogao da opiše to lice koja ga je uhavtilo za jaknu jer ga nije pogledao a to čupanje za jaknu se desilo u trenutku kada ga je P. udario po leđima. Istakao je da nije pozajmljivao novac od P. I., da nije imao nikakvih neraščišćenih odnosa sa njim i da je predmetnom prilikom put “Vektre” postojala samo jedna grupa od momaka. </span>
</p>
<p class="p3">
<span>Kako nije prisustvovao davanju završnih  riječi to je izostao njegov stav po pitanju pridruživanja krivičnom gonjenju i postavljanju odštetnog zahtjeva, za koje je istakao u svjedočenju da će se izjasniti u kasnijoj fazi postupka.</span>
</p>
<p class="p3"></p>
<p class="p3">
<span>Svjedok P. B., je navela da je sa svojim sinom P. I. predmetnog dana, tj drugog dana Bajrama, bila kod svog zeta na slavi, te da su tamo bili do 22,30-23,00 časova, nakon čega su se vratili u svoj stan u zgradi “S.”, gdje je ona gledala televiziju a njen sin P. I., po običaju, bio na internetu. Pojasnila je da ona spava u dnevnoj sobi a da P. I. spava u svojoj sobi koja se nalazi tačno naspram dnevne sobe i da zbog toga zna da je njen sin bio kući. Bila je iznenađena kada je sin-P. I. pozvao i rekao da se nalazi u policiji i dodala je da poznaje iz viđenja O. K., kao i njegovu porodicu tj njegovu majku, sa kojom se i sada uredno pozdravlja, jer žive u istom kvartu. Istakla je da joj se oštećeni O. K., kao ni članovi njegove porodice, nikada u životu nisu žalili na probleme sa njenim sinom P. I., što joj je bilo čudno jer bi ona tako postupila, obzirom da se javljaju međusobno . Nije se mogla precizno sjetiti kada je zaspala predmetne večeri ali je navela da nije zaspala prije 01,00 čas i nije znala da li je Ilija zaspao predmetne večeri ali je istakla da je isti stalno za kompjuterom tj da osviće na kompjuteru. Dalje je navela da je njen sin na prvi dan Bajrama bio u Podgorici, da O. K. nikada nije dolazio u njihovu kuću, te da ona i I. dosta dobro žive, obzirom da oboje rade, da I. prima platu u iznosu od 400 € i da izdaju dva stana i to jedan za iznos od 280 € a drugi za iznos od 210 € i da obje kirije idu njenom sinu P. I. Znala je da njen sin Ilija pozajmljuje novac svojim prijateljima, te da je to i ona činila, i znala je da je Ilija pozajmio novac O. K. ali nije znala o kojoj sumi novca se radi, ni u koje vrijeme, i da je zbog toga bila iznenađena jer je porodica O. K. dobro živjela. Dodala je da Iliju nije ni pitala da li mu je taj novac vraćen i da se dešavalo da I., kao i njegov otac, pozajmi novac nekome ko mu nije prijatelj.</span>
</p>
<p class="p3"></p>
<p class="p3">
<span>U nalazu i mišljenju od 14.11.2011 godine, stalni sudski vještak medicinske struke dr Borovinić Budimir utvrdio je da je oštećeni O. K. dana 07.11.2011 godine zadobio sljedeće povrede : povredu glave u potiljačnom dijelu a u vidu nagnječine kože poglavine, koja povreda je nastala djelovanjem zamahnute tupo-tvrde sile ravne površine slabijeg intenziteta djelovanja, koja sila je djelovala u jednom navratu na glavu povrijeđenog odpozadi, dovodeći do nagnječine kože dok su dublje strukture glave ostale nepovrijeđene, a koja povreda je mogla nastati djelovanjem bilo koje mehaničke sile opisanih karakteristika pa i djelovanjem zamahnute palice – pendreka kao i prilikom pada ili udara pomenutim predjelom glave o ili na kakvu tvrdu i ravnu podlogu ; povredu leđnog dijela tijela tj predjela između lopatičnih regija leđa u vidu nagnječine kože, koja povreda je nastala djelovanjem zamahnute tupo-tvrde sile ravne površine slabijeg intenziteta djelovanja, koja sila je djelovala u jednom navratu, od pozadi na središnji dio leđa povrijeđenog dovodeći do nagnječine kože i oštećenja sitnih krvnih sudova kože te nastanka krvnog podliva kože dok su dublje strukture tog dijela tijela ostale nepovrijeđene, a koja povreda je mogla nastati djelovanjem zamahnute i stisnute pesnice, zamahnute noge, zamahnute gumene palice-pendreka i slično, kao i prilikom pada ili udara navedenim dijelom tijela na tvrdu i ravnu podlogu ; povredu zadnje strane lijeve noge u predjelu natkoljenice u vidu nagnječine kože, koja povreda je nastala djelovanjem zamahnute tupo-tvrde sile ravne površine duguljastog profila koja odgovara izgledu gumene palice-pendreka i koja sila je djelovala od pozadi, na lijevu nogu povrijeđenog, u jednom navratu, dovodeći do nagnječine kože dok su dublje strukture kože ostale nepovrijeđene. U nalazu i mišljenju vještak je takođe utvrdio da su naprijed navedene povrede nastale za kratko vrijeme, jedna za drugom, te da iste predstavljaju, pojedinačno i u svom zbiru, laku tjelesnu povredu.</span>
</p>
<p class="p3">
<span>U nalazu i mišljenju od 08.12.2012 godine, stalni sudski vještak medicinske struke dr Borovinić Budimir je utvrdio da je okrivljenom Plamenac Iliji, zbog povrede desne šake u vidu preloma baze treće kosti ručja koju je zadobio 14.08.2011 godine prilikom pada, imobilisana desna šaka gipsanim zavojem, da je dalje upućen na kućno liječenje, da je ljekar specijalista ortoped KC CG-e prilikom kontrolnog pregleda 09.09.2011 godine konstatovao da je stanje na povrijeđenoj ruci zaraslo-ozdravlljeno, da je nakon toga upućen na kućno liječenje uz fizikalnu terapiju a da je ljekar fizijatar na kontroli konstatovao, postojanje deformiteta desne šake u predjelu povrede kosti, ali da je funkcija zatvaranja i stiskanja šake očuvana, te da je okrivljeni P. I., u spornom događaju koji se odigrao dana 07.11.2011 godine oko 02,00 časa, mogao oštećenom O. K. nanijeti povrede na način kako je to utvrđeno nalazom i mišljenjem istog vješataka od 14.11.2011 godine.</span>
</p>
<p class="p3"></p>
<p class="p3">
<span>U neposrednim izjašnjenjima iz dva navrata na glavnom pretresu stalni sudski vještak medicinske struke dr Borovinić Budimir je u svemu ostao pri svojim pisano izrađenim nalazima i mišljenjima, a na posebno pitanje branioca okrivljenog vještak je izjavio da su predmetne povrede mogle biti nanešene i desnom rukom te da fraktura metakarpalne kosti predstavlja prelom kosti ručja i da ista označava prelom jedne od kostiju ručja tj jedne od onih kostiju koje se nalaze u dijelu šake i čine potporu za svaki prst šake ponaosob. Dodao je da oporavak lica koje povrijedi treću metakarplanu kost zavisi od vrste preloma, te da je oporavak, ukoliko je prelom takvih karakteristika da je oštećenje kosnog tkiva manjih razmjera tj da nije došlo do značajnijeg oštećenja strukture i oblika same kosti,  brži i da lakše dolazi do srastanja same kosti. Pojasnio je da ako je oštećenje kosnog tkiva većih razmjera kao npr. prelom predmetne kosti sa razilaženjem prelomljenih okrajaka, onda je proces zarastanja takve povrede uz odgovarajuću stručnu pomoć znatno duži i može trajati i više nedelja, te da, ukoliko se prihvati mogućnost da je takav prelom bio manjih razmjera, oporavak i potpuno zarastanje takvog preloma kod mlađih osoba može trajati od jedne do dvije nedjelje dana, eventualno do tri nedjelje dana, a kako se u konretnom slučaju radi o prelomu treće metakarpalne kosti tj središnje kosti ručja, to su, u najvećem broju slučajeva, takvi prelomi lakšeg karaktera jer je predmetna kost donekle zaštićena ostalim kostima ručja tj okolnim strukturama te kosti. Takođe je pojasnio da oporavak i potpuno izlečenje lica, kod kojeg pored povrede treće metakarplane kosti dođe i do kidanja tetiva, traje od dvije do tri nedjelje dana uz ukazanu stručnu medicinsku pomoć. Istakao je da je okrivljeni P. I. sa navedenom povredom desne ruke, koja povreda se desila 17.08.2011 godine, mogao dana 07.11.2011 godine, i lijevom i desnom rukom, nanijeti predmetne povrede oštećenom O. K Dalje je naveo da su predmetne povrede nastale kratko, jedna za drugom, s tim što se nije mogao izjasniti o tačnom intervalu i vremenu nastanka tih povreda, te da je predmetne povrede moglo nanijeti jedno lice pritom ne isključujući mogućnost da je povrede moglo napraviti i više lica. Dalje je izjavio da ne može znati ko je na predmetnom izvještaju ljekara specijaliste radiologa plavim mastilom precrtao riječ “baza”, te da je, prilikom formiranja mišljenja o sposobnosti stiska ili potpunog zatvaranja šake kod povrijeđenog P. I., rekao da je P. I. mogao u spornom događaju potpuno zatvoriti ili stisnuti šaku desne ruke. Dalje je naveo da je P. I. bio na pregledu kod ljekara fizikalne medicine KCCG dana 19.09.2011 godine, te da mu je tada ljekar fizijatar preporučio 10 dana fizikalne terapije, a da se iz pregledane medicinske dokumentacije ne može sa sigurnošću zaključiti da li je Plamenac Ilija tu terapiju i obavio. Pojasnio je da se takav vid fizikalne terapije uvijek preporučuje nakon skidanja gipsane imobilizacije a sa razloga što imobilizacija gipsanim zavojem dovodi do privremenog smanjenja funkcije mišića imobilisanog dijela tijela pa je funkcija tih mišića, dok traje gipsana imobilizacija i kratko vrijeme iza toga, dijelom smanjena. Dodao je da iz medicinske dokumentacije jasno proizilazi da je kod P. I. došlo do nepravilnog srastanja pomenute prelomljene kosti šake, dijelom iz razloga što je P. I. prilikom liječenja navedene povrede samostalno skinuo gipsani zavoj-imobilizaciju te na taj način mogao da dovede do izvjesnog deformiteta šake u predjelu prelomljene kosti. Naveo je da se iz medicinske dokumentacije vidi da je prilikom srastanja pomenute kosti desne šake došlo i do deformiteta šake, što znači da je kost nepravilno srasla i da nije došlo do stvaranja tzv. lažnog zgloba, jer pojava tzv. lažnog zgloba nastaje kada završni djelovi prelomljene kosti u području preloma zarastaju svaki za sebe i ne dolazi do spoja kosnog tkiva zbog toga što namještanje preloma nije urađeno na odgovarajući način ili zbog toga što se sam okrivljeni P. I. nije pridržavao određenog načina liječenja. Istakao je da iz medicinske dokumentacije nema ni jednog podatka koji bi ukazivao na to da je ljekar ortoped prilikom zbrinjavanja povrede šake kod P. I. stručno uradio sve ono što je bila njegova dužnost, a da se pod pravilnim liječenjem uopšteno podrazumijeva da je ljekar, prilikom zbrinjavanja povrede kod povrijeđenog, uradio zbrinjavanje takve povrede te i da na ishod liječenja ne utiče samo stručan rad ljekara već i odgovarajuće pridržavanje povrijeđenog predloženom načinu, metodi liječenja, uputstvima datim od strane ljekara i odlazak na kontrolu.   </span>
</p>
<p class="p3">
<span> I medicinska dokumentacija na ime okrivljenog i oštećenog, a u koju je Sud izvršio uvid, je u svemu u skladu sa datim nalazima i mišljenjem ovog vještaka.</span>
</p>
<p class="p3"></p>
<p class="p3">
<span>Iz izvoda iz KE izdatog od UP PJ Podgorica, pod br.29-245/11-31458/2-5201 od 12.12.2012 godine, utvrđeno je da okrivljeni P. I. ranije nije osuđivan.</span>
</p>
<p class="p3"></p>
<p class="p3">
<span>Naime, Sud je nakon provedenog dokaznog postupka utvrdio da  je okrivljeni P. I. tog 07. novembra 2011. godine, oko 02,00h, u P., u ., ispred ulaza broj ..., zajedno sa za sada više nepoznatih lica, u grupi, vršenjem nasilja prema drugom- oštećenom O. K.,ugrozio spokojstvo građana i remetio javni red i mir, na način što je bez razloga udario oštećenog policijskom palicom – pendrekom u predjelu leđa i glave, kada je oštećeni krenuo da bježi, a okrivljeni zajedno sa drugim nepoznatim licima potrčao za njim i udario ga istom palicom u predjelu lijeve noge-butine, kojom prilikom je oštećenom nanio laku tjelesnu povredu u vidu nagnječine kože poglavine, nagnječenje predjela leđa između lopatičnih regija i nagnječina kože u predjelu natkoljenice zadnje strane lijeve noge, da bi u Ul. Ivana Vujoševića oštećenog sustiglo i pokušalo da napadne jedno nepoznato lice sa nožem u ruci kojem je okrivljeni P. u tom trenutku uputio riječi “uhvati ga, uhvati ga”, ali je oštećeni O. uspio pobjeći.</span>
</p>
<p class="p3">
<span>Prednje navedeno je utvrđeno prvenstveno iz iskaza svjedoka-oštećenog,koji je na identičan način i u prethodnom postupku i na glavnom pretresu opisao predmetni događaj (izvjesne  konfuznosti  odgovora na pitanja branioca na glavnom pretresu sa tim kazivanjima, na koje ukazuje branilac u završnoj riječi, su po nalaženju ovog suda neznatne i iste nijesu posledica govorenja neistine , već se mogu pripisati nizu drugih okolnosti, počev od proteka vremena, pa do emotivnih reakcija prilikom glavnog pretresa od strane stranaka), a kojem iskazu je Sud poklonio svoju punu vjeru. Ovaj svjedok-oštećeni je naveo da ga je, dana 07.11.2011 godine, oko 02,00 časa, u Podgorici, u Bul. Revolucije, dolaskom do svoje zgrade u navedenoj ulici, na čijem ćošku se nalazilo 4-5 momaka, ispred ulaza br.86  sačekao okrivljeni, i isti ga je tom prilikom odmah napao na način što je izvadio policijsku palicu-pendrek iz lijevog rukava jakne i krenuo da ga udari, nakon čega se on okrenuo sa namjerom da pobjegne, kada ga je okrivljeni policijskom palicom udario po leđima, a zatim i po glavi, pa dok je tako bježao okrivljeni mu je zadao udarac policijskom palicom-pendrekom i u predjelu lijeve butine,od kojeg udarca je poklekao, ali ne i pao; pa je nastavio da bježi u pravcu prodavnice “Carine” ispred koje su se nalazila tri momka zbog kojih je promijenio pravac i krenuo da bježi prema ulici Ivana Vujoševića,kada ga je sustigao jedan od tih momaka sa nožem u ruci i koji je pokušao da ga napadne, a okrivljeni je tom momku tada vikao da uhvati oštećenog, ali je oštećeni uspio da pobjegne jer je bio brži.</span>
</p>
<p class="p3">
<span>Da je predmetnom prilikom povrede kvalifikovane i pojedinačno i u svom zbiru kao laka tjelesna povreda, na način kako je to i sam opisao, oštećeni predmetnom prilikom zadobio utvrđeno je iz nalaza i mišljenja stalnog sudskog vještaka medicinske struke, te njegovih izjašnjenja na glavnom pretresu, iz kojih je utvrđeno da je oštećeni kritičnom prilikom zadobio povrede u vidu nagnječine kože poglavine, nagnječenje predjela leđa između lopatičnih regija i nagnječina kože u predjelu natkoljenice zadnje strane lijeve noge, koje povrede se u zbirnom djelovanju kvalifikuju kao laka tjelesna povreda, i koje povrede su nastale, kratko, jedna za drugom, u po jednom navratu za svaku povredu ponaosob. Vještak je takođe naveo da su opisane povrede mogle nastati djelovanjem zamahnute palice – pendreka, jedna za drugom u kratkom vremenskom intervalu, pa dovodeći isto u logičku vezu sa iskazom oštećenog, koji je naveo da mu je okrivljeni predmetnom prilikom zadao udarce policijskom palicom, i to tri udarca, jedan za drugim to je Sud prihvatio u cjelosti i iskaz oštećenog O. i nalaz sa izjašnjenjem vještaka  medicinske struke. U prilog navedenom ide i medicinska dokumentacija na ime oštećenog u koju je Sud izvršio uvid.</span>
</p>
<p class="p3"></p>
<p class="p3">
<span>Dakle, na osnovu naprijed navedenog, Sud je na nesumnjiv način utvrdio da su se u naprijed utvrđenim radnjama okrivljenog stekli svi bitni elementi bića krivičnog djela nasilničko ponašanje iz čl.399 Krivičnog zakonika, obzirom da je postupajući na naprijed opisan način, okrivljeni P. I., zajedno sa za sada više nepoznatih lica, u grupi, izvršio nasilje prema oštećenom O. K., te ugrozio spokojstvo građana i remetio javni red i mir obzirom da se događaj odvijao u kasnim večernjim satima, ispred naseljenih stambenih zgrada, kao i to da je usled takvih njegovih radnji  oštećeni zadobio laku tjelesnu povredu, a u odnosu na koje radnje je okrivljeni postupao sa direktnim umišljajem, kao oblikom krivice, obzirom da je isti bio svjestan da su njegovi postupci prema oštećenom nasilnički, i bio je svjestan da ugrožava spokojstvo građana i remeti javni red i mir, i da usljed takvih radnji oštećenom može nanijeti laku tjelesnu povredu, a šta je okrivljeni, po nalaženju Ovog suda i htio, pri tom ničim izazvan od strane oštećenog O. K., čime su se, pored objektivnih, stekli svi subjektivni elementi bića krivičnog djela stavljenog mu na teret.</span>
</p>
<p class="p3"></p>
<p class="p3">
<span>Sud je cijenio odbranu okrivljenog koji je naveo da je dana 06.11.2011 godine, sa svojom majkom P. B., bio kod svoje tetke na slavi gdje se zadržao do 22,30 časova, nakon čega je sa svojom majkom taksijem krenuo kući, u ul. Moskovskoj, gdje su stigli najkasnije do 22,40 časova, te da je nakon toga surfovao po internetu i da je zaspao oko 02,00-02,30 časa; te da on nije oko 02,00 časa, sačekao ispred zgrade oštećenog O. i nanio mu povrede policijskom palicom, kao i da mu je oštećeni O. K. dugovao 200 € zbog čega je istog i tražio u nekoliko navrata kroz kvart i kod majke, pa takvu odbranu nije prihvatio već je cijenio kao sračunatu na izbjegavanje krivice, te pokušajem objašnjenja da je dugovanje razlog zbog kojeg ga je O. prijavio kao izvršioca predmetnog krivičnog djela, a samim tim i irelevantnu u konkretnoj krivično-pravnoj stvari. Ovo sa razloga jer je takva odbrana opovrgnuta naprijed provedenim dokazima, a naročito svjedočkim iskazom oštećenog koji, po ocjeni Ovog suda na jasan, precizan i vjerodostojan način opisuje način izvršenja predmetnog krivičnog djela, kao i samog okrivljenog kojeg poznaje od ranije, te kod činjenice da je okrivljeni kao pripadnik policijskih snaga u posjedu policijske palice-pendreka kao službene opreme, a koji pendrek kao sredstvo nanošenja predmetnih povreda kod oštećenog potvrđuje i stalni sudski vještak medicinske struke. Čak je i odbrana okrivljenog koji je dostavivši medicinsku dokumentaciju o povredi desne šake u vidu preloma baze treće kosti ručja koju je zadobio 14.08.2011 godine prilikom pada, u koju dokumentaciju je Sud izvršio uvid i po kojoj je izvršeno i vještačenje od strane vještaka medicinske struke, ustvrdio da zbog deformiteta navedene šake on nije mogao imati potpun stisak i nanijeti povrede oštećenom, opovrgnuta u svemu kako pisanim nalazom i mišljenjem vještaka medicinske struke, tako i njegovim neposrednim izjašnjenjem na glavnom pretresu, gdje je ovaj vještak objasnivši na naprijed detaljno opisan način da je okrivljeni P. I. i pored predmetne povrede i postojanja deformiteta desne šake u predjelu povrede kosti, funkcija zatvaranja i stiskanja šake očuvana, te da je okrivljeni P. I., u spornom događaju koji se odigrao dana 07.11.2011 godine mogao oštećenom O. K. nanijeti povrede na način kako je to utvrđeno nalazom i mišljenjem istog vješataka od 14.11.2011 godine. Sa navedenog je Sud i ove navode odbrane cijenio kao sračunate sa ciljem izbjegavanja krivice, pa ih kao takve nije prihvatio.</span>
</p>
<p class="p3"></p>
<p class="p3">
<span>U pogledu iskaza svjedoka P. B., koja je navela da je predmetnog dana sa okrivljenim tj. svojim sinom, bila kod zeta na slavi do 22,30-23,00 časova, nakon čega su se vratili kući u zgradu “Simpa”, te da je ona gledala televiziju u dnevnoj sobi, u kojoj i spava,i da je ona bila budna sve do 01,00 čas, dok je okrivljeni-njen sin bio za kompjuterom, za kojim je stalno i za kojim osviće, u svojoj sobi koja je naspram dnevne sobe, pa je zbog toga znala da je on kritičnom prilikom bio kući, kao i to da je upoznata da je njen sin dao pozajmicu oštećenom, ali nije znala u kom iznosu, Sud  nije prihvatio, jer je mišljenja da je ovaj svjedok pristrastan i da je svojim iskazom pokušala da pomogne okrivljenom - svom sinu u izbjegavanju krivične odgovornosti. Dakle, kako je riječ o majci okrivljenog, to se po ocjeni Ovog suda ne može smatrati da bi ista mogla objektivno svjedočiti u ovoj pravnoj stvari, sa kojih razloga, a imajući u vidu ostale dokaze koji su opovrgli njene tvrdnje, Sud i nije prihvatio ovo svjedočenje.</span>
</p>
<p class="p3"></p>
<p class="p3">
<span>Sud je shodno utvrđenom činjeničnom stanju, a pri mišljenju da se radi o očiglednoj štamparskoj grešci, upodobio dispozitiv optužnog akta na način kako to stoji u izreci ove presude, gdje je naveo ime i prezime oštećenog, pri tom ne povrjeđujući identitet optužbe.</span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je najprije, a u smislu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je Sud od olakšavajućih okolnosti na strani okrivljenog cijenio njegovu raniju neosuđivanost, zatim mladost okrivljenog, dok otežavajućih okolnosti nije bilo, pa je sud okrivljenom najprije utvrdio kaznu zatvora u trajanju od 6 (šest) mjeseci, a zatim, nalazeći da nije neophodno da okrivljeni ovu kaznu i efektivno izdržava, istu primjenom odredbi čl.52,53 i 54 KZ-a,uslovio rokom provjere od 2 (dvije) godine, čime će se po nalaženju ovog Suda u dovoljnoj mjeri uticati na okrivljenog da ubuduće ne vrši krivična djela, te da će u cjelosti biti ostvarena svrha izricanja uslovne osude, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p3"></p>
<p class="p3">
<span>Odluku o troškovima krivičnog postupka, Sud je donio shodno čl.226, 227 i 229 Zakonika o krivičnom postupku, a isti se odnose na troškove nastale povodom medicinskog vještačenja u ukupnom iznosu od 209,00 eura, dok je paušal u iznosu od 50,00 € odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana 04.03.2013 godine</span>
</p>
<p class="p1"></p>
<p class="p4">
<span>           Zapisničar                                                                                            Sudija, </span>
</p>
<p class="p4">
<span>          Lidija Radetić, s.r.                                          	     Larisa Mijušković-Stamatović, s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA : </span>
</p>
<p class="p4">
<span>Protiv ove presude može se izjaviti</span>
</p>
<p class="p4">
<span>žalba u roku od 8 (osam) dana od</span>
</p>
<p class="p4">
<span>dana prijema pismenog otpravka iste </span>
</p>
<p class="p4">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p3">
<span>                                                   ZTO: Radetić Lidija</span>
</p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p5"></p>
<p class="p6"></p>
<p class="p6"></p>


</body>
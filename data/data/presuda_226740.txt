<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.76/16</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Sanje Radević, kao zapisničara, u krivičnom predmetu protiv okrivljenog Lj. S., zbog krvičnog djela falsifikovanje novcaiz čl. 284.st.4 Krivičnog zakonika Crne Gore, odlučujući po optužnom predlogu Osnovnog državnog tužilaštva Kt.br.1325/15 od 03. februara 2016. godine, koji je zastupala Državni tužilac u Osnovnom državnom tužilaštvu D. I. – Đ., nakon glavnog i javnog pretresa održanog dana 15.09.2016. godine, u prisustvu stranaka, donio je i istog dana javno objavio</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni Lj. S., sa JMBG: ., zvani Lj., od oca S. i majke R., rođene L., rođen .. godine u P., sa prebivalištem u D. S.bb, pismen, gemetar, oženjen, otac osomro djece, lošeg imovnog stanja, osuđivan presudom Osnovnog suda u Podgorici K.br. 09/1255 od 15.06.2015. godine zbog krivičnog djela iz čl. 258.st.2 Krivičnog zakonika Crne Gore na kaznu zatvora u trajanju od 6 mjeseci, presudom Okružnog suda u Beogradu K.br.374/02 od 16.04.2003. godine zbog krivičnog djela 160.st.2 KZRS na kaznu zatvora u trjanju do 1 godine i 6 mjeseci i presudom Okružnog suda u Beogradu K.br.172/02 od 19.07.2002. godine zbog krivičnog djela iz čl. 168.st.1 KZRS na kaznu zatvora u trajanju od 6 mjeseci</span>
</p>
<p style="text-align:center;">
<span>Kriv je</span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana 16.11.2015. godine u P., znajući da je načinjen lažan novac- novčanica u apoenu od 200,00 eura, serijskog broja V7..., koju je dobio od sada neidentifikovanog lica, koja je odstupala u odnosu na orginalnu po: papiru, boji i štampi, vodenom žigu, to nije prijavio iako je bio svjestan svog djela i htio njegovo izvršenje i znao da je njegovo djelo zabranjeno,</span>
</p>
<p>
<span>čime je izvršio krivično djelo falsifikovanje novca iz čl. 258.st.4 Krivičnog zakonika Crne Gore</span>
</p>
<p>
<span>Pa sud okrivljenog, primjenom citiranih zakonskih propisa, i čl. 3,4,5,13,15,32,41,42 Krivičnog zakonika Crne Gore i čl. 226 i 374 Zakonika o krivičnom postupku</span>
</p>
<p style="text-align:center;">
<span>Osuđuje</span>
</p>
<p>
<span>Na kaznu rada u javnom interesu u trajanju od 60 (šezdeset) časova za vrijeme od 4 (četiri) mjeseca, a ukoliko okrivljeni ne vrši rad u javnom interesu ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1(jednog) mjeseca.</span>
</p>
<p>
<span>Za ovim sud okrivljenom na osnovu čl. 258.st.5 Krivičnog zakonika Crne Gore</span>
</p>
<p>
<span>Izriče:</span>
</p>
<p style="text-align:center;">
<span>MJERU BEZBJEDNOSTI</span>
</p>
<p>
<span>Oduzimanje novca- novčanice u apoenu od 200,00 eura, serijskog broja V7....</span>
</p>
<p>
<span>Obavezuje se okrivljeni da ovom sudu na ime paušala uplati novčani iznos od 30,00 eura,u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Kt.br.1325/15 od 03. februara 2016. godine, okrivljenom Lj. S. stavljeno je na teret krivično djelo falsifikovanje novca iz čl. 258.st.4 Krivičnog zakonika Crne Gore. Zastupnik optužbe je ostao pri optužnom predlogu i predložio je sudu da okrivljenog oglasi krivim i osudi po zakonu. Takođe je predložio da se okrivljenom shodo čl. 258.st.5 Krivičnog zakonika Crne Gore predmetna novčanica oduzme.</span>
</p>
<p>
<span>Iznoseći odbranu na glavnom pretresu, okrivljeni je ostao pri navodima odbrane u prethodnom postupku, pa je istakao da nije znao da predmetni novac mora prijaviti nadležnom državnom organu.</span>
</p>
<p>
<span>Iznoseći odbranu u prethodnom postupku, okrivljeni se branio da se novčanica od 200,00 eura u njegovom novčaniku nalazila od 16.11.2015. godine. Da je u pitanju vidno oštećena i pohabana novčanica koju je dobio u Beogradu prije pet godina, ali da se ne može sjetiti od kog lica. Od momenta kada je predmetna novčanica došla u njegov posjed znao je da se radi o falsifikatu, a istu je držao u novčaniku samo da novčanik ne bi bio prazan. Novčanicu nikada nije stavljao u opticaj, niti je pokušao da je stavi u opticaj. Nadalje, po papiru, samom izgledu novčanice, jasno je bilo da je ista falsifikat, tako da je po njegovom mišljenju bilo odmah vidljivo da to nije prava novačnica. </span>
</p>
<p>
<span>U završnoj riječi, okrivljeni je istakao da nije znao da suvenir koji podjeća na prevaru krivično djelo. </span>
</p>
<p>
<span>Sud je u dokaznom postupku pročitao izvještaj Centralne banke Crne Gore o tehničkoj analizi novca broj 0903-15/541-2 od 24.11.2015.godine, potvrdu Uprave policije Sektora kriminalističke policije Ku.br.933/15  18.12.2015. godine, pročitao je izvještaj o grafološkom vještačenju Forenzičkog centra u Danilovgradu br.1295/16 od 06.04.2016. godine, izvršio je uvid u novčanicu serijskog broja V7... i pročitao je izvod iz Ke za okrivljenog, izdat od odjeljenja PRIS-a Osnovnog suda u Podgorici pod poslovnom oznakom br.277/2016. </span>
</p>
<p>
<span>Iz izvještaja o grafološkom vještačenju Forenzičkog centra u Danilovgradu od 06.04.2016. godine, proizilazi da je vršeno vještačenje jedne novčanice, u apoenu od 200 eura, serijskog broja V7..., a uz upotrebu mikroskopa „Projektina Docubox Dragon“ i odgovorajućeg specimena, te da su konstatovane razlike koje se manifestuju u kvalitetu hartije, kvalitetu štampe i prisustvu i kvalitetu elementa zaštite. Da su su uočene razlike dovoljne za donošenje sasvim određenog zaključka da predmetna novčanica nije autentična banknota, odnosno da je ista falsifikovana.</span>
</p>
<p>
<span>Iz izvještaja Centralne banke o tehničkoj analizi novca od 24.11.2015. godine, proizilazi da je tehničkom analizom novčanice u apoenu od 200 eura serijskog broja V7..., utvrđeno da je novčanica falsifikat indikativa EUA200 P0003 varijacija a, veoma dobre izrade.</span>
</p>
<p>
<span>Iz citirane potvrde Uprave policije Sektora kriminalističke policije od 18.12.2015. godine, proizilazi da su ovlašćeni službenici policije, istog dana, od lica Lj. S., privremeno oduzeli jednu novčanicu u apoenu od 200,00 eura, ser. br. V7....</span>
</p>
<p>
<span>Iz citiranog izvoda iz Ke za okrivljenog, izdatog od Onovnog suda u Podgorici br.277/2016, proizilazi da je okrivljeni osuđivan, kao u izreci presude.</span>
</p>
<p>
<span>Okrivljeni je tokom postupka negirao izvršenje krivičnog djela. Naime, okrivljeni tokom čitavog postupka nije sporio da je znao da je predmetna novačnica lažna. Međutim, branio se da nije znao da to treba prijaviti, pa se iz konstalacije njegove odbrane zaključuje da je pledirao da je postupao u neotklonjivoj stvarnoj zabludi. Odbranu okrivljenog sud je cijenio kao neistinitu. Imajući u vidu zakonsko određenje neotklonjive stvarne zablude iz čl. 18.st.2 KZCG, i dovodeći isto u vezu sa činjenicama utvrđenim u ovom postupku, sud zaključuje da okrivljeni nije postupao u neotklonjivoj stvarnoj zabludi. Naime, stanovište je suda da okrivljeni nije bio u neotklonjivoj stvarnoj zabludi, iz razloga što je u postupku utvrđeno da je i ranije osuđivan za istovrsno krivično djelo, koja činjenica je utvrđena iz izvoda iz Ke, pa je, dakle, kroz taj postupak morao biti upoznat sa svim bitnim obilježjima bića krivičnog djela falsifikovanje novca, što dovodi do zaključka da okrivljeni nije bio ubjeđen u tačnost svijesti da neprijavljivanje načinjenog lažnog novca ne predstavlja krivično djelo, iz kog razloga se ne može uspješno pozivati na pravni institut na koji pledira kroz svoju odbranu. Da je okrivljeni  izvršio predmetno krivično djelo utvrđuje se iz  izvještaja Forenzičkog centra u Danilovgradu, koji sud cijeni kao stručan i iz koga je utvrđeno da je predmetna novčanica falsifikovana, kao i iz izvještaja Centralne banke Crne Gore, iz koga se takođe utvrđuje da je predmetna novčanica falsifikovana. Sud je nadalje cijenio i potvrdu Upave policije Sektora kriminalističke policije o privremeno oduzetim predmetima, pa je našao da je ista vjerodostojana.</span>
</p>
<p>
<span>Cjeneći subjektivni odnos okrivljenog prema izvršnom krivičnom djelu, sud je utvrdio da je okrivljeni bio svjestan krivičnog djela, htio je njegovo izvršenje, pa se njegov subjektivni odnos prema izvršenom krivičnom djelu definiše kao direktan umišljaj, koji oblik vinosti je sud utvrdio na osnovu dokaza provedenih u postuku, kojima je pokolnio vjeru.</span>
</p>
<p>
<span>Prilikom izbora vste i visine krivične sankcije, sud je cijenio sve okolnosti iz čl. 42 KZCG, koje utiču da kazna bude manja li veća, pa je kao otežavajuću okolnost cijenio raniju osuđivanost okrivljenog, a između ostalog za istovrsno krivično djelo, dok je kao olakšavajuću okolnost cjenio da je porodičan čovjek i otac osmoro djece, a kako se svaka krivična sankcija mora prilagoditi kako učiniocu, tako i njegovom krivičnom djelu, odnosno mora se poštvovati princip individualizacije krivične sankcije, i bez obzira na raniju osuđivanost okrivljenog, imajući u vidu njegove porodične prilike, sud nalazi da će okrivljeni kroz rad u javnom interesu moći sagledati nedopustivost ponašanja koje je manifestovao izvršenjem ovog krivičnog djela i da će se okrenuti ka pozitivnim životnim vrijednostima, pa je sud okrivljenog osudio na kaznu rada u javnom interesu u trajanju od 60 časova za vrijeme od 4 mjeseca, a ukoliko okrivljeni ne vrši rad u javnom interesu ova kazna će se zamijeniti kaznom zatvora, tako što će se za svakih započetih 60 časova rada u javnom interesu zamijeniti kaznom zatvora u trajanju od 1 mjeseca. Ovdje valja istaći da je okrivljeni, shodono zakonskom određenju, prije završne riječi dao saglasnost za osudu na ovu kaznu. Po stanovištu ovog suda, navedena kazna je bravedan balans između zahtjeva za individualizacijom kazne i svrhe kažnjavanja, i istom se osim svrhe kažnjavanja ima ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika Crne Gore.</span>
</p>
<p>
<span>Sud je, poštujući imperativnu normu iz čl. 258.st.5 KZCG, okrivljenom izrekao i mjeru bezbjednosti oduzimanja novčanice u apoenu od 200,00 eura, serijskog broja V1392011422.</span>
</p>
<p>
<span>Odluku o paušalu, sud je temeljio na odredi čl. 226 Zakonika o krivičnom postupku, a visinu istog sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 15.09.216. godine</span>
</p>
<p style="text-align:right">
<span>SUDIJA</span>
</p>
<p style="text-align:right">
<span>Goran Đuković s.r.</span>
</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku od 8 dana od dana prijema pisanog otpravka presude višem sudu u Podgorici a preko ovog suda.</span>
</p>
<p>&nbsp;</p>
<p>
<span>ZTO: Radević Sanja</span>
</p>
<p>&nbsp;</p>
<p>&nbsp;</p>
</div>
</div>


</body>
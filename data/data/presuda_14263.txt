<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 1.01875in 0.82708335in 1.1666666in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.49166667in;text-align:justify;hyphenate:auto;font-family:Arial;font-size:12pt;}
.p10{margin-left:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 6/13</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p5">
<span>OSNOVNI SUD U BIJELOM POLJU, kao prvostepeni krivični sud, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog Z. Z., iz Mojkovca, zbog krivičnog djela nedavanje izdržavanja iz čl. 221 st. 1 Krivičnog zakonika, po optužnom predlogu Osnovnog državnog  tužilaštva u Bijelom Polju, Kt. br. 375/12 od 15. 01. 2013 godine, nakon održanog usmenog, glavnog i javnog pretresa, u prisustvu zamjenika ODT-a u B.Polju Z.o D., okrivljenog Z. Z. i zak. zastupnika mldb. oštećenih M. S.,  dana 01. 02. 2013 godine. donio je i objavio,</span>
</p>
<p class="p2"></p>
<p class="p2"></p>
<p class="p4"></p>
<p class="p6">
<span>P R E S U D U</span>
</p>
<p class="p2"></p>
<p class="p4"></p>
<p class="p4">
<span>	 Okrivljeni Z. Z., JMBG ..., od oca R., majke M., rođene J., rodjen 14. 06. 1977 godine u Mojkovcu, sa prebivalištem u mjestu .., Opština Mojkovac, razveden, otac dvoje djece, završio SSS, nezaposlen, osuđivan prersudom Osnovnog sud u Bijelom Polje K br. 46/12 od 19. 03. 2012 zbog KD iz čl. 221/1 KZ-a, kaznom zatvora od 3 mjeseca uslovno na jednu godinu. </span>
</p>
<p class="p4">
<span>  </span>
</p>
<p class="p4"></p>
<p class="p4"></p>
<p class="p6">
<span>K R I V    J E</span>
</p>
<p class="p2"></p>
<p class="p2">
<span>	-Zato što:</span>
</p>
<p class="p2"></p>
<p class="p4">
<span>	Od 13. 01. 2012. godine do 29. 10. 2012. godine, ne daje izdržavanje za svoje dvoje maloljetno djece, oštećene Z.N. i Z. K., koje je po zakonu dužan da izdržava a ta dužnost je utvrđena izvršnom sudskom odlukom - presudom Osnovnog suda u Bijelom Polju P. br. 999/2010 od 10. 06. 2011. godine, kojom je obavezan da mjesečno isplaćuje iznos od 100,00 eura, na ruke zakonskoj zastupnici maloljetne djece, majci S.M., najkasnije do 10-og u mjesecu za prethodni mjesec,</span>
</p>
<p class="p7">
<span> </span>
</p>
<p class="p8">
<span>-čime je izvršio dva krivična djela nedavanje izdržavanja iz čl. 221 st. 1 Krivičnog zakonika,  </span>
</p>
<p class="p2"></p>
<p class="p4">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, Krivičnog zakonika i čl. 226, 229, 239 i 374 Zakonika o krivičnom postupku (Zkp-a) utvrđuje, </span>
</p>
<p class="p4"></p>
<p class="p4">
<span>	-za krivično djelo nedavanje izdržavanja iz čl. 221 st. 1 izvršeno na štetu mldb. Z. K., kaznu zatvora od 30 dana,</span>
</p>
<p class="p4">
<span>	</span>
</p>
<p class="p4">
<span>	-za krivično djelo nedavanje izdržavanja iz čl. 221 st. 1 izvršeno na štetu mldb. Z. Ni., kaznu zatvora od 30 dana,</span>
</p>
<p class="p4"></p>
<p class="p4">
<span>	pa ga sud, primjenom čl. 48 Krivičnog zakonika, </span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p2"></p>
<p class="p9">
<span>Na  jedinstvenu kaznu zatvora od 45  (četrdesetpet) dana.</span>
</p>
<p class="p4"></p>
<p class="p4">
<span>	Okrivljeni se obavezuje da plati sudu na ime paušala iznos od 30,00€, koji iznos  će uplatiti na račun Budžeta Crne Gore, broj: 832-151-35, u roku od 15 dana, po pravnosnažnosti presude, pod prijetnjom prinudnog izvršenja, s tim što je dokaz o uplatih istih, dužan dostaviti krivičnoj pisarnici ovog suda. Drugih troškova krivičnog postupka nije bilo. </span>
</p>
<p class="p4"></p>
<p class="p8">
<span>Zakonska zastupnica mldb. oštećenih Z. N. i Z. K., majka M. S., radi ostvarivanja imovinsko-pravnog zahtjeva, upućuje se na parnični postupak.   </span>
</p>
<p class="p4">
<span> 	</span>
</p>
<p class="p4"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p4"></p>
<p class="p8">
<span>Optužnim predlogom Osnovnog državnog tužilaštva u Bijelom Polju, Kt. br. 375/12 od 15. 01. 2013 godine, optužen je Z. Z. iz Mojkovca, zbog dva krivična djela nedavanje izdržavanja iz čl. 221 st. 1 Krivičnog zakonika.</span>
</p>
<p class="p8"></p>
<p class="p8">
<span>Glavni pretres je održan i zaključen u prisustvu zamjenika ODT-a u Bijelom Polju, Zvrko Denisa, okrivljenog Z. Z. i zak. zastupnika mldb. oštećenih M. S.. </span>
</p>
<p class="p8"></p>
<p class="p4">
<span>	Zamjenik ODT-a, u završnoj riječi, izjavio je da ostaje pri podnijetom optužnom predlogu, predlažući sudu da okrivljenog oglasi krivim i osudi na kaznu po zakonu. </span>
</p>
<p class="p4"></p>
<p class="p8">
<span>Zakonski zastupnik mldb. oštećenih M. S. u završnoj riječi,  pridružila se krivičnom gonjenju protiv okrivljenog i postavila imovinsko-pravni zahtjev, za koji je navela da će ga ostvarivati u parničnom postupku.</span>
</p>
<p class="p8"></p>
<p class="p4">
<span>	Okrivljeni Z. Z., u svojoj odbrani, datoj tokom istražnog postupka, istakao je da je svoju obavezu izdržavanja svoje djece Z. N. i K. izvršavao redovno a sa manjim zakašnjenjima. Kazao je da su zakašnjenja, posledica toga što nije zaposlen pa objektivno nema sredstava da na vrijeme izmiri svoje obaveze prema djeci. Kazao je još da je zbog istog krivičnog djela već osuđen presudom Osnovnog suda u Bijelom Polju K. br. 46/12 od 19. 03. 2012. godine a za period od 10. 06. 2011. do 12. 01. 2012. godine, a naveo je da je nakon pravosnažnosti presude redovno izmirivao svoje obaveze sa manjim zakašnjenjima. </span>
</p>
<p class="p4">
<span>	U svojoj odbrani na glavnom pretresu okrivljeni Z. ponovio je odbranu datu u istražnom postupku, s tim što je dodao da mu je u periodu od 13. 01. 2012. do 29. 10. 2012. godine, obaveza bila da svakog mjeseca na ruke M. S. isplaćuje iznos od 100,00 eura, najkasnije do 10-og u mjesecu. U ovom periodu, kako je naveo, djelimično je izvršio svoju obavezu pa je M. S. na ruke dao novčani iznos od oko 400,00 eura i to neki put iznos od 70,00 eura, a neki put po 80,00 eura, pa je ukupno od početka aprila do kraja avgusta M. S. isplatio iznos od 400,00 eura. Novac je, kako je naveo, slao po sinu Z. N., učeniku II-og razreda OŠ. Dodao je još da je bio zaposlen u preduzeću Plantaže "13.jul" u periodu od 01. 03. 2012. do 04. 04. 2012. godine, kada mu je prestao radni odnos, a po prestanku radnog odnosa, naveo je da je obavljao različite fizičke poslove po crnogorskom primorju.  </span>
</p>
<p class="p4"></p>
<p class="p4">
<span>	U završnoj riječi izjavio je da ostavlja sudu na ocjenu utvrđivanje njegove krivice, s tim što je molio sud da ako je nađe da ga što blaže kazni.  </span>
</p>
<p class="p4"></p>
<p class="p4">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka zak. zastupnika mldb. oštećenih M. S., na predlog i uz saglasnost stranaka pročitao iskaz svjedokinje, Z. M., pročitao presudu Osnovnog suda u Bijelom Polju, P. br. 999/2010 od 10. 06. 2011 godine, pročitao presudu osnovnog suda u Bijelom Polju K br. 46/12 od 19. 03. 2012 godine, te izvršio uvid u izvod iz KE na ime okrivljenog.  </span>
</p>
<p class="p4"></p>
<p class="p4">
<span>	Cijeneći odbranu okrivljenog i izvedene dokaze pojedinačno i u međusobnoj vezi, na osnovu čl. 370 Zkp-a, sud je utvrdio činjenično stanje, na osnovu istog je zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p4"></p>
<p class="p4">
<span>	Sud je cijenio iskaz svjedokinje M. S., koja u svom iskazu datom tokom istražnog postupka u bitnom navodi da je dana 10. 06. 2011. godine, pred Osnovnim sudom u Bijelom Polju, razveden brak između nje i Z. Z., a istom presudom Z. Z. je obavezan da na ime svog doprinosa za izdržavanje zajedničke mldb. djece, plaća mjesečno iznos od 100,00 eura, počev od dana donošenja presude i to njoj na ruke. Dalje je navela da od dana donošenja presude, okrivljeni nije nijednom isplatio navedeni novčani iznos, niti je na bilo koji način učestvovao u izdržavanju svoje mldb. djece, osim što je u dva navrata djeci dao po 20,00 eura. </span>
</p>
<p class="p4">
<span>	U svom iskazu datom na glavnom pretresu svjedokinja M. je ponovila iskaz dat u istrazi dodajući da u periodu od 13. 01. 2012. godine do 29. 10. 2012. godine, okrivljeni Z. je jedanput Z. N. dao iznos od 20,00 eura, a negdje u drugoj polovini januara mjeseca 2012. godine okrivljeni je Z. N. i K. kupio cipele. Osim novčanog iznosa od 20,00 eura tvrdila je da okrivljeni nije dao nikakav drugi novčani iznos na ime svog doprinosa za izdržavanje. Iskaz ove svjedokinje sud je u potpunosti prihvatio kao jasan određen i objektivan. </span>
</p>
<p class="p4"></p>
<p class="p4">
<span>	Sud je cijenio iskaz svjedokinje Z. M. koja je navela da okrivljeni Z. Z. u periodu od 12. 01. 2012. godine nije redovno davao doprinos za izdržavanje njegove mldb. djece, dodajući da je okrivljeni nezaposleno lice i da nema sredstava da daje izdržavanje. Kazala je još da joj je poznato da je okrivljeni u njenom prisustvu majci mldb. djece, u nekolika navrata, davao novčani iznos od 20,00 eura, a nekada od 10,00 eura, dok je nekolika puta djeci kupovao garderobu i opremu za školu, koje je majka mldb. oštećenih odbila da primi. Cijeneći iskaz ove svjedokinje sud isti prihvata, u dijelu da okrivčljeni nije redovno izmirivao obaveze, na ime doprinosa za izdržavanje, te da okrivljeni nije zaposlen. međutim iskaz svjedokinje u dijelu da je okrivljeni u nekolika navrata, davao novčani iznos od 20,00 eura, a nekada od 10,00 eura, sud ne cijeni neistinitim, međutim navodi se po ocjeni ovog suda odnose na period od dana donošenja presude P br 999/10, dok za period koji je naveden u optužnom predlogu Kt. br. 375/12, kako je utvrđeno iz iskaza svjedokinje M., okrivljeni je dao samo iznos od 20,00€.  </span>
</p>
<p class="p4"></p>
<p class="p4">
<span>	Obaveza doprinosa za izdržavanje mldb. oštećenih od strane okrivljenog Zindovića, utvrdjena je iz sadržine pisanog dokaza presude Osnovnog suda u Bijelom Polju P. br. 999/2010 od 10. 06. 2011. godine, iz koje je utvrdjeno da je okrivljeni Z. na ime svog doprinosa za izdržavanje mldb. oštećenih, obavezan da plaća mjesečno po 100,00€, počev od dana donošenja presude i to M. S.na ruke, dok za to budu postojali zakonom predvidjeni uslovi. Presuda Osnovnog suda u Bijelom Polju P. br. 999/2010 od 10. 06. 2011. godine, pravosnažna je od  27. 06. 2011. godine, a ista je i izvršna jer su po pravosnažnosti protekli u presudi predvidjeni rokovi dobrovoljnog izvršenja.</span>
</p>
<p class="p4"></p>
<p class="p4">
<span>	Iz izvoda iz kazene evidencije na ime okrivljenog sud je utvrdio da je isti do sada osudjivan jedanput i to prersudom Osnovnog sud u Bijelom Polje K br 46/12 od 19. 03. 2012 zbog KD iz čl. 221/1 KZ-a, kaznom zatvora od 3 mjeseca uslovno na jednu godinu. </span>
</p>
<p class="p4">
<span>	</span>
</p>
<p class="p4">
<span>	Uvidom u presudu ovog suda K br. 46/12 od 19. 03. 2012 godine, utvrđeno je da je okrivljeni Z., istom osuđen zbog krivičnog djela nedavanje izdržavanja, iz čl. 221 st. 1 KZ-a izvršenog u periodu od 10. 06. 2011 do 12. 01. 2012 godine. </span>
</p>
<p class="p4">
<span> </span>
</p>
<p class="p8">
<span>Okrivljeni Z. se branio da je doprinos za izdržavanje davao s tim što isto nije davao redovno, dok je na glavnom pretresu naveo i da je u kritičnom periodu na ime doprinosa za izdržavanje dao iznos od 400,00 eura. Ovakva odbrana okrivljenog obezvrijeđena je jasnim i doslednim iskazom svjedokinje M., koja je jasno i ubjedljivo navela da je okrivljeni zapravo u kritičnom periodu samo jedanput dao iznos od 20,00 eura, pa sud odbranu okrivljenog cijeni sračunatom u cilju izbjegavanja sopstvene krivice. Činjenica da je okrivljeni u kritičnom periodu jedanput dao na ime doprinosa za izdržavanje iznos od 20,00€, je bez uticaja na postojanje predmetnog krivičnog djela, obzirom da djelimičnim i neznatnim plaćanjem svoje obaveze, korisnici izdržavanja kojih je dvoje, nijesu ostavrivali pravo na izdržavanje.</span>
</p>
<p class="p4"></p>
<p class="p8">
<span>S toga, iz dokaza izvedenih tokom postupka dovednih u vezu sa odbranom okrivljenog sud je nedvosmisleno utvrdio da okrivljeni nije davao doprinos za izdržavanje mldb. Z. N. i Z. K.u period od 13. 01. 2012 do 29. 10. 2012 godine, na način i u iznosu kako je obavezan izvršnom sudskom odlukom, presudom Osnovnog suda u Bijelom Polju P. br. 999/2010.</span>
</p>
<p class="p8"></p>
<p class="p8">
<span>Odbranu okrivljenog da doprinos za izdržavanje nije davao obzirom da nije zaposlen, te da ne ostvaruje prihode, sud ne prihvata obzirom da okrivljeni, kako je sam naveo, je određeni period radio u preduzeću AD "Plantaže", a kasnije je, kako je sam naveo, ostvarivao prihod kroz rad na različitim fizičkim poslovima po crnogorskom primorju, pa je okrivljeni nesporno u kritičnom periodu i ostvarivao određene prihode, što je i životno logično, obzirom da je lice mladje životne dobi, fizički i zdravstveno sposoban za privredjivanje i ostvarivanje prihoda.</span>
</p>
<p class="p8"></p>
<p class="p8">
<span>Dakle okrivljeni ostavaruje prihode, i pored činjenice da se ne nalazi u stalnom radnom odnosu, pa njegova nezaposlenost, objektivno ne predstavlja razlog za nemogućnost davanja izdržavanja. Zbog svega navedenog ovaj sud je mišljenja, da na starani okrivljenog ne postoje opravdani razlozi za nedavanje izdržavanja, mldb  oštećenim Z. N. i Z. K.. </span>
</p>
<p class="p4"></p>
<p class="p4">
<span>	Iz dokaza izvedenih tokom postupka a djelimično i iz priznanja okrivljenog sud je utvrdio činjenično stanje koje odgovara činjeničnom opisu iz izreke presude, jer je nedvosmisleno utvrdio da okrivljeni, od 13. 01. 2012. godine do 29. 10. 2012. godine, ne daje izdržavanje za svoje dvoje maloljetno djece, oštećene Z. N. i Z. K., koje je po zakonu dužan da izdržava a ta dužnost je utvrđena izvršnom sudskom odlukom - presudom Osnovnog suda u Bijelom Polju P. br. 999/2010 od 10. 06. 2011. godine, kojom je obavezan da mjesečno isplaćuje iznos od 100,00 eura, na ruke zakonskoj zastupnici maloljetne djece, majci S. M., najkasnije do 10-og u mjesecu za prethodni mjesec.</span>
</p>
<p class="p4"></p>
<p class="p8">
<span>U opisanim radnjama okrivljenog stekla su se sva bitna obilježja bića dva krivična djela nedavanje izdržavanja iz čl. 221 st. 1 Krivičnog zakonika, jer korisnici izdržavanja kojih je dvoje, nijesu ostvarivali pravo na izdržavanje. Krivična djela okrivljeni je izvršio s umišljajem, s obzirom da je bio svjestan svoje obaveze, ustanovljene pravosnažnom sudskom odlukom, te je htio izvršenje djela, jer po datoj presudi nije postupao, što je imalo za posledicu da njegova mldb. djeca, kao korisnici izdržavanja, isto nijesu mogli da ostvaruju. </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi o nezaposlenom licu lošeg imovnog stanja. Od oteževajućih okolnosti sud je cijenio raniju osuđivanost okrivljenog, pri tom okrivljeni je osuđivan za istovrsno krivično djelo. Sud je okrivljenom za izvršeno krivično djelo na štetu mldb. oštećene Z. K. utvrdio kaznu zatvora od 30 dana, a za isto krivično djelo izvršeno na štetu mldb. oštećenog Z. N., takođe kaznu zatvora od 30 dana, pa primjenom odredbi o sticaju, utvrdio jedinstvenu kaznu zatvora od 45 dana. Sud je mišljenja da će se sa jedinstvenom kaznom zatvora od 45 dana, postići svrha kažnjavanja iz čl. 32 Krivičnog zakonika i time dovoljno uticati na okrivljenog da u  buduće ne  vrši ova  ili druga krivična djela.</span>
</p>
<p class="p8"></p>
<p class="p4">
<span>	Shodno čl. 226 i 229 Zkp-a, okrivljeni je obavezan da sudu plati na ime paušala iznos od 30,00 eura, pri čemu je sud vodio računa o težini i složenosti krivičnog postupka, kao i o imovinskim prilikama okrivljenog. Drugih troškova krivičnog postupka nije bilo. </span>
</p>
<p class="p4"></p>
<p class="p4">
<span>	 Sud je zakonsku zastupnicu mldb. oštećenih M. S., radi ostvarivanja imovinsko-pravnog zahtjeva, uputio na parnični postupak. </span>
</p>
<p class="p4"></p>
<p class="p4">
<span>	Iz  iznijetog je odlučeno kao u izreci presude, a shodno čl. 374  Zkp-a.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 01. 02. 2013. godine  </span>
</p>
<p class="p4"></p>
<p class="p10"></p>
<p class="p4">
<span>   ZAPISNIČAR,				 			        S U D I J A,    </span>
</p>
<p class="p4">
<span>Draginja Bošković s.r.        						    Ivan Adamović s.r.</span>
</p>
<p class="p4"></p>
<p class="p4"></p>
<p class="p4"></p>


</body>
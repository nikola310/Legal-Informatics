<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 34/17</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU,</span><span class="span1"> kao prvostepeni krivični, sudija pojedinac Vujačić Vukota, uz sudjelovanje namještenika Mrvaljević Desanke, kao zapisničara, rješavajući u krivičnom predmetu okrivljenog Đ</span><span class="span1">..</span><span class="span1"> Đ</span><span class="span1">..</span><span class="span1">, iz Nikšića, zbog krivičnog djela šumska krađa iz člana 324 stav 2 KZ CG, postupajući po optužnom predlogu ODT-a Nikšić Kt.br. 502/16 od 01.02.2017. godine, nakon javnog glavnog pretresa održanog dana 14.03.2017. godine, u prisustvu zastupnika ODT-a Vukotić-Kankaraš Slađane i okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni Đ</span><span class="span1">..</span><span class="span1"> Đ</span><span class="span1">..</span><span class="span1">, JMBG: </span><span class="span1">..</span><span class="span1">, </span><span class="span1">od oca M</span><span class="span1">..</span><span class="span1"> i majke V</span><span class="span1">..</span><span class="span1"> rođene D</span><span class="span1">..</span><span class="span1">, rođen </span><span class="span1">..</span><span class="span1">. godine u Nikšiću, sa prebivalištem u Nikšiću-selo L</span><span class="span1">..</span><span class="span1"> bb, državljanin Crne Gore, sa završenom srednjom školom, penzioner, neoženjen, lošeg imovnog stanja, ranije neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e:</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 10.12.2016.godine, u Nikšiću, iako je bio svjestan svog djela i htio njegovo izvršenje, isti je u državnoj šumi, na Krnovu, u mjestu zv.“Vučje“, u odjelu 42, kojim područjem gazduje Uprava za šume Pljevlja-Područna jedinica Nikšić, radi krađe oborio 70 stabala bukve, u ukupnoj količini od 8,71 m3 bruto mase ogrevnog drveta,</span>
</p>
<p>&nbsp;</p>
<p>
<span class="span1">čime je izvršio krivično djelo šumska krađa iz člana 324 stav 2 Krivičnog zakonika Crne Gore, </span>
</p>
<p>&nbsp;</p>
<p>
<span class="span1">- Pa sud okrivljenom : </span>
</p>
<p style="text-align:center;">
<span class="span1">-I-</span>
</p>
<p>&nbsp;</p>
<li style="display: block;">
<span class="span2">zbog izvršenja navedenog krivičnog djela primjenom citiranih zakonskih odredbi, odredbi iz člana 4 stava 2, člana 42, 52, 53 i 54 KZ CG, kao i odredbi iz člana 374 ZKP-a izriče</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align: center; display: block;">
<span class="span2">USLOVNU OSUDU</span>
</li>
<p>&nbsp;</p>
<li style="display: block;">
<span class="span2">Sa kojom mu utvrđuje</span><span class="span2"> kaznu zatvora u trajanju od 3 (tri) mjeseca </span><span class="span2">i istovremeno određuje da se navedena kazna neće izvršiti ukoliko on u roku od jedne godine, od dana pravosnažnosti presude, ne izvrši novo krivično djelo. </span>
</li>
<p>&nbsp;</p>
<li style="text-align: center; display: block;">
<span class="span2">-II-</span>
</li>
<p>&nbsp;</p>
<li style="display: block;">
<span class="span2">pa zatim okrivljenog zbog izvršenja navedenog krivičnog djela, sud primjenom člana 32, 39 stav 1 i člana 42 KZ CG, kao i odredbi iz člana   374 ZKP-a</span>
</li>
<li style="display: block;">
<span class="span2"> </span>
</li>
<li style="text-align: center; display: block;">
<span class="span2">O S U Đ U J E</span>
</li>
<p>&nbsp;</p>
<li style="display: block;">
<span class="span2">Na novčanu kaznu, kao sporednu kaznu, u iznosu od 200,00 (dvijestotine) eura, koju je dužan platiti u roku od 90 (devedeset) dana,</span><span class="span2"> od dana pravosnažnosti presude. Ukoliko okrivljeni ne plati navedenu kaznu u ostavljenom roku, ista će biti zamijenjena sa kaznom zatvora, na način što će se okrivljenom za svakih započetih 25,00 (dvadesetpet) eura novčane kazne odrediti po jedan dan zatvora.</span>
</li>
<p>&nbsp;</p>
<li style="display: block;">
<span class="span2">Okrivljeni se oslobađa plaćanja troškova krivičnog postupka, shodno članu 229 st. 4 ZKP-a.</span>
</li>
<p>&nbsp;</p>
<li style="display: block;">
<span class="span2">Oštećena Uprava za šume - PJ Nikšić, se shodno čl. 239 st. 2 ZKP-a, radi ostvarivanja imovinsko-pravnog zahtjeva upućuje na parnični postupak.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Nikšiću, svojim optužnim predlogom Kt.br 502/16 od 01.02.2017. godine, stavilo je na teret okrivljenom Đ</span><span class="span1">..</span><span class="span1">Đ</span><span class="span1">..</span><span class="span1"> izvršenje krivičnog djela šumska krađa iz člana 324 stav 2 KZ CG, koje krivično djelo je činjenično opisano u izreci presude. Zastupnik ODT-a Vukotić-Kankaraš Slađana, koja je zastupala optužni akt na glavnom pretresu, u svojoj završnoj riječi, ostajući pri navodima podnijetog optužnog akta, predložila je sudu da okrivljenog oglasi krivim, zbog izvršenja krivičnog djela, koje mu je stavljeno na teret optužbom i osudi po zakonu. </span>
</p>
<p>
<span class="span1"> </span>
</p>
<p>
<span class="span1">Okrivljeni</span><span class="span1"> Đ</span><span class="span1">..</span><span class="span1"> Đ</span><span class="span1">..</span><span class="span1"> je na glavnom pretresu izjavio da priznaje izvršenje krivičnog djela, koje mu je stavljeno na teret optužbom. U svojoj odbrani, u bitnom objašnjava da živi u svojoj porodičnoj kući, koja se nalazi u mjestu Lukovo, da je tokom jeseni 2016. godine Upravi za šumi Pljevlja-Područna jedinica Nikšić predao zahtjev da mu ista odobri jedan kamion bukovog ogrjevnog drveta, da mu je po tom zahtjevu Uprava za šume odobrila sječu u mjestu zvanom Vučje, da mu je šumar Rašković izvršio doznaku za sječu, u reonu Vučje, na parceli koja je je bila nepristupačna, iz kojeg razloga je dana 10.12.2016. godine, bez ovlašćenja reonskog lugara, na jednom drugom mjestu izvršio sječu većeg broja bukovih stabala, koja je izrezao, da je potom angažovao prevoznika P</span><span class="span1">..</span><span class="span1"> L</span><span class="span1">..</span><span class="span1">, koji mu je ta drva transportovao do kuće na Lukovu. Naglašava da su ta drva, tačnije bukova stabla koja je posjekao bila doznačena nekom drugom, a da su ona drva – stabla, koja su njemu bila doznačena, bila na drugoj strani. Ponavlja da je tačno, da je  tog dana u državnoj šumi, za svoje potrebe, posjekao veću količinu stabala, u ukupnoj količini od 8,71 m3, a koje krivično djelo je učinio jer se plašio da će pasti snijeg i da će ostati bez ogrijeva, da mu je žao što je </span><span class="span1">isto počinio i da je spreman da obešteti Upravu za šume. Navodi da za ta drva nije imao ni propratnicu, ni doznačicu, da ta drva nijesu bila čekićana i da za ista nije bio platio taksu. Dalje navodi da je dana 23.12.2016. godine, ponovo angažovao vozača L</span><span class="span1">..</span><span class="span1"> P</span><span class="span1">..</span><span class="span1">, da su ispred njegove kuće na Lukovu predmetna drva utovarili na Lukin kamion i povezli ih u pravcu Nikšića, gdje je imao namjeru da ih proda, da ih je na putu prema Nikšiću presrela policija i pošto nije imao papire za ta drva, ista su transportovana u Nikšić, u krug Pilane. </span><span class="span1">U svojoj završnoj riječi, okrivljeni je kazao da se kaje pa je predložio sudu da ga što je moguće blaže kazni.</span>
</p>
<p>&nbsp;</p>
<p>
<span class="span1">Sud je na glavnom pretresu, u dokaznom postupku, pročitao potvrdu o privremenom oduzimanju stvari od 23.12.2016. godine, na saglasan predlog stranaka pročitao iskaz svjedoka R</span><span class="span1">..</span><span class="span1"> M</span><span class="span1">..</span><span class="span1">, dat u prethodnom postupku i pročitao izvod iz registra kaznenih evidencija Ministarstva pravde Crne Gore, za okrivljenog.</span>
</p>
<p>&nbsp;</p>
<p>
<span class="span1">Analizirajući provedene dokaze pojedinačno i u njihovoj međusobnoj povezanosti, dovodećih ih u vezu sa navodima optužbe i priznanjem okrivljenog, sud je na nesumnjiv način utvrdio da je okrivljeni Đ</span><span class="span1">..</span><span class="span1"> Đ</span><span class="span1">..</span><span class="span1">, izvršio krivično djelo šumska krađa iz člana 324 stav KZ CG, koje mu je stavljeno na teret optužbom i zbog izvršenja istog okrivljenog oglasio krivim i krivično pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Priznanje izvršenja predmetnog krivičnog djela koje je dao okrivljeni, sud je cijenio kao istinito, potpuno i jasno, a isto je potvrđeno  provedenim dokazima:</span>
</p>
<p>&nbsp;</p>
<p>
<span class="span3">- Potvrdom o privremenom oduzimanju predmeta od 23.12.2016. godine, iz koje se nedvosmisleno zaključuje da je od P</span><span class="span3">..</span><span class="span3"> L</span><span class="span3">..</span><span class="span3"> navedenog dana privremeno oduzeto teretno motorno vozilo „Panonia“, bez registarskih tablica i oko 8 m3 bukovog drveta.  </span>
</p>
<p>&nbsp;</p>
<p>
<span class="span1">- Jasnim i nedvosmislenim kazivanjem svjedoka R</span><span class="span1">..</span><span class="span1"> M</span><span class="span1">..</span><span class="span1">, u kom on, u bitnom navodi, da je zaposlen kao reonski lugar na šumskom reonu Krnovo-Vučje, te da je, negdje krajem decembra mjeseca 2016. godine, sa šumarskim inspektorom S</span><span class="span1">..</span><span class="span1"> R</span><span class="span1">..</span><span class="span1">, pošao u obilazak navedenog terena, kada je neko od službenika Uprave policije CG - CB Nikšić, telefonskim putem obavijestio inspektora Suknovića,da je saobraćajna policija prilikom redovne kontrole zaustavila jedno teretno motorno vozilo, kojim je upravljao Papović Luka, od kog su tom prilikom oduzeli drva koja su bila utovarena na tom vozilu, jer ista nijesu bila doznačena i nijesu imala propratnicu, a koja su kasnije transportovana u Pilanu, da su inspektor Suknović i on kasnije saznali da je predmetnu bespravnu sječu izvršio Đ</span><span class="span1">..</span><span class="span1"> Đ</span><span class="span1">..</span><span class="span1">, da je odmah zatim otišao na lice mjesta, u mjesto „Gornje Vučje“, gdje je, u odjelu 42, utvrdio da je posječen  veliki broj bukovih stabala, prsnog prečnika na panju od 12 do 32 cm, u ukupnoj količini od 8,71 m3 bruto mase, te da mu je poznato da je okrivljeni Đ</span><span class="span1">..</span><span class="span1"> Đ</span><span class="span1">..</span><span class="span1"> od Uprave za šume tražio odobrenje za sječu ogrjevnog drveta, za svoje potrebe i da mu je doznaka izvršena u mjestu Vučje, odnosno u  lokalitetu „Sniježnica“, koje mjesto je zaista bilo nepristupačno i da mu je poznato da okrivljeni Đ</span><span class="span1">..</span><span class="span1"> Đ</span><span class="span1">..</span><span class="span1"> nije usjekao, ta njemu doznačena stabla i da je lično njemu Đ</span><span class="span1">..</span><span class="span1"> Đ</span><span class="span1">..</span><span class="span1"> priznao, da je bez doznake, i bez odobrenja, izvršio predmetnu sječu, a da su predmetna drva oduzeta i lagerovana u Pilani. </span>
</p>
<p>&nbsp;</p>
<p>
<span class="span1">Dakle na osnovu konačnog priznanja okrivljenog, koje je sud cijenio kao istinito, jer je isto u pogledu vremena, mjesta i načina izvršenja radnje predmetnog krivičnog djela potvrđeno svim provedenim dokazima,</span><span class="span1"> sud je na nesumnjiv način utvrdio da je </span><span class="span1">okrivljeni Đ</span><span class="span1">..</span><span class="span1"> Đ</span><span class="span1">..</span><span class="span1"> dana 10.12.2016.,godine, u Nikšiću, iako je bio svjestan svog djela i htio njegovo izvršenje, isti je u državnoj šumi, na Krnovu, u mjestu zv. “Vučje“, u odjelu 42, kojim područjem gazduje Uprava za šume Pljevlja-Područna jedinica Nikšić, radi krađe oborio 70 stabala bukve, u ukupnoj količini od 8,71 m3 bruto mase ogrevnog drveta, kojim radnjama je okrivljeni</span><span class="span1"> izvršio krivično djelo šumska kradja iz člana 324 stav 2 Krivičnog zakonika Crne Gore, na način, u vrijeme i na mjestu, kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni prilikom izvršenja radnji predmetnog krivičnog djela postupao sa direktnim umišljajem, jer iz utvrđenog činjeničnog stanja, proizilazi da je on preduzimajući radnje, bliže opisane u izreci presude, bio svjestan da bez odobrenja za sječu obara stabla u državnoj šumi, sa ciljem protivpravnog prisvajanja istih, odnosno radi krađe, odakle nedvosmisleno proizilazi da je okrivljeni preduzimajući radnje, bliže opisane u izreci presude, bio svjestan da na taj način čini predmetno krivično djelo i da je htio njegovo izvršenje.</span>
</p>
<p>&nbsp;</p>
<p>
<span class="span1">Prilikom donošenja odluke o krivičnoj sankciji okrivljenom, sud je u smislu odredbi člana 42 KZ CG, kao olakšavajuće okolnosti na njegovoj strani  našao priznanje izvršenja krivičnog djela koje mu je stavljeno na teret optužbom, loše imovne prilike, raniju neosuđivanost utvrđenu uvidom u izvod iz kaznene evidencije i ispoljeno kajanje, dok otežavajućih okolnosti na strani okrivljenog, po ocjeni suda nije bilo. Cijeneći navedene olakšavajuće okolnosti, sud je našao da se radi o osobito olakšavajućim okolnostima i da radi ostvarivanja ciljeva krivično-pravne zaštite društvenih vrijednosti prema okrivljenom nije nužno primijeniti kaznu, pa je okrivljenom na osnovu člana 53 i 54 KZ CG, izrekao uslovnu osudu, sa kojom mu je utvrdio kaznu zatvora u trajanju od 3 mjeseca i istovremeno odredio da se navedena kazna neće izvršiti ukoliko on u roku od jedne godine, od dana pravosnažnosti presude, ne izvrši novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od jedne godine, od dana pravosnažnosti presude, na okrivljenog u dovoljnoj mjeri uticati da ne čini nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 KZ CG, u okviru opšte svrhe izricanja krivičnih sankcija iz člana 4 stav 2 KZ CG.</span>
</p>
<p>&nbsp;</p>
<p>
<span class="span1">Imajući u vidu navedene olakšavajuće okolnosti, sud je okrivljenog primjenom odredbi člana 324 stav 2 KZ CG i člana 39 stav 1 KZ CG, osudio na plaćanje novčane kazne, kao sporedne kazne, u iznosu od 200,00 eura. Prilikom donošenja odluke o iznosu novčane kazne, sud je našao da se u konkretnom slučaju ne mogu primijeniti odredbe člana 39 stav 2 tačka 5 KZ CG, koje se odnose na izricanje novčane kazne kao glavne kazne i primijenio odredbu člana 39 stav 1 KZ CG, koja propisuje visinu opšteg minimuma novčane kazne, kao donju granicu ublažavanja iste. Imajući u vidu navedenu odredbu i cijeneći sve okolnosti slučaja, sud je okrivljenog osudio na novčanu kaznu u iznosu od 200,00 eura, kao sporednu kaznu, smatrajući da je navedeni iznos sporedne novčane kazne adekvatan težini izvršenog krivičnog djela i imovnim prilikama okrivljenog, za koje je sud cijeneći iste, u smislu odredbe člana 42 stav 1 KZ, utvrdio da su loše, cijeneći pri tom da će sa ovakvom sporednom novčanom kaznom na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti </span><span class="span1">svrha kažnjavanja iz člana 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG.</span>
</p>
<p>&nbsp;</p>
<p>
<span class="span1">Budući da činjenice, utvrdjene u krivičnom postupku nijesu pružale pouzdan osnov za presudjenje u pogledu imovinsko-pravnog zahtjeva i pošto bi njihovo utvrdjivanje vodilo znatnom odugovlačenju postupka, sud je shodno čl. 239 st. 2 Zakona o krivičnom postupku, oštećenu Upravu za šume - PJ Nikšić, uputio da imovinsko-pravni zahtjev može ostvarivati u parničnom postupku.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka, sud je donio na osnovu člana 229 st. 4 ZKP-a i   okrivljenog  oslobodio plaćanja  istih, jer se radi o licu lošeg materijalnog stanja, pa bi plaćanje troškova ovog postupka značajno ugrozilo materijalnu egzistenciju okrivljenog. </span>
</p>
<p>&nbsp;</p>
<p>
<span class="span1">Sa svega izloženog, a primjenom čl. 374 ZKP-a, odlučeno je kao u izreci.</span>
</p>
<p>
<span class="span1"> </span>
</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span1">, dana 14.03.2017. godine.</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">Mrvaljević Desanka, s.r.                                                                Vujačić Vukota, s.r. </span>
</p>
<p>&nbsp;</p>
<p style="text-align:center;">
<span class="span1">Za tačnost otpravki tvrdi i ovjerava</span>
</p>
<p style="text-align:center;">
<span class="span1">Službenik suda</span>
</p>
<p>&nbsp;</p>
<p>
<span class="span4">PRAVNA POUKA: </span><span class="span4"></span><span class="span1">Protiv ove presude, dozvoljena je žalba u </span>
</p>
<p>
<span class="span1">roku od 8 dana, od dana prijema iste, preko </span>
</p>
<p>
<span class="span1">ovog suda Višem sudu Podgorica.</span>
</p>
<p>&nbsp;</p>
<p>&nbsp;</p>
</div>
</div>


</body>
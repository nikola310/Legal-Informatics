<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  104/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih A.M.a iz Podgorice i M.R.a iz Ulcinja, zbog krivičnog djela ugrožavanje javnog saobraćaja iz čl. 339. st. 3. u vezi st. 1. KZ CG, po Optužnom predlogu ODT iz B.Polja Kt.br. 306/09  od 11.01.2010. godine, nakon održanog, usmenog, glavnog i javnog pretresa u prisustvu okrivljenog A.M.a i branioca okrivljenog M.R.a, V.C.adv.iz Berana, a u odsustvu uredno obaviještenih ODT iz B.Polja, okrivljenog M.R.a i oštećenih DJ.B.a, Ć.F.a, i predstavnika oštećenih D. "M.a" Čačak i "U." iz Podgorice i "V." iz Ulcinja, donio je i javno objavio dana  20.04.2010. godine, </span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Okrivljeni A.M., </span><span> od oca D. i majke D. rodjene M., rodjen ...godine u Mionici, živi u Podgorici - Poslovni Centar Kruševac - U., a adresa u M.N.J..., Srbin, državljanin Srbije, pismen, završio srednju školu, razveden, otac jednog punoljetnog djeteta, vojsku služio 1971.godine u Somboru, lošeg imovnog stanja, ne osudjivan.</span>
</p>
<p class="p4"></p>
<p class="p4">
<span class="s1">Okrivljeni M.R.O, </span><span>od oca A. i majke B. rodjene Dj., rodjen ....godine u Ulcinju, živi u mjestu rodjenja - selo V., Albanac, državljanin Crne Gore, pismen, završio Višu ekonomsku školu, neoženjen, vojsku služio 1981.godine u Sloveniji, srednjeg imovnog stanja, osudjivan. </span>
</p>
<p class="p4"></p>
<p class="p5">
<span class="s1">K r i v i   s u </span>
</p>
<p class="p6"></p>
<p class="p4">
<span class="s1">Što  su :</span>
</p>
<p class="p4">
<span class="s1">-</span><span>  dana 02.06.2009.godine oko 00,50 h ne pridržavajući se saobraćajnihn propisa, upravljali i to : okrivljeni A.M. skupom vozila - vučnim teretnim motornim vozilom marke '' Man'' reg.br. PG-AZ 662, i priključnim vozilom marke '' Smitz'' reg.br. PG-302-AA, vlasništvo D. '' U.'' iz Podgorice, magistralnim putem iz pravca Mojkovca u pravcu Ribarevina, a okrivljeni M.R.o autobusom marke '' Setra '' reg.br. UL-AF 740, magistralnim putem iz pravca Ribarevina u pravcu Mojkovca, te su dolaskom u mjesto Lepenac, opština Mojkovac, ugrozili saobraćaj i time doveli u opasnost život i tijelo ljudi, na način što okrivljeni A.M. protivno odredbi čl. 31. ZOBS-a na putevima, brzinu kretanja vozila nije prilagodio okolnostima, karakteristikama i stanju puta - M.rom kolovozu, atmosferskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom, koju pod datim uslovima, može da predvidi, usled čega je u drugoj desnoj krivini sa podužnim padom, izgubio upravljivost nad priključnim vozilom, pa je isto bočnim izmicanjem prešlo na lijevu kolovoznu traku, na kojoj je bočnom lijevom središnom zadnjom stranom udario u čeonu lijevu stranu vučnog teretnog marke '' Iveco'' reg.br. ČA-901-58, sa priključnim vozilom marke '' Smitz'' reg.br. 31-15-ČA, vlasništvo D. '' M.a'' Čačak, kojim je krećući se iz suprotnog pravca svojom desnom kolovoznom trakom upravljao oštećeni DJ.B.o, a okrivljeni M.R.o protivno odredbi čl. 83. ZOBS-a na putevima, nije držao potrebno odstojanje dok se kretao iza skupa vozila kojim je upravljao oštećeni DJ.B.o, usled čega je u momentu kada je zaustavljen skup vozila ispred njega zbog sudara sa priključnim vozilom marke '' Smitz'' reg.br. PG-302-AA, čeonom lijevom stranom autobusa udario u zadnju stranu priključnog vozila marke '' Smitz'' reg.br. 31-15-ČA, kojom prilikom su oštećeni DJ.B.o i putnik u autobusu oštećeni Ć.F. zadobili lake tjelesne povrede i to : DJ.B.o u vidu oguljotina kože u predjelu obje podkoljenice i otok u prpedjelu lijeve pete, a oštećeni Ć.F. u vidu nagnječenja mekih tkiva na glavi, a na vozilima i autobusu prouzrokovana je imovinska šteta, </span>
</p>
<p class="p4"></p>
<p class="p4">
<span>-čime su izvršili po jedno  krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG. </span>
</p>
<p class="p4"></p>
<p class="p4">
<span>-pa ih sud primjenom citiranih zakonskih propisa i čl. 2, 4,5,13,16,32,39,42,  KZ CG, te čl. 199, 202 i 364. ZKP-a:</span>
</p>
<p class="p4"></p>
<p class="p4"></p>
<p class="p7">
<span class="s1">O S U DJ U J E </span>
</p>
<p class="p7"></p>
<p class="p4">
<span>Na novčanu kaznu u iznosu od po 600,00 € ( šeststotina eura),  koju su dužni  platiti u roku od 3. mjeseca, po pravosnažnosti presude, a ako osudjeni ne plate novčanu kaznu u odredjenom roku, ista će se zamijeniti tako što će se za svakih započetih 25,00 € ( dvadesetpet eura), odrediti jedan dan zatvora, a ako osudjeni isplate samo dio novčane kazne, ostatak će se srazmjerno pretvoriti u zatvor, a ukoliko osudjeni isplate ostatak novčane kazne, izvršenje zatvora će se obustaviti.</span>
</p>
<p class="p6"></p>
<p class="p4">
<span>Obavezuju se okrivljeni da plate ovom sudu na ime paušala iznose od po 30 € /  trideset eura/, kao i na ime troškova krivičnog postupka solidarno iznos od 299,75 eura ( dvestadevedesetdevet eura i sedamdesetpet centi ), sve u roku od 15. dana po pravosnažnosti presude. </span>
</p>
<p class="p4"></p>
<p class="p4">
<span>Imovinsko pravnog zahtjeva nije bilo.</span>
</p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p4">
<span>Optužnim predlogom ODT iz Bijelog Polja Kt.br. 306/09 od 11.01.2010.godine, Okrivljenim A.M.u iz Podgorice i M.R.u iz Ulcinja, stavljeno je na teret izvršenje po jednog  kriv.djela ugrožavanje javnog saobraćaja iz čl. 339. st. 3. u vezi st. 1. KZ CG. </span>
</p>
<p class="p6"></p>
<p class="p4">
<span>Glavni pretres je održan u odsustvu uredno obaviještenih ODT iz B.Polja, okrivljenog M.R.a i oštećenih DJ.B.a, Ć.F.a, i predstavnika oštećenih D. "M.a" Čačak i "U." iz Podgorice i "V." iz Ulcinja, shodno odredbama čl. 453. ZKP-a.</span>
</p>
<p class="p4"></p>
<p class="p4">
<span>Okrivljeni A.M.  u svojoj odbrani tokom postupka je istakao, da dana 02.06.2009.godine oko 00,50 h, kretao se iz pravca Mojkovca u pravcu Bijelog Polja sa vučnim ter.motornim vozilom marke '' Man'' reg.br. PG-AZ--662, na kojem je bilo priključno vozilo prikolica marke '' SCHMITZ'' reg.br. PG-302-AA, vlasništvo D. U. iz Podgorice. Istakao je da je padala kiša i kolovoz je bio M.ar i klizav. U jednoj desnoj krivini mimoilazio se sa teretnim vozilom koje je dolazilo iz suprotnog smjera i koje je takodje imalo priključno vozilo - prikolicu i primijetio je da prikolica vozila koja mu je dolazila u susret jednim dijelom prelazi na desnu kolovoznu traku kojom se kretao on. Djelovalo mu je da vozač ovog vozila nastoji da izbjegne kontakt izmedju njihovih vozila i da se izvlači na svoju desnu kolovoznu traku. Kada je ovo vidio nastojao je da vozilo kojim je upravljao izmakne što je moguće više u desnu stranu a istovremeno je pritisnuo i kočnicu, te je to najvjerovatnije razlog što je došlo do zanošenja prikolice na vozilu kojim je upravljao što je dovelo do kontakta izmedju prednje strane vozila koje mu je dolazilo u susret sa prikolicom odnosno priključnim vozilom u zadnjem dijelu. Iza teretnog vozila koje mu je dolazilo u susret na kratkom rastojanju bio je autobus koji je svojom prednjom stranom udario u priključno vozhilo - prikolicu vozila sa kojim je predhodno ostvario kontakt. U završnoj riječi je izjavio da ostavlja sudu da odluči o njegovoj krivici te ukoliko nadje da je kriv molio je da ga što blaže kazne, te po mogućnosti novčanom kaznom. </span>
</p>
<p class="p4"></p>
<p class="p8">
<span>Okrivljeni M.R.o u svojoj odbrani tokom postupka je istakao, da je zaposlen kao vozač u preduzeću "V." iz Ulcinja, čiji je vlasnik njegov  brat M.E.i sjeća se da dana 02.60.2009 godine, u noćnim satima, tačnije 00,50 h, upravljao je autobusom marke "Setra", reg.oznaka UL-AF-40 i kretao se magistralnim putem iz pravca B.Polje - Mojkovac. Zna da je tom prolikom padala kiša i kolovoz je bio M.ar, a on se kretao prilagodjenom przinom, od prilike 50 km/h, iz razloga što su bili loši uslovi za vožnju. U autobusu koji je vozio bilo je 19 putnika. Dolaskom u mejsto Lepenac, ispred njega na jedno 100 m, kretalo se teretno mot.vozilo sa priključnim vozilo ČA tablica i sjeća se da je u jednom trenutku primijetio da nema signalizacije (štopovi i sl.), a nije primijetio da je došlo do kontakta izmedju tog vozila, koje se kretalo ispred njega i drugog vozila iz suprotnog pravca, jer se radilo na putu gdje je bila krivina. Ističe kada je primijetio da nešto nije u redu, da je kočio. Medjutim, zbog klizavog kolovoza nije uspio izbjeći kontakt autobusa sa priključnim vozilom ČA tablica koje se kretalo ispred njega, i iz tih razloga je udario u zadnji dio priključnog vozila, koji je u tom momentu stajao. Zna da je tom prilikom jedan od putnika iz njegovog autobusa zadobio lakše povrede, jer je bio zaspao na zadnjem sjedištu, koje ima 5 sjedišta. Smatra da vozač sa vozilom ispred njega je vozio svojom trakom normalno. Takodje je istakao da od kafane "Dolina Mira", išao je sa svojim autobusom iza tog vozila ČA tablica i istog nije pokušavao da pretiče, jer je i on vozio normalno, vjerovatno zbog loših vremenskih uslova.</span>
</p>
<p class="p8">
<span>Branilac okrivljenog M.R.a u završnoj riječi je izjavio, da je njegov  branjenik na prošlom glavnom pretresu iznio odbranu i priznao izvršenje djela koje mu se javnom optužbom stavlja na teret. Objasnio je okolnosti pod kojima je došlo do saobraćajne nezgode, tako da u tom dijelu nebi imao šta više da kaže. U pogledu krivično pravne odgovornosti ostavio je sudu da on o istoj odluči. a po mogućnosti može i novčana kazna. </span>
</p>
<p class="p4">
<span>Radi utvrdjivanja odlučnih činjenica i krivice okrivljenih sud je u dokaznom postupku pročitao Zapisnik o uvidjaju Osnovnog suda u Bijelom Polju Kr.br. 78/09 od 02.06.2009.godine, izvršio uvid u pet zapisnika o tehničkom pregledu D.'' V.C.'' Mojkovac za vučno vozilo marke '' Iveco'' reg.br. ČA 901-58 izdatog na ime D. '' M.a'' Čačak, za priključno vozilo marke '' Schmitz'' vlasništvo D. '' M.a'' reg.br. 31-15, ČA, izdatog na ime D. '' M.a'', za vučno vozilo marke '' Man'' reg.br. PG-AZ 662, izdatog na ime D. '' U.'', za priključno vozilo marke '' Schmitz'' reg.br. PG-302-AA i za autobus marke '' Setra'' reg.br. Ul - AF - 740, izdatog na ime D. '' V.'', izvršio uvid u dva zapisnika o ispitivanju vozača da li ima alkohola u organizmu Uprave Policije - Ispostave Mojkovac, izdatih na ime okrivljenih A.M.a i M.R.a od 02.06.2009.godine, izvršio uvid u dva izvještaja Kliničkog centra CG Podgorica o analizi prisustva alkohola u krvi za okrivljenog A.M.a i DJ.B.a A.br. 923 od 05.06.2009.godine i A.br. 922 od 05.06.2009.godine, izvršio uvid u medicinsku dokumentaciju izdatu na ime oštećenih DJ.B.a i Ć.F.a, pročitao dva nalaza i mišljenja vještaka medicinske struke dr. S.M.a sa zapisnika kod istražnog sudije od 15.06.2009.godine i sa zapisnika od 24.10.2009.godine, pročitao nalaz i mišljenje vještaka saobraćajne struke dipl. ing. Č.M.a od 14.12.2009.godine, izvršio uvid u fototehničku dokumentaciju sa skicom lica mjesta saobraćajne nezgode Uprave policije - Ispostave Mojkovac br. 35/09 od 02.06.2009.godine i tahografske listove od 01.06.2009.godine za vučno teretno motorno vozhilo marke '' Iveco'' reg.br. ČA-901-58 i za vučno teretno vozilo marke '' Man'' reg.br. PG-AZ 662, izdatih na ime DJ.B.a i okrivljenog A.M.a, pročitao izjavu oštećenog preduzeća D. '' M.a'' iz Čačka od 29.03.2010.godine, izvršio uvid u izvod iz KE na ime okrivljenog A.M.a, izdat od strane Uprave Policije - PJ Podgorica od 26.02.2010.godine i izvršio uvid u izvod iz KE na ime okrivljenog M.R.a, izdat od strane Uprave Policije - PJ Bar - Ispostava Ulcinj od 26.02.2010.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenih shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Svjedok - oštećeni DJ.B.o u istražnom postupku u bitnom je naveo, da dana 02.06.2009.godine u vrijeme oko 00,50 h, upravljao je TMV marke '' Iveco'' reg.br. ČA-901-59, sa priključnim vozilom marke Schnitz reg.br. 31-15-ČA, vlasništvo D. M.a Čačak. Istakao je da je padala kiša i kretao se oko 50 km/h, vozilo kojim je upravljao imalo je utovar. Izlazio je iz jedne desne krivine i ulazio u lijevu krivinu gdje se mimoilazio sa vozilom koje je dolazilo iz suprotnog smjera i to TMV koje je vuklo priključno vozilo. Primijetio je da je prikolica rotirala tj. prelazila je na njegovu desnu kolovoznu traku i tada je pokušao da izbjegne kontakt nastojeći da vozilo kojim je upravljao se što više skloni u desnu stranu, a nije kočio niti je za to imao vremena, medjutim, nije mogao izbjeći kontakt i došlo je do kontakta na način što je priključno vozilo a misli svojim središnjim dijelom udarilo u prednji lijevi dio kabine njegovog vozila. Tom prilikom nije imao saputnika u vozilu a u nezgodi je zadobio povrede obje noge i pomoć mu je ukazana u Opštoj bolnici B.Polje. Nije se pridružio krivičnom gonjenju a postavio je imovinsko pravni zahtjev koji će ostvariti u parničnom postupku.</span>
</p>
<p class="p4"></p>
<p class="p4">
<span>Predstavnik oštećenog D. M.a iz Čačka u svom pisanom aktu koji je dostavljen ovom sudu 06.04.2010.godine, se izjasnio da se ne pridružuje krivičnom gonjenju jer su štetu koju su imali naplatili od Lovćen osiguranja u traženom iznosu, po računima.  A predstavnik '' V.'' na zapisniku kod istražnog sudije u Osnovnom sudu u Ulcinju od 14.11.2009.godine, se izjasnio da se ne pridružuje krivičnom gonjenju. A ovlašćeni predstavnik '' U.'' iz Podgorice u svom iskazu kod istražnog sudije Osnovnog suda  u Podgorici od 02.12.2009.godine, se izjasnio da se ne pridružuje krivičnom gonjenju i ne postavlja imovinsko pravni zahtjev. </span>
</p>
<p class="p4"></p>
<p class="p4">
<span>Zapisnikom o uvidjaju Osnovnog suda u B.Polju Kr.br. 78/09 od 02.06.2009.godine, su dati podati o učesnicima saobraćajne nezgode, opis mjesta dogadjaja, položaj vozila i tragova.</span>
</p>
<p class="p4"></p>
<p class="p4">
<span>Iz 5 zapisnika o tehničkom pregledu D. '' V.K.'' iz Mojkovca, su konkretno upisani podaci za sva vozila koje neispravnosti su utvrdjene prilikom vanrednog tehničkog pregleda a povodom konkretne saobraćajne nezgode. </span>
</p>
<p class="p4"></p>
<p class="p4">
<span>Uvidom u zapisnike o ispitivanju vozača dali ima alkohola u organizmu Uprave Policije i izvještaja KC CG Podgorica, se utvrdjuje da isti nemaju alkohola u organizmu tj. 00 promile alkohola u krvi. </span>
</p>
<p class="p4"></p>
<p class="p4">
<span>Fototehničkom dokumentacijom sa skicom lica mjesta saobraćajne nezgode koja se dogodila 02.06.2009.godine u Lepencu Opština Mojkovac, bliže je predstavljeno mjesto nezgode. A iz tahografskih listova - traka, se utvrdjuje, da se skup vozila PG, kretao brzinom od oko 58 km/h. A skup vozila ČA, kretao se brzinom od oko 41 km/h. A autobus se kretao brzinom od oko 41 km/h. </span>
</p>
<p class="p4"></p>
<p class="p4">
<span>Iz medicinske dokumentacije te nalaza i mišljenja vještaka med. struke, koji su dati na zapisniku kod istražnog sudije Kri.br. 198/09 od 15.06.2009.godine i Kri.br. 232/09 od 24.10.2009.godine, se vidi, da oštećeni DJ.B.o je u saobraćaju zadobio laku tjelesnu povredu u vidu oguljotine kože u predjelu obje podkoljenice i otok u predjelu lijeve pete. A oštećeni Ć.F.a, laku tjelesnu povredu u vidu nagnječenja mekih tkiva na glavi. </span>
</p>
<p class="p4"></p>
<p class="p4">
<span>Nalazom i mišljenjem vještaka saobraćajne struke Č.M.a od 14.12.2009.godine, dati su podaci o mjestu i vremenu dogadjanja nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza te mišljenja, da noću za vrijeme padanja kiše, kada je asfaltni kolovozh bio M.ar, na magistralnom putu u zasjeku u drugoj desnoj krivini ograničene preglednosti, gdje je put sa podužnim padom, i gdje je brzina kretanja vozila ograničena saobraćajnim znakom na 40 km/h, a po kolovozu je obilježena uzdužna središnan puna linija, u saobraćajnoj situaciji kada je predstojalo mimoilaženje skupa vozila PG i skupa vozila ČA iza koga se kretao Autobus, vozač skupa vozila PG, pri brzini kretanja skupa vozila PG od oko 58 km/h, izgubio je upravljivost nad priključnim vozilom, tako da se priključno vozilo skupa vozila PG kretalo putanjom bočnog izmicanja u lijevo, angažujući lijevu kolovoznu traku u širini do 2,00 m, u momentu kada je došlo do sudara bočnom lijevom središnom zadnjom stranom priključnog vozila skupa vozila PG i čeone lijeve strane vučnog vozila skupa vozila ČA, na kolovoznoj traci namijenjenoj za smjer kretanja skupa vozila ČA. Time je vozač skupa vozila PG stvorio prepreku na putanji kretanja skupa vozila ČA, što se smatra razalogom za nastanak ove nezgode. Na osnovu podataka da je dozvoljena brzina za dati potez magistralnog puta 40 km/h, i da važi za povoljne uslove odvijanja saobraćaja, prilagodjena brzina za uslove padanja kiše i M.ar kolovoz, kakav je bio na mjestu nezgode, iznosi manje od 33,2 km/h. Razlog destabilizacije i gubitka upravljivosti nad priključnim vozilom skupa vozila PG registracije je nebezbjedna brzina kretanja za datu zakrivljenost krivine i stanje koolovoza i preduzeto intenzivno kočenje vozila u namjeri postizanja prilagodjene brzine za predstojeće mimoilaženje skupova vozila. U datim uslovima i opisanoj saobraćajnoj situaciji vozač autobusa, upravljajući iza skupa vozila ČA propustio je da održava bezbjedno podužno odstojanje izmedju vozila i da blagovremeno uočava promjene u saobraćajnoj situaciji na putanji kretanja vozila kojim upravlja zbog čega je i pored preduzetog kočenja autobusa, došlo do naleta autobusa čeonom lijevom stranom na zadnju stranu priključnog vozila skupa vozila ČA. Nesignalizirano zaustavljanje skupa vozila ČA na kolovozu, ispred autobusa, izazvano sudarom sa skupom vozila PG, doprinijelo je nastanku naleta autobusa na zaustavljeno priključno vozila skupa vozila ČA. </span>
</p>
<p class="p4"></p>
<p class="p4">
<span>Sud je cijenio odbrane okrivljenih pa je mišljenja da iste nijesu usmjerene na izbjegavanje krivice, a ovo sa razloga što se odbrane okrivljenih podudaraju sa izvedenim dokazima, prije svega nalazom i mišljenjem vještaka saobraćajne struke, te i ostalim izvedenim dokazima. Naime, okrivljeni opisuju radnje vezano za konkretnu saobraćajnu nezgodu kako su to oni vidjeli. Pored toga okrivljeni na glavnom pretresu nijesu prigovorili nijednom pisanom dokazu.</span>
</p>
<p class="p4"></p>
<p class="p4">
<span>Čl. 31 ZOBS-a propisano je, vozač je dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima tako da vozilo može blagovremeno da zaustavi pred svakom preprekom koju pod datim uslovima može da predvidi.  A u čl. 83 Istog Zakona, propisano je, - vozač je dužan da drži potrebno odstojanje kada se kreće iza drugog vozila, tako da s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju i da vozilo ispred njega naglo preduzme radnju kočenja. </span>
</p>
<p class="p4"></p>
<p class="p4">
<span>Dakle, da svega izloženog, jasno proizilazi da dana 02.06.2009.godine oko 00,50 h ne pridržavajući se saobraćajnihn propisa, upravljali i to : okrivljeni A.M. skupom vozila - vučnim teretnim motornim vozilom marke '' Man'' reg.br. PG-AZ 662, i priključnim vozilom marke '' Smitz'' reg.br. PG-302-AA, vlasništvo DOO '' U.'' iz Podgorice, magistralnim putem iz pravca Mojkovca u pravcu Ribarevina, a okrivljeni M.R.o autobusom marke '' Setra '' reg.br. UL-AF 740, magistralnim putem iz pravca Ribarevina u pravcu Mojkovca, te su dolaskom u mjesto Lepenac, opština Mojkovac, ugrozili saobraćaj i time doveli u opasnost život i tijelo ljudi, na način što okrivljeni A.M. protivno odredbi čl. 31. ZOBS-a na putevima, brzinu kretanja vozila nije prilagodio okolnostima, karakteristikama i stanju puta - M.rom kolovozu, atmosferskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom, koju pod datim uslovima, može da predvidi, usled čega je u drugoj desnoj krivini sa podužnim padom, izgubio upravljivost nad priključnim vozilom, pa je isto bočnim izmicanjem prešlo na lijevu kolovoznu traku, na kojoj je bočnom lijevom središnom zadnjom stranom udario u čeonu lijevu stranu vučnog teretnog marke '' Iveco'' reg.br. ČA-901-58, sa priključnim vozilom marke '' Smitz'' reg.br. 31-15-ČA, vlasništvo D. '' M.a'' Čačak, kojim je krećući se iz suprotnog pravca svojom desnom kolovoznom trakom upravljao oštećeni DJ.B.o, a okrivljeni M.R.o protivno odredbi čl. 83. ZOBS-a na putevima, nije držao potrebno odstojanje dok se kretao iza skupa vozila kojim je upravljao oštećeni DJ.B.o, usled čega je u momentu kada je zaustavljen skup vozila ispred njega zbog sudara sa priključnim vozilom marke '' Smitz'' reg.br. PG-302-AA, čeonom lijevom stranom autobusa udario u zadnju stranu priključnog vozila marke '' Smitz'' reg.br. 31-15-ČA, kojom prilikom su oštećeni DJ.B.o i putnik u autobusu oštećeni Ć.F. zadobili lake tjelesne povrede i to : DJ.B.o u vidu oguljotina kože u predjelu obje podkoljenice i otok u prpedjelu lijeve pete, a oštećeni Ć.F. u vidu nagnječenja mekih tkiva na glavi, a na vozilima i autobusu prouzrokovana je imovinska šteta, a što znači da su u radnjama okrivljenih sadržani svi elementi po jednog krivičnog djela ugrožavanje javnog saobraćaja iz čl. 339. st. 3. u vezi st. 1. KZ CG.  Okrivljeni su postupali sa nehatom obzirom da su bili svjesni da se ne pridržavaju saobraćajnih propisa, ali su olako držali da time neće prouzrokovati opasnost za život ili tijelo ljudi ili imovinsku štetu ili da će moći da spriječe nastupanje ovih posledica. </span>
</p>
<p class="p4"></p>
<p class="p4">
<span>Za konkretno krivično djelo u  Krivičnom Zakoniku CG, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p4">
<span> </span>
</p>
<p class="p4">
<span>Prilikom odlučivanja o vrsti i visini kazne okrivljenima,  sud je cijenio sve okolnosti iz čl. 42. KZ CG, koje utiču da kazna bude veća ili manja, pa je na strani okrivljenog A.M.a našao olakšavajuće okolnosti, da se radi o razvedenom čovjeku, ocu jednog djeteta, lošeg imovnog stanja, njegovo korektno držanje na glavnom pretresu, da isti nije osudjivan, kod okolnosti nepridruživanja oštećenih krivičnom gonjenju, dok otežavajućih okolnosti nije našao. A za okrivljenog M.R.a od olakšavajućih okolnosti našao da se radi o relativno mladjem licu njegovo korektno držanje na glavnom pretresu, kod okolnosti nepridruživanja oštećenih krivičnom gonjenju, dok mu je kao otežavajuću okolnost cijenio raniju osudjivanost. Imajući u vidu navedene olakšavajuće okolnosti sud je okrivljene osudio na novčanu kaznu preciziranu izrekom presude. Ovaj sud je ubjedjenja da će se i sa ovom vrstom i visinom kazne prema okrivljenima u konkretnom slučaju postići svrha kažnjavanja predvidjena čl. 32. u vezi čl. 4. st. 2. Krivičnog Zakonika CG, te da okrivljeni ubuduće ne vrše  krivična djela, imajući u vidu kako je do saobraćajne nezgode došlo. </span>
</p>
<p class="p4">
<span>Kako su okrivljeni oglašeni krivim, to ih je sud obavezao na plaćanje paušala koji je odmjeren s obzirom na trajanje i složenost krivičnog postupka kao i imovinske prilike okrivljenih u smislu čl. 199. ZKP-a, kao i na troškove krivičnog postupka solidarno iznos od 299,75 eura, koji troškovi se odnose na vještačenje od strane vještaka medicinske i saobraćajne struke tokom vodjenja krivičnog postupka, shodno čl. 202. ZKP-a. </span>
</p>
<p class="p4"></p>
<p class="p4">
<span>Imovinsko pravnog zahtjeva nije bilo.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p4"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p9">
<span class="s1">                                    Dana:  20.04.2010.godine</span>
</p>
<p class="p6">
<span class="s1">Zapisničar,							          S u d i j a,</span>
</p>
<p class="p6">
<span class="s1">Ljiljana Popović s.r.     	                                                   Rahmo Banda s.r.</span>
</p>
<p class="p6"></p>
<p class="p10"></p>


</body>
<div style="text-align: right">
	<br>
	K.br.967/11<br>
	&nbsp;</div>
<div style="text-align: center">
	U&nbsp; IME CRNE GORE&nbsp;&nbsp;&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify">
	OSNOVNI SUD U PODGORICI, kao prvostepeni, krivični, po sudiji Larisi Mijušković&nbsp; -Stamatović, uz učešće Valentine Vukašinović, kao zapisničara, u krivičnom predmetu protiv okrivljenog J.M. iz P., zbog krivičnog djela teška tjelesna povreda iz člana 151 stav 1 Krivičnog Zakonika, rešavajući po optužnom predlogu ODT&nbsp; Podgorica Kt. Br. 950/11 od 28.12.2011 godine nakon održanog&nbsp; glavnog i javnog pretresa u prisustvu zastupnika optužbe Popović Nađe, savjetnika na radu kod ODT–a Podgorica i okrivljenog J.M., dana 26.10.2012.godine, donio je, a dana 29.10.2012 godine javno objavio,</div>
<div style="text-align: center">
	<br>
	P R E S U D U</div>
<div>
	<br>
	OKRIVLJENI:</div>
<div>
	&nbsp;</div>
<div style="text-align: justify">
	J.M. od oca S. i majke N., rođene J., rođen... u P., sa prebivalištem u P., državljanin Crne Gore, nezaposlen, neoženjen, pismen, sa završenom srednjom školom, srednjeg imovnog stanja, ranije osuđivan i to: presudom Višeg suda u Podgorici K.br.61/08 od 24/06/2008 godine zbog krivičnog djela iz člana 198 KZCG na novčanu kaznu u iznosu od 600,00 eura</div>
<div style="text-align: center">
	&nbsp;</div>
<div style="text-align: center">
	K R I V&nbsp;&nbsp;&nbsp;&nbsp; J E</div>
<div style="text-align: justify">
	&nbsp;<br>
	Zato što je :<br>
	<br>
	Dana ... godine, oko ... časova u ul. S.M., u P., drugog teško tjelesno povrijedio na način što je oštećenog Đ.D., pesnicom&nbsp; udario u predjelu glave, nakon čega ga je više puta udario pesnicama po glavi i po tijelu, pri čemu je bio svjestan svog djela i htio njegovo izvršenje, pa kada je oštećeni pokušao da se podigne sa tla, zubima ugrizao u predjelu podlaktice lijeve ruke, nanoseći mu tako tešku tjelesnu povredu u vidu preloma gornje vilice zajedno sa prvim i drugim zubom, dvije rane razderine u predjelu lijeve ušne školjke i oguljotine u predjelu lijeve podlaktice,<br>
	<br>
	-čime je izvršio krivično djelo teška tjelesna povreda iz čl. 151 st. 1 Krivičnog Zakonika,<br>
	<br>
	-pa ga Sud, za navedeno krivično djelo primjenom citiranih zakonskih odredbi , te čl. 3, 4, 5, 13, 15, 32,33, 36, 42, 45 i 46&nbsp; Krivičnog&nbsp; zakonika, te članova 226, 227, 229, 239 i 374 ZKP-a</div>
<div style="text-align: center">
	<br>
	O S U Đ U J E</div>
<div style="text-align: justify">
	<br>
	Na kaznu zatvora u trajanju od 30 (trideset )dana.</div>
<div style="text-align: justify">
	<br>
	Dužan je okrivljeni da na ime troškova krivičnog postupka uplati Ovom sudu ukupan iznos od 140,00 € (stotinučetrdeseteura), u roku od 15 dana po pravnosnažnosti presude pod prijetnjom prinudne naplate.<br>
	<br>
	Oštećeni Dj.D. se, radi ostvarivanja imovinsko - pravnog zahtjeva, upućuje na redovnu gradjansku parnicu.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: center">
	&nbsp;</div>
<div style="text-align: justify">
	Optužnim predlogom&nbsp; Kt.br 950/11 od 28.12.2011. godine, kojeg je na glavnom pretresu zastupala Popović Nađa, savjetnik na radu kod ODT–a Podgorica, okrivljenom J.M.stavljeno je na teret izvršenje krivičnog djela teška tjelesna povreda iz člana 151 stav 1 Krivičnog&nbsp; zakonika.</div>
<div style="text-align: justify">
	<br>
	Zastupnik optužbe je prije davanja završnih riječi precizirala optužni predlog, na način kako to stoji u dispozitivu ove presude, te do kraja&nbsp; glavnog pretresa&nbsp; ostala pri tako preciziranom optužnom aktu, a u završnoj riječi navela da je dokazima provedenim na&nbsp; glavnom pretresu nesumnjivo utvrđeno da je okrivljeni&nbsp; J.M izvršio krivično djelo, stavljeno mu na teret i to posebno imajući u vidu iskaz oštećenog, nalaz i mišljenje vještaka, medicinsku dokumentaciju kao i neposredno izjašnjenje vještaka&nbsp; medicinske struke pred Sudom, pa je predložila da Sud okrivljenog oglasi krivim i osudi po Zakonu.<br>
	<br>
	Okrivljeni je u navodima svoje odbrane, kako u prethodnom postupku, tako i na glavnom&nbsp; pretresu izjavio da priznaje izvršenje krivičnog djela stavljenog mu na teret. Naveo je da je dana ...godine, negdje oko&nbsp; ... časova došao do studentske menze koja se nalazi u ulici S.M., sa svojim bratom od tetke V.T. Dok su stajali ispred studentske menze na klupi preko puta njega sjedjela su dva momka, od kojih je&nbsp; jednog znao iz viđenja, a ova&nbsp; dva momka počela su da ga provociraju na način što su upirali prstom u pravcu njega,&nbsp; smijali se i međusobno gurali, za šta je smatrao da mu njih dvojica nešto upućuju. Sačekao&nbsp; je da dođe njegov brat V., a zatim su&nbsp; njih dvojica sjeli na klupu pored ova dva momka. Dok su on i njegov brat sjedjeli ova dva momka su i dalje nastavila da ga provociraju na način kako je već opisao i svo njihovo provociranje trajalo je nekih desetak minuta. Okrivljeni je dodao da je u jednom momentu ustao i prišao do ova dva momka u namjeri da porazgovara sa njima.Tada ih je&nbsp; pitao poznaju&nbsp; li se i u čemu je problem, zašto se smiju&nbsp; i&nbsp; upiru prst u njega, a jedan od njih mu je rakao da ne želi da se svađa i da je tu došao da gleda "pičkice". Okrivljeni&nbsp; je istakao da je on tada rekao "ne zanimaju me pičkice, već pičketine kao što si ti", da bi zatim momak kojeg&nbsp; ne&nbsp; poznaje&nbsp; ustao sa klupe i raširio ruke u&nbsp; njegovom pravcu što mu&nbsp; je djelovalo&nbsp; kao da će da ga udari. Dodao je da&nbsp; je on tom momku refleksno prvi zadao udarac pesnicom u predjelu lica, da bi zatim počela obostrana razmjena udaraca. Razmjena udaraca između njega i&nbsp; tog momka trajala je oko jedan minut, nakon čega su se samo razdvojili. Okrivljeni je naveo da je nakon toga otišao do klupe na kojoj je prethodno sjedio kako bi&nbsp; uzeo svoj mobilni telefon da bi&nbsp; ga tada ovaj momak "mučke" udario sa leđa, nakon čega su ponovo razmijenili nekoliko udaraca. Pošto&nbsp; su se razdvojili, on je sa bratom kod klupe uzeo svoj telefon, a ova dva momka su došla sa još jednim momkom kojeg poznaje, a radi se o B.S. koji mu&nbsp; je tom prilikom rekao da se svađa završi na ovome i da mu se više ne javlja, jer momak sa kojim se tukao je drug njegovog brata od strica. Okrivljeni je dodao da se sa bratom&nbsp; udaljio od mjesta gdje su se tukli a&nbsp; gore pomenuti momci su pošli na drugu stranu.<br>
	<br>
	Odgovarajući na pitanja suda i stranaka, pojasnio je da je prišao kako bi normalno porazgovarao sa gore pomenutim momkom, te da on ne bi prvi udario oštećenog da mu nije izgledalo da će&nbsp; isti fizčki nasrnuti na njega i on je tada samo instinktivno-refleksno reagovao i dodao da je oštećeni slične fizičke gradje kao i on. Dodao je i to da se kaje i da mu je jako žao zbog svega što se desilo.<br>
	<br>
	U završnoj riječi nije imao šta dodati navodima svoje odbrane.<br>
	<br>
	U dokaznom postupku Sud je: saslušao svjedoka - oštećenog Đ.D., saslušao svjedoka B.D., te svjedoka B.S., pročitao nalaz i mišljenje sudskog vještaka medicinske struke prof.dr.sc.med.Dragane Čukić, specijaliste za sudsku medicinu Ki.br. 11/201 od 15.12. 2011.godine, pročitao izvod iz KE izdat za okrivljenog, izdat od UP PJ Podgorica pod brojem 29-245/12-531/2-37 od 13.01.2012.godine, te izvršio uvid u medicinsku dokumentaciju na ime oštećenog Dj.D.<br>
	<br>
	Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u međusobnoj povezanosti, ovaj Sud je na nesumnjiv način utvrdio da je okrivljeni izvršio krivično djelo koje mu se stavlja na teret, sa kojih razloga ga je oglasio krivim, krivično-pravno odgovornim i osudio ga na kaznu zatvora kao u izreci presude.<br>
	Svjedok oštećeni Đ.D., je i u prethodnom postupku pred istražnim sudijom na zapisniku Ki.br.11/201 od 25.11.2011.godine, kao i na glavnom pretresu, istakao da su&nbsp; kritičnog dana on i njegov drug B.D. sjedjeli na klupi u ulici S.D. koja se nalazi u blizini frizerskog salona u kojem radi D. brat S.. Svjedok oštećeni je dalje naveo,da dok su sjedjeli na klupi on i D., prišli su im dvojica momaka, a za jednoga je kasnije saznao da se zove J.M., a ime i prezime drugog momka nije znao. Kada su stali ispred njih, J.M. ga je pitao "Što me gledaš, na šta mu je on odgovorio da ga ne gleda i da ne zna u čemu je problem i o čemu se radi. Istakao je da je za vrijeme razgovora on sjedio na klupi, a J. je stajao ispred njega, a nakon odgovora, koji je dao na postavljeno mu pitanje, okrivljeni ga je udario stisnutom pesnicom u predjelu desne vilice i usana. On je&nbsp; osjetio da mu je u tom trenutku nešto puklo u ustima, osjetio je da su mu se zubi prosuli u ustima i pao je sa klupe. Nakon toga je J. nastavio da ga udara stisnutim pesnicama po glavi i tijelu. Naveo je da je on tako ošamućen uspio da se uhvati rukama za J. sa namjerom da se podigne i dok se podizao uz J., ovaj ga je zubima ujeo za lijevu ruku u predjelu lakta. Uspio je da pobjegne od J. i da utrči u frizerski salon gdje je radio D. brat. Kada je utrčao u salon, S. je izašao na vrata od salona, a J. i njegov drug nijesu ulazili u salon već su pobjegli sa lica mjesta. Oštećeni je izjavio da je prijavio događaj policiji, bio je u Urgentnom bloku, a u bolnici je ležao par dana.<br>
	<br>
	Pridružio se krivičnom gonjenju i postavio imovinsko-pravni zahtjev koji nije mogao precizirati.<br>
	Cijeneći iskaz svjedoka - oštećenog, Sud je našao da je isti istinit, precizan, jasan i saglastan ostalim provedenim dokazima, pa mu je kao takvom poklonio svoju punu vjeru.<br>
	<br>
	Svjedok&nbsp; B. D. u svom iskazu pred istražnim sudijom na zapisniku Ki.br.11/201 od 6.12.2011.godine je izjavio da su kritičnog dana on i njegov drug Đ.D. svratili u frizerski salon, da ne zna kako se zove taj salon, ali zna da je u istoj ulici gdje se desio kritični događaj. Naveo je da u tom frizerskom salonu radi njegov brat od strica&nbsp; B.S. i pojasnio da su on i Đ. svratili do S. u salon, da su se u istom kratko zadržali, desetak minuta, a nakon toga su izašli iz salona i sjeli na klupu koja se nalazi iza ovog frizerskog salona da bi ispušili po cigaretu duvana. Dok su oni sjedjeli na toj klupi, na klupu do njihove su sjela dvojica momaka. Naveo je da su se u jednom trenutku on i D. slučajno okrenuli i da su pogledali ovu drugu dvojicu momaka koji su tu sjedjeli i da je tada jedan od tih momaka veoma burno reagovao govoreći njemu i D. "Što nas gledate". Dalje je naveo da ne zna kako se zovu ta dvojica momaka, te da on i D. nijesu uspjeli ništa da odgovore ovom momku na takvo njegovo pitanje, jer su ti momci istovremeno ustali sa klupe, došli do njih, odnosno do klupe gdje su oni sjedjeli. Nakon toga je D. rekao ovoj drugoj dvojici momaka da ne zna šta oni hoće i da ih niko nije gledao, te da je nakon toga jedan od tih momaka stisnutom pesnicom udario D. u predjelu lica, a ovaj drugi momak je udario njega stisnutom pesnicom u predjelu ispod lijevog oka, tačnije lijeve jagodice. Nakon taga su Đ. i on istovremeno ustali, on je odgurnuo tog momka koji ga je udario, a potom se okrenuo prema D. i vidio je da D. bježi prema frizerskom salonu. Naveo je da se nije javljao ljekaru, nije ni htio da se pregleda, dok je D. bio kod doktora, te da su te noći bili i on i D. u policiji, da su im tamo rekli imena te dvojice momaka, što je on zaboravio, i kojih imena se ne može sjetiti.<br>
	<br>
	Na glavnom pretresu ovaj svjedok je ponovio svoj iskaz iz prethodnog postupka, i dodao da je taj momak koji je njega udario predmetnom prilikom zapravo ga samo okrznuo po licu, te da od ranije on nije poznavao tu dvojicu momaka, već ih je poznavao samo iz vidjenja iz grada, kao i to da sada kada vidi u sudnici okrivljenog, može da ustvrdi da je to momak koji je udario D. predmetnom prilikom.<br>
	<br>
	Cijeneći svjedočki iskaz B.D., Sud je našao da je isti istinit, jasan, precizan, te saglasan ostalim provedenim dokazima, pa ga je kao takvog prihvatio.<br>
	<br>
	Svjedok B.S. u svom iskazu pred istražnim sudijom na zapisniku Ki.br.11/201 od 24.11.2011.godine, kao i na glavnom pretresu, je izjavio da osim toga što na maloj pijaci drži tezgu, radi i u frizerskom salonu "M", koji se nalazi u ulici S. M. Predmetnog dana, negdje popodne, u frizerski salon "M" je ušao momak koji je bio krvav, a radilo se o Đ.D. - momku kojeg zna od ranije iz grada. Naveo je da je Đ. tada pokazao rukom na momka koji je bio na trotoaru ispred frizerskog salona, upitavši ga da li on zna kako se zove taj momak, na šta mu je on tada odgovorio da se taj momak zove J.M., nakon čega je Đ. izašao iz frizerskog salona. Pojasnio je da prethodni događaj ili tuču koja je bila među njima, on nije vidio&nbsp; jer je imao mušteriju u salonu, te da jedino što zna o predmetnom događaju jeste to da je Đ. krvav ušao u salon i pitao ga za ime momka na koga mu je rukom pokazao, dodajući da je Đ. bio krvav oko usta.<br>
	<br>
	Cijeneći&nbsp; iskaz ovog svjedoka Sud je našao da je istinit i jasan u dijelu okolnosti kojima je ovaj svjedok bio očevidac, pa ga je kao takvog prihvatio.<br>
	<br>
	Iz nalaza i mišljenja vještaka medicinske struke prof. dr. Dragane Čukić Ki br.11/201 od 15.12.2011.godine, te uvidom u medicinsku dokumentaciju na ime Đ.D. utvrđeno je da je isti u predmetnom događaju zadobio povrede u vidu dvije rane razderane (ili oguljotine) u predjelu lijeve ušne školjke,promjera 1x0,2 cm i 0,5x0,1 cm), prelom alveolarnog nastavka gornje vilice sa desne strane, zajedno sa prvim i drugim zubom, sa dislokacijom i otokom gornje usne, oguljotinu u predjelu lijeve podlaktice, oko 0,5 cm. Navedene povrede u vrijeme nanošenja, kvalifikuju se kao teška tjelesna povreda, jer je prelom alveolarnog nastavka gornje vilice zajedno sa prvim i drugim zubom - teška tjelesna povreda, a iste su nastale djelovanjem tupine zamahnutog mehaničkog oruđa; povrede u predjelu usta i zuba, te lijeve ušne školjke nastale su djelovanjem najvjerovatnije pesnicom, dok je povreda lijeve podlaktice nastala djelovanjem predmeta male površine - nokat ,zubi i sl. Kod Đ.D. u predmetnom događaju došlo je do preloma krunice III i VI zuba u gornjoj vilici sa desne strane,koji su dio mosta.<br>
	<br>
	Sud je u potpunosti prihvatio nalaz i mišljenje sudskog vještaka medicinske struke, cijeneći ga kao stručan, jasan,precizan i u svemu bazirane na pravilima nauke.<br>
	<br>
	Iz izvoda iz KE za okrivljenog izdatog od UP PJ Podgorica pod broj 29-245/12-531/2-37 od 13.01.2012.godine Sud je utvrdio da je okrivljeni ranije osuđivan i to presudom Višeg suda u Podgorici od 24/06/2008 K. br.61/08, zbog&nbsp; krivičnog djela iz člana 198 KZCG na novčanu kaznu u iznosu od 600,00 eura.<br>
	<br>
	Dakle, iz svih naprijed provedenih dokaza, posebno iz jasnog svjedočkog iskaza oštećenog Đ.D., čiji iskaz je identičan tokom cijelog postupka i u svemu saglastan svjedočenjima ostalih saslušanih svjedoka, Ovaj sud je nesumnjivo utvrdio da je okrivljeni J.M. tog ... godine, oko ... časova u ul. S.M., u P., oštećenog Đ.D. tjelesno povrijedio na način što da je pesnicom udario u predjelu glave, nakon čega ga je više puta udario pesnicama po glavi i po tijelu, pa kada je oštećeni pokušao da se podigne sa tla, zubima ugrizao u predjelu podlaktice lijeve ruke, nanoseći mu tako tešku tjelesnu povredu u vidu preloma gornje vilice zajedno sa prvim i drugim zubom, dvije rane razderine u predjelu lijeve ušne školjke i oguljotine u predjelu lijeve podlaktice, a koju vrstu i težinu povreda je Sud utvrdio iz medicinske dokumentacije na ime oštećenog, kao i nalaza i mišljenja sudskog vještaka medicinske struke, koji je u svemu potvrdio i navode svjedočkog iskaza oštećenog.<br>
	<br>
	Po nalaženju Ovog suda, u takvim naprijed utvrđenim radnjama okrivljenog su se stekla sva bitna obilježja bića krivičnog djela teška tjelesna povreda iz čl. 151 st. 1 Krivičnog Zakonika, u odnosu na koje djelo je okrivljeni postupao umišljajno, obzirom da je isti bio svjestan svog djela i htio njegovo izvršenje.<br>
	<br>
	Cijeneći navode odbrane okrivljenog, u dijelu gdje je okrivljeni opisivao razlog zbog kojeg je predmetnom prilikom nanio tešku tjelesnu povredu oštećenom, ističući da su ga oštećeni i njegov drug provocirali upiranjem prsta, smijanjem, medjusobnim guranjem, te da kada im je prišao njegova namjera je bila samo da porazgovaraju, a onda nakon što je jedan od te dvojice momaka sišao sa klupe raširivši ruke u njegovom pravcu, to je njemu djelovalo kao da će da ga udari, pa mu je refleksno prvi zadao udarac pesnicom u predjelu lica, da bi nakon toga nastala obostrana razmjena udaraca, Sud nije prihvatio, već je cijenio kao sračunatu na ublažavanje krivično - pravnog položaja okrivljenog, pa je imajući u vidu da je ista opovrgnuta u svemu ostalim provedenim dokazima u ovom postupku, posebno iskazima oštećenog, pa i ostalih saslušanih svjedoka.<br>
	<br>
	Odlučujući o krivičnoj sankciji Sud je cijenio sve okolnosti iz čl. 42 KZ-a, a koje utiču da kazna bude manja ili veća, pa je u odsustvu otežavajućih okolnosti van elemenata bića krivičnog djela stavljenog mu na teret (raniju osudjivanost okrivljenog, Sud nije cijenio kao otežavajuću okolnost, sa razloga jer se ne radi o istovrsnom krivičnom djelu, a imajući u vidu protek vremena od izvršenja istog), kao olakšavajuće okolnosti na strani okrivljenog cijenio njegove lične i imovinske prilike, činjenicu da se radi o osobi mladje životne dobi, njegovo korektno držanje tokom postupka, izraženo kajanje zbog učinjenog, pa je našao da navedene okolnosti imaju karakter osobito olakšavajućih okolnosti, sa kojih razloga je primjenom odredbi čl. 45 i 46 KZ-a okrivljenog osudio na kaznu zatvora ispod zakonom propisanog minimuma, za koju je Sud mišljenja da je ista adekvatna počinjenom djelu i okrivljenom kao izvršiocu, te da će se istom u svemu ostvariti svrha kažnjavanja, a u okviru opšte svrhe izricanja krivičnih sankcija predvidjene čl. 4 st. 2 KZ-a, te da će se njom u dovoljnoj mjeri uticati na okrivljenog da ubuduće ne vrši krivična djela.<br>
	<br>
	Odluka o troškovima krivičnog postupka donijeta je na osnovu čl. 226, 227 i 229&nbsp; ZKP-a, a isti se u iznosu od&nbsp; 110,00 eura odnose na troškove nastale povodom medicinskog vještačenja, dok je paušal u iznosu od 30,00 eura odmjeren shodni dužini trajanja postupka, složenosti predmeta i imovnim prilikama okrivljenog.<br>
	<br>
	Shodno čl. 239 ZKP-a oštećeni Đ.D. je, radi ostvarivanja imovinsko pravnog - zahtjeva, upućen na redovnu građansku parnicu. Ovo sa razloga jer isti nije precizirao svoj odštetni zahtjev, a dokazi koje je Sud proveo u dokaznom postupku nijesu dali dovoljno osnova za utvrdjenje istog, pa samim tim ni za djelimično, ni potpuno presudjenje u tom dijelu.<br>
	<br>
	Na osnovu izloženog , a shodno članu 374 ZKP-a, odlučeno je kao i u izreci presude.<br>
	&nbsp;</div>
<div style="text-align: center">
	OSNOVNI SUD U PODGORICI</div>
<div style="text-align: center">
	Dana, 29.10.2012.&nbsp; godine<br>
	&nbsp;</div>
&nbsp;<br>
&nbsp;&nbsp;&nbsp; ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA<br>
Valentina Vukašinović, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;Larisa Mijušković- Stamatović, s.r.<br>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 8 (osam) dana od dana prijema pismenog otpravka<br>
iste, Višem sudu u Podgorici, a preko ovog suda.<br>
<h4 align="center">
	&nbsp;</h4>
<h4 align="center">
	ZTO:&nbsp; Valentina Vukašinović</h4>

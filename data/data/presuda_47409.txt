<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 225/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 230/10 od 03.11.2010.g. podnijet protiv optuženog H. R. iz Koljena, Opština Rožaje, zbog krivičnog djela napad na službeno lice u vršenju službene dužnosti iz čl. 376. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, oštećenog K. H. i optuženog, dana 28.01.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi H.R. JMBG ., od oca M. i majke F., rodj. K., rodjen ..g. u Koljenu, Opština Rožaje, sa prebivalištem u Nikšiću, a boravištem u selu Koljeno, Opština Rožaje, drž. CG, pismen, završio  8 razreda osnovne škole, penzioner, prima penziju u iznosu od 140,00 eura, neoženjen, odslužio vojni rok 1965.g. u Puli, siromašnog imovnog stanja, osudjivan presudom Opštinskog suda Nikšić K.br. 365/72 od 04.04.1973.g. zbog krivičnog djela iz čl. 169/1 na kaznu zatvora u trajanju od 30 dana uslovno 2 godine (Rješenjem Opštinskog suda Nikšić osuda brisana dana 11.03.1976.g.), presudom Osnovnog suda Rožaje K.br. 126/01 od 19.03.2001.g. zbog krivičnog djela iz čl. 207/3 na kaznu zatvora u trajanju od 30 dana uslovno 1 godina, presudom Osnovnog suda Rožaje K.br. 295/02 od 30.12.2002.g. zbog krivičnog djela iz čl. 136/2-1 KZ RCG na kaznu zatvora u trajanju od 3 mjeseca uslovno 1 godina, presudom,  Osnovnog suda Rožaje K.br. 245/02 od 15.11.2002.g. zbog krivičnog djela iz čl. 136/2 KZ RCG na kaznu zatvora u trajanju od 45 dana, presudom Osnovnog suda Rožaje K.br. 84/03 od 25.04.2002.g. zbog krivičnog djela iz čl. 136/1 KZ RCG na kaznu zatvora u trajanju od 30 dana uslovno 1 godina, presudom Osnovnog suda Rožaje K.br. 204/03 od 23.10.2003.g. zbog krivičnog djela iz čl. 39. KZ RCG na kaznu zatvora u trajanju od 30 dana uslovno 1 godina i presudom Osnovnog suda Rožaje K.br. 268/08 od 24.12.2008.g. zbog krivičnog djela iz čl. 254/1 KZ na novčanu kaznu u iznosu od 1.000 eura,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 30.09.2010.g. u mjestu zv. "Zakamenje", Opština Rožaje, prijetio da će napasti službeno lice u vršenju službene dužnosti, čuvara šuma-lugara Uprave za šume Pljevlja Područna jedinica Rožaje K. H., na način što mu je uputio prijeteće riječi i to: "da sam te vidio prvog dana kako obilaziš granicu ubio bih te ili ostavio bez nogu, ne smiješ obilaziti parcelu i prilaziti kod moje kuće, da me provjeravaš šta ja radim,</span>
</p>
<p class="p1"></p>
<p class="p1">
<span>	-čime je izvršio krivično djelo napad na službeno lice u vršenju službene dužnosti iz čl. 376. st. 1. Krivičnog zakonika,</span>
</p>
<p class="p1"></p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36. i 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p1">
<span>					O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 45 (četrdesetpet) dana.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1"></p>
<p class="p1">
<span>					O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 230/10 od 03.11.2010.g. protiv optuženog H. R. iz Koljena, Opština Rožaje, zbog krivičnog djela napad na službeno lice u vršenju službene dužnosti iz čl. 376. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Oštećeni K.H. je u završnoj riječi istakao da se pridružuje krivičnom gonjenju ODT-a u odnosu na optuženog, a odštetni zahtjev ne postavlja.</span>
</p>
<p class="p1">
<span>	Optuženi je u svojoj odbrani istakao: da posjeduje vikendicu u selo Koljeno-Zakamenje, Opština Rožaje u kojoj živi. Da je vikendicu sagradio na svojoj parceli koja graniči sa šumom koju mu je država oduzela 1965.g. i pripojila je državnoj šumi, zbog čega je više puta podnosio tužbu sudu radi povraćaja iste, ali postupak još nije pravosnažno okončan. Da je dana 29.09.2010.g. saznao da je lugar K. H. obilazio ovaj dio reona i spornu šumu i tražio neke panjeve, nakon čega je dana 30.09.2010.g. došao u blizini njegove kuće sa K. A. i B. H. vozilom marke "Niva" kojim je upravljao A.. Da su A.i H. ostali u vozilu, dok je oštećeni H. izašao iz vozila i došao do njegove kuće i pitao ga da li je posjekao neko stablo u državnoj šumi, našta mu je rekao da možda jeste ili nije. Nakon toga oštećeni se okrenuo i pošao prema vozilu koje je bilo udaljeno od njih oko 30 m i tom prilikom ga je pitao da li je obilazio prethodnih dana ovu spornu parcelu, našta mu je on odgovorio da jeste i da će je obilaziti i ubuduće kada mu bude milo i da će mu pisati prijave. Da je oštećenom kazao da će ga zbog toga prijaviti u policiji, nakon čega je on ušao u vozilo i otišao sa lica mjesta. Naglasio je da nije napao oštećenog, niti mu je upućivao prijeteće riječi da bi ga ubio i ostavio bez nogu da ga je vidio prethodnog dana da obilazi granicu i da ne smije više prilaziti kod njegove kuće i obilaziti državnu šumu, već ga je samo molio da ga ne uznemirava i ne vrši kontrolu u spornoj šumi koju smatra svojom i da mu ne predaje prijave zbog seče stabala u toj šumi. Predložio je da ga sud oslobodi od optužbe, jer nije izvršio djelo za koje je optužen. Sa oštećenim se izmirio.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog K. H., svedoka K. A., B. H., K. H., pročitao zapisnik Uprave za šume Pljevlja-Područna jedinica Rožaje br. 1192 od 26.10.2010.g. i izvršio uvid u izvod iz kaznene evidencije na ime optuženog, dok je odbio predlog optuženog da se izvrši uvidjaj na lice mjesta, jer je našao da je izvodjenje ovog dokaza suvišno, obzirom na već utvrdjeno činjenično stanje.</span>
</p>
<p class="p1">
<span>	Svedok-oštećeni K. H. je posvedočio da od 2003.g. radi kao reonski lugar na reonu Zakamenje, Opština Rožaje. Da na ovom reonu optuženi posjeduje parcelu koja graniči sa državnom šumom i da je dio državne šume uzurpirao-ogradio, zbog čega je odgovarao pred sudom. Nakon toga optuženi mu je prijetio da ne smije da vrši kontrolu na ovoj parceli i da mu ne smije podnositi prijave za šumsku kradju. Da je dana 29.09.2010.g. obilazio ovaj dio reona i tom prilikom nije vidio optuženog, niti ga je bilo ko uznemiravao. Sjutra dan tj. 30.09.2010.g. vršio je sanitarnu doznaku u državnoj šumi u 29. odjeljenju sa inžinjerom šumarstva K. A., kao i B. H., te kada su prolazili kroz 28. odjeljenje primijetio je jedan panj od bespravno oborenog bukovog stabla koje je bilo odvučeno sa mjesta sječe putem prema kući optuženog. Nakon toga su pošli vozilom ovim putem i kada su došli u blizini kuće optuženog na oko 20-30 m Alija je zaustavio vozilo iz kojeg je on izašao i pošao do kuće optuženog kojeg je zatekao ispred kuće, gdje je našao ovo bukovo stablo koje je bilo tanje i bez tehničke vrijednosti. Kada je optuženog pitao zbog čega je oborio ovo stablo isti je počeo da mu prijeti govoreći mu "da sam te vidio prvog dana kada obilaziš granicu, ubio bih te ili ostavio bez nogu, ne smiješ više obilaziti ovu parcelu, niti prilaziti do moje kuće da me proveravaš šta radim". Pošto je ove prijetnje shvatio kao ozbiljne i ostvarljive odmah se udaljio sa lica mjesta i vozilom otišao prema Rožajama gdje je slučaj prijavio u policiju. Istakao je da je toga dana obavljao službenu dužnost reonskog lugara Uprave za šume Pljevlja-Područna jedinica Rožaje gdje je zaposlen, tako da je napadnut od strane optuženog u vršenju službene dužnosti.</span>
</p>
<p class="p1">
<span>	Svedok K. A. je posvedočio da radi u Upravi za šume Pljevlja-Područna jedinica Rožaje kao šumarski inžinjer. Dana 30.09.2010.g. vršio je doznaku čamovih stabala u mjestu zv. "Zakamenje", Opština Rožaje u 29. odjeljenju u kojem je B. H.dobio koncesije. Sa njim su bili H. i lugar K. H.. Nakon izvršene doznake prolazili su kroz 28 odjeljenje u kojem je lugar primijetio tragove od jednog oborenog bukovog stabla, pa su pošli vozilom putem kuda je vučeno ovo stablo i trag ih je poveo do kuće optuženog H. R.. Da su vozilo zaustavili na putu u blizini kuće nakon čega je reonski lugar izašao iz istog i pošao do kuće optuženog, dok su on i H. ostali u vozilu. Kada je došao do kuće lugar je razgovarao sa optuženim, nakon čega je pošao prema vozilu, dok je optuženi išao za njim i govorio mu "vala H. da sam znao da si juče obilazio i prolazio preko mog imanja ne bi bilo dobro jer bi ti noge polomio i više ne smiješ obilaziti granicu šume izmedju državnog i privatnog posjeda". Nije čuo, odnosno ne sjeća se da je optuženi prijetio lugaru da će ga ubiti i da bi ga ubio da ga je vidio da obilazi granicu prethodnog dana, ali ostavio je mogućnost da je i to kazao. Oštećeni je nakon toga ušao u vozilo jer nije htio da se raspravlja sa optuženim, pa su zajedno pošli prema Rožajama.</span>
</p>
<p class="p1">
<span>	Svedok B. H. je posvedočio da je dana 30.09.2010.g. bio u mjestu "Zakamenje", Opština Rožaje sa reonskim lugarom K. H. i inžinjerom šumarstva K. A. gdje su vršili doznaku čamovih stabala. Nakon što su izvršili doznaku ovih stabala primijetili su tragove od oborenog stabla, pa je Husko izvršio provjeru i utvrdio da su tragovi od bukovog stabla koji su vodili putem prema kući optuženog. Kada su došli u blizini kuće A. je zaustavio vozilo iz kojeg je izašao reonski lugar i pošao kod kuće optuženog, dok su on i A. ostali u vozilu. Vidio je da su optuženi i oštećeni razgovarali ispred kuće, a kada se oštećeni vratio rekao im je da mu je optuženi prijetio da više ne smije obilaziti njegovu šumu i uputio druge riječi koje nije zapamtio, niti je čuo njihov razgovor, jer je sjedio na zadnjem sjedištu od vozila gdje nije bio otvoren prozor, već samo na prednjim vratima, tako da je A. bolje čuo šta mu je kazao optuženi.</span>
</p>
<p class="p1">
<span>	Svedok K. H. je posvedočio da nije bio u mjestu zv. "Zakamenje" dana 30.09.2010.g. kada je optuženi napao reonskog lugara K. H., ali mu je H. kasnije pričao da ga je optuženi napao ispred njegove kuće, da ga je vrijedjao i govorio mu da više ne smije da dodje na njegovo imanje da vrši kontrolu.</span>
</p>
<p class="p1">
<span>	Iz zapisnika Uprave za šume Pljevlja-Područna jedinica Rožaje vidi se da su dana 22.10.2010.g. D. R. i K. H.izašli u mjestu zv. "Zakamenje" radi provjere graničnih znaka izmedju državne šume i privatnog posjeda H. R., te da su utvrdili da nedostaje šest metalnih stubova i da su pet metalnih stubova pomjereni u dubinu državne šume. Da je takodje skinuta farba sa stabala koja predstavlja graničnu liniju izmedju privatne i državne parcele i da su u 29 odjeljenju našli jedan panj od bespravno oborenog bukovog stabla čija kubna masa iznosi 1,06 m3.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku.</span>
</p>
<p class="p1">
<span>	Naime, iz iskaza svedoka-oštećenog K. H. nesumnjivo se utvrdjuje da je dana 30.09.2010.g. kao čuvar šuma-reonski lugar Uprave za šume Pljevlja-Područna jedinica Rožaje vršio službenu dužnost na otkrivanju bespravne sječe i izvršilaca u mjestu zv. "Zakamenje", Opština Rožaje, kojom prilikom je došao kod kuće optuženog gdje je našao jedno bukovo stablo koje je oboreno u državnoj šumi i obavio razgovor sa optuženi koji mu je tom prilikom prijetio da će ga napasti upućujući mu prijeteće riječi "da sam te vidio prvog dana kako obilaziš granicu ubio bih te ili ostavio bez nogu, ne smiješ obilaziti parcelu i prilaziti kod moje kuće, da me provjeravaš šta ja radim", te pošto je ove prijetnje shvatio kao ozbiljne i ostvarljive, udaljio se sa lica mjesta i slučaj prijavio u policiju. </span>
</p>
<p class="p1">
<span>	Iskaz oštećenog sud je u cjelosti prihvatio kao jasan, objektivan i uvjerljiv, a dovodeći isti u vezu sa iskazom svedoka K. A. i B. H. iz kojih proizilazi da je oštećeni kritičnog dana obavljao službenu dužnost u mjestu zv. "Zakamenje", Opština Rožaje i da ga je optuženi napao ispred njegove kuće dok je vršio kontrolu tj. provjeru da li je predmetno stablo koje je nadjeno kod kuće optuženog poticalo iz državne šume i uputio mu prijetnje, da bi mu polomio noge da je znao da je prethodnog dana obilazio taj dio reona i prolazio preko njegovog imanja i da više ne smije obilaziti granicu izmedju državne šume i njegovog posjeda, što se jasno utvrdjuje iz iskaza svedoka K. A.koji je ostavio mogućnost i da mu je prijetio da će ga ubiti i da ne smije obilaziti njegovu šumu što proizilazi iz iskaza svedoka Br. H., kao i u vezu sa iskazom svedoka K. H. da mu je oštećeni pričao da ga je optuženi napao kritičnog dana dok je obavljao službenu dužnost i da mu je prijetio, zaista se nedvosmisleno utvrdjuje prednje činjenično stanje.</span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori odlučne činjenice, obzirom da je njegov iskaz u tom dijelu potvrdjen dokazima izvedenim u postupku. Naime, optuženi ne spori da je kritičnog dana reonski lugar došao kod njegove kuće i da se interesovao da li je oborio stablo u državnoj šumi, kojom prilikom je pitao oštećenog da li je obilazio šumu prethodnih dana iznad njegove kuće, pa je njegov iskaz u ovom dijelu prihvatio obzirom da nalazi oslonca u iskazu oštećenog i ostalim izvedenim dokazima.</span>
</p>
<p class="p1">
<span>	Medjutim, iskaz optuženog, u dijelu u kojem navodi da kritičnog dana nije prijetio da će napasti oštećenog, jer mu nije mu upućivao prijetnje da bi ga ubio ili ostavio bez nogu, da ga je prethodnog dana vidio da obilazi granicu i da više ne smije obilaziti granicu i prilaziti do njegove kuće da ga provjerava šta radi, obzirom da je njegov iskaz u ovom dijelu neobjektivan, neuvjerljiv i opovrgnut iskazom oštećenog koji nalazi oslonca i u ostalim izvedenim dokazima u postupku, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 30.09.2010.g. u mjestu zv. "Zakamenje", Opština Rožaje, prijetio da će napasti službeno lice u vršenju službene dužnosti, čuvara šuma-lugara Uprave za šume Pljevlja Područna jedinica Rožaje K.H., na način što mu je uputio prijeteće riječi i to: "da sam te vidio prvog dana kako obilaziš granicu ubio bih te ili ostavio bez nogu, ne smiješ obilaziti parcelu i prilaziti kod moje kuće, da me provjeravaš šta ja radim.</span>
</p>
<p class="p1">
<span>	Cijeneći psihičko odnos optuženog prema učinjenom krivičnom djelu, sud je našao da je optuženi bio svestan svog djela tj. svestan da upućivanjem navedenih riječi prijeti da će napasti oštećenog kao službeno lice u vršenju službene dužnosti i to je htio, pa je krivično djelo izvršio sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela napad na službeno lice u vršenju službene dužnosti iz čl. 376. st. 1. KZ, za koje djelo je sud istog oglasio krivim i osudio ga na kaznu zatvora u trajanju od 45 (četrdesetpet) dana.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti cijenio njegovo siromašno imovno stanje i životnu dob, dok je kao otežavajuću okolnost optuženom uzeo u obzir njegovu raniju više puta osudjivanost.</span>
</p>
<p class="p1">
<span>	Cijeneći navedene okolnosti kao i stepen nastupele posledice, okolnosti pod kojima je djelo izvršeno i držanje optuženog nakon izvršenog djela, sud je optuženog osudio na kaznu zatvora u naznačenom trajanju ubijedjen da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da ubuduće ne vrši bilo kakva krivična djela, te da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispoztiivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 28.01.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
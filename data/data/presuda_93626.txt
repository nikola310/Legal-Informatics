<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.447/13</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz sudjelovanje namještenika suda Ane Maraš, kao zapisničara, u krivičnom predmetu protiv okrivljene Š. D., zbog krivičnog djela zloupotreba položaja u privrednom poslovanju iz čl.272 st.3 u vezi st.1 Krivičnog zakonika Crne Gore, odlučujući po optužnom predlogu supsidijarnog tužioca M. AD P. od 08.05.2013 godine, nakon glavnog i javnog pretresa održanog dana 17.09.2014 godine, u prisustvu okrivljene Š. D., branioca okrivljene advokata Đ. D., te punomoćnika supsidijarnog tužioca M. AD, advokata Đ.V., donio je, a dana 19.09.2014 godine javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljena, Š. D. (JMBG .), od oca V. i majke M., rođene K., rođena . godine u P., sa prebivalištem u mjestu rođenja-ul.I. j. br.., ekonomista, srednjeg imovnog stanja, udata, majka troje djece, neosuđivana,</span>
</p>
<p>&nbsp;</p>
<p>
<span class="span1">Na osnovu čl.373 st.1 tač.2 Zakonika o krivičnom postupku Crne Gore,</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">U periodu od 2006. do 2011. godine, u P., u svojstvu odgovornog lica - izvršnog direktora M.AD P., subjekta privrednog poslovanja, zloupotrebom svog službenog položaja u pogledu raspolaganja imovinom M. AD, pribavila sebi i drugim licima protivpravnu imovinsku korist, a M.AD prouzrokovala štetu na način što je:</span>
</p>
<p>&nbsp;</p>
<p>
<span class="span1">1. Dana 04.10.2007. godine sa Privrednim drutšvom S L. P., protivno odredbi čl.33 st.9 Statuta M. AD kojom je propisano da investicione odluke donosi Odbor direktora, zaključila ugovor o kupovini na lizing putničkog motornog vozila marke „K. S.“ u kojem je ona lično označena kao kupac, pri čemu je takođe protivno citiranoj odredbi S., i bez znanja Odbora direktora, preuzela u ime M. AD da joj M. AD bude žirant u slučaju neplaćanja, a zatim sredstvima M. otplatila sve rate iz Ugovora o lizingu u ukupnom iznosu od 22.100,00 eura, nakon čega je stekla svojinu na vozilu i tako pribavila sebi protivpravnu imovinsku korist u označenom iznosu i u istom iznosu nanijela štetu M. AD Podgorica.</span>
</p>
<p>&nbsp;</p>
<p>
<span class="span1">2. Tokom jula 2007. godine je, protivno odredbi čl.33 st.9 Statuta M. AD P. kojom je propisano da investicione odluke donosi Odbor direktora, sa privrednim društvom „D. M.“ P., zaključila Predugovor o kupoprodaji stana za sebe i po tom predugovoru označenom Privrednom društvu dana 11. i 12.07.2007. godine od sredstava M. AD isplatila ukupan iznos od 98.356,50 eura, propuštajući da napravi bilo kakvu dokumentaciju o izvršenom poslu i tako stekla imovinsku korist u označenom iznosu, a M. AD u istom iznosu nanijela štetu;</span>
</p>
<p>&nbsp;</p>
<p>
<span class="span1">3. U periodu od 2007. do 2009. godine protivno čl.23 Pravilnika M. AD o zaradama, kojim su ustanovljeni uslovi za dodjelu raznih vrsta pomoći na ime pomoći, isplatila sredstva sledećim licima - svojim srodnicima:</span>
</p>
<p>
<span class="span1">- Š. I. 1.000,00 eura dana 19.12.2007. godine i 3.500,00 eura dana 14.03.2007. godine.</span>
</p>
<p>
<span class="span1">- K.D., iznos od 1.000,00 eura, dana 25.12.2007. godine.</span>
</p>
<p>
<span class="span1">- K.V. iznos od 4.000,00 eura, dana 24.02.2007. godine.</span>
</p>
<p>
<span class="span1">- K. B. iznos od 500,00 eura, dana 01.10.2008. godine, iznos od 500,00 eura dana 06.11.2008. godine, iznos od 350,00 eura, dana 11.09.2009. godine, isti iznos dana 26.10.2009. godine.</span>
</p>
<p>
<span class="span1">I na taj način imenovanim licima pribavila protivpravnu imovinsku korist u označenim iznosima, a M. AD u istim iznosima nanijela štetu:</span>
</p>
<p>&nbsp;</p>
<p>
<span class="span1">4. U periodu od 2006. do 2011. godine u više navrata koristila poslovnu kreditnu karticu br.....06 izdatu od strane CKB za podizanje novca i kupovinu stvari za privatne potrebe, iako je smjela koristiti samo za plaćanje poslovnih potreba, i to: 29.11.2007. godine za podizanje iznosa od 370,00 eura, dana 17.08.2008. godine za kupovinu stvari za privatne potrebe u Zlatarskoj radnji "D.", P., u iznosu od 300,00 eura, dana 31.08.2008. godine za kupovinu stvari za privatne potrebe u E.-H. M., P. u iznosu od 305,25 eura i dana 16.12.2008. godine u istom objektu za iznos od 24,12 eura, dana 02.07.2008. godine  za kupovinu stvari za privatne potrebe u M.-M. C., P. u iznosu od 121,11 eura, dana 27.08.2008. godine za kupovinu stvari za privatne potrebe u Zlatarskoj radnji P., u iznosu od 55,00 eura, dana 03.01.2009. godine za kupovinu stvari za privatne potrebe u T. P. u iznosu od 108,00 eura, dana 06.07.2009. godine za kupovinu stvari za privatne potrebe u B.T. 1, P. u iznosu od 75,70 eura, dana 26.08.2009. godine za kupovinu stvari za privatne potrebe u „B.M.“-u P. u iznosu od 17,00 eura, ukupno 1.350,00 eura koji je ukupan iznos plaćen izdavaocu kreditne kartice na koji način je imenovana stekla protipravnu imovinsku korist u označenom ukupnom iznosu, a M. AD nanijela štetu u istom iznosu;</span>
</p>
<p>&nbsp;</p>
<p>
<span class="span1">5. U periodu od 23. februara 2010. godine protivno Odluci Odbora Direktora M.AD br.4/3 od 23.02.2010. godine i Cjenovniku usluga M. br.13/04 od 07.05.2007. godine velikom broju klijenata obračunala cijene usluga M. za 2010. gopdinu niže od važećeg cjenovnika i to K. B., P. za 1.300,00 eura, B. p. B. za 1.800 eura, S. o. P. za 480,00 eura, L. C. G., R. b. N., H. b. P., A. U., M. B., Ž.i. CG P., Ž. p. P., M. C., C. P., P.P., I. c.m. F. AD K., M. D., R. P., HTP V. P. U., T. P. i HTP O. N. za po 1.200 eura, ukupno 23.980,00 eura i na taj način imenovanim klijentima pribavila protivpravnu imovinsku korist u označenim iznosima, a M. AD P. nanijela štetu u označenom ukupnom iznosu,</span>
</p>
<p>&nbsp;</p>
<p>
<span class="span1">- čime bi izvršila krivično djelo zloupotreba položaja u privrednom poslovanju iz čl.272 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi postupka u iznosu od 44,00 eura padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom supsidijarnog tužioca od 08.05.2013 godine, okrivljenoj Š. D. stavljeno je na teret izvršenje krivičnog djela zloupotreba položaja u privrednom poslovanju iz čl.272 st.3 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Punomoćnik supsidijarnog tužioca M. AD, advokat Đ.V., u završnoj riječi je izjavio da smatra da je provedenim dokazima utvrđeno postojanje krivičnog djela koje je okrivljenoj stavljeno na teret, te da je ona morala znati da se odluke Upravnog odbora b. o kupovini vozila i stana nikako nijesu mogle odnositi na nju u tolikoj mjeri da je sama mogla kupiti automobil i stan na svoje ime i iste platiti sredstvima b.. Pozvao se na unutrašnje propise M. AD, kojima je definisan način rješavanja stambenog pitanja zaposlenih, istaknuvši da odluka o odobravanju sredstava znači da se mora odlučiti i o tome na koji način će se to pitanje rješavati, te da se radi o investicionoj odluci koja zasigurno nije mogla biti donijeta na takav način. Nadalje je naveo da u pogledu nenaplaćivanja provizije, korišćenja kreditne kartice, te davanja pomoći određenim fizičkim licima, takođe, proizilazi krivica okrivljene. U krajnjem, predložio je sudu da okrivljenu oglasi krivom i izrekne joj odgovarajuću krivičnu sankciju. </span>
</p>
<p>&nbsp;</p>
<p>
<span class="span1">Iznoseći odbranu na glavnom pretresu, kao i tokom cijelog postupka, okrivljena Š. D., u bitnom je navela da je u vrijeme odigravanja kritičnih događaja bila na mjestu izvršnog direktora M. (na koje mjesto je izabrana 09.09.2002 godine). Navela je da je od strane direktora polugodišnje usvajan izvještaj o radu i </span><span class="span1">poslovanju na M., te da je za prvu polovinu 2007. godine M. iskazala dobit od 238.000,00 eura, pa je zbog takvih rezultata Odbor direktora donio odluku o kupovini automobila za izvršnog direktora. Na temelju ove odluke, u oktobru 2007. godine kupljeno je vozilo „K.S.“, i to na tzv.lizing period od tri (3) godine (pri čemu je pojasnila da je odredbom člana 5 njenog Ugovora o radu propisano da u slučajevima iz st.1 ovog člana društvo može odlukom Odbora direktora dodijeliti i drugu vrstu nagrade izvršnom direktoru), s tim što je Odbor njoj omogućio da nađe najbolji način u pogledu finansijske konstrukcije za realizaciju ove kupovine, odnosno da utvrdi način plaćanja predmetnog vozila na način koji neće ugroziti finansijsko poslovanje b.. Nekoliko poslednjih rata isplatila je sa ličnog računa, zbog lošijeg poslovanja B. u tom periodu.</span>
</p>
<p>
<span class="span1">Nadalje, u pogledu kupovine stana, okrivljena je navela da je na skupštini akcionara održanoj u maju 2007.godine, na kojoj je glasovima dvije trećine prisutnih, usvojen Pravilnik o rješavanju stambenih pitanja i donijeta odluka da se 50% od iskazane dobiti za 2006. godinu (koja je iznosila 198.000,00 eura) opredijeli za rješavanje stambenog pitanja izvršnog direktora M., a sve na predlog Odbora direktora. U julu 2007. godine dobila je nalog kompanije „Č.“ (koja je gradila stanove) da se na njihov žiro račun mogu prenijeti sredstva, pa je sa računa M. u dva navrata prenijeto 98.000,00 eura. Pojasnila je da je u periodu od 2006. godine do polovine 2007. godine došlo do naglog porasta cijena nekretnina, te da je, kako bi zatvorila finansijsku konstrukciju za cijenu stana, na svoje ime podigla kredit u iznosu od 70.000,00 eura kod CKB banke. Pojasnila je da odluka o kupovini stana nije investiciona odluka, već da su investicione, one odluke koje se odnose na kupovinu poslovnog prostora, nabavku softvera za poslovanje b. i sl.</span>
</p>
<p>
<span class="span1">Zatim je okrivljena Š. D. naglasila da je M. u periodu od 2007.-2009. godine imala Pravilnik o naknadama, zaradama i drugim primanjima zaposlenih (donijet, koliko se sjeća, 2005. godine), shodno kom je izvršni direktor imao pravo da odobrava određene pomoći, kako zaposlenima i članovima njihovih užih porodica, tako i ostalim licima (po njihovim zahtjevima) za koje se procijeni da ispunjavaju uslove za dodjelu pomoći (sportskim institucijama, studentima, učenicima...). Potvrdila je da je M. u dva navrata (uplatama od po 1.000 i 3.000 eura) pomagala lice Š. I., a koje lice je rođeni brat njenog supruga i koji je imao saobraćajnu nezgodu usled koje je bio u komi dva mjeseca. Pomoć mu je dodijeljena na osnovu prezentovane medicinske dokumentacije. Pojasnila je da je pomoć (u visini od 1.000 eura) data K. D. (njenom rođenom bratu), te da se pomoć data K.V. (njenom ocu) u iznosu od 4.000 eura takođe odnosila na njenog brata D., a iz razloga što je isti bio bolestan i koji je u toku te godine preminuo. Dodala je i da je pomoć (u dva navrata po 500,00 i 350,00 eura) dodijeljena i njenom drugom bratu, K. B., koji je internacionalni majstor i član šahovske reprezentacije Crne Gore. Pojasnila je da je odluke o dodjeljivanju pomoći donosila ona, ali da su istu kontrolisali revizor, odbor direktora i skupština akcionara.</span>
</p>
<p>
<span class="span1">U odnosu na korišćenje biznis kartice M., okrivljena je navela da je istu koristila samo za potrebe razvoja tržišta kapitala i poslovanje berze. Kako je berza bila pokrovitelj mnogih međunarodnih skupova u toku 2004. i 2005. godine, te organizator skupova za berzu kapitala, tom karticom kupovana je hrana za pomenute prilike, sat direktorici b. berze (kao poklon i gest pažnje) u prodavnici satova „T.“, razni suveniri i dekoracija za mjesta gdje su se konferencije održavale (pri čemu je pojasnila da se ne sjeća da li su te stvari kupovane u E., ali da su zasigurno kupovane tim povodom). Takođe, navela je da su novcem sa ove kartice plaćani zakupi određenih lokala i hrana koji su obezbjeđivani za okupljanje brokera, odnosno svih učesnika na tržištu kapitala, a koja okupljanja su organizovana krajem godine. </span>
</p>
<p>
<span class="span1">Nadalje, izjavila je da je u novembru 2002. godine, kao izvršni direktor, na osnovu odluke upravnog odbora dobila diskreciono ovlašćenje da vodeći računa o poslovanju berze, primijeni i drugačije stope provizije po zaključnicama ugovora. Od brokera je zavisilo na kojoj berzi će odraditi transakcije, a to je bio osnovni izvor prihoda berze (pri čemu je pojasnila da su u tom periodu na tržištu kapitala postojale dvije berze-M. i N., a Komisija za hartije od vrijednosti je krajem 2003. godine donijela Uputstvo o poslovanju hartijama od vrijednosti koje su uvršetene u berzansku kotaciju na listama A i B, shodno kom se hartijama od vrijednosti sa istim tržišnim simbolom moglo trgovati samo na jednoj berzi). Navela je da je jedini način da omogući bolje poslovanje berze bio da dovede što više klijenata na kotaciju koja je dobrovoljna. U to vrijeme je sa berzom sarađivalo 33 kompanije koje su mogle trgovati isključivo na M. i koje su, nakon što su prihvatile kotaciju, svakomjesečno plaćale održavanje (na listi „A“ 150,00 eura, a na listi „B“ 100,00 eura). Takođe, naglasila je da je tačno da je (na osnovu odluke direktora) određene kompanije koje su pristupale berzi na listu kotacija, oslobađala od obaveze da plaćaju proviziju na pristup i na samu kotaciju, a sve u cilju dobrobiti berze, odnosno boljeg poslovanja. Dana 23.02.2010 godine odbor direktora je donio odluku o prestanku važenja odluke o diskrecionom pravu izvršnog direktora, pa nakon toga nijednoj </span><span class="span1">kompaniji nije odobreno da se kotira na M. pez provizije. Napomenula je da se za svaku transakciju konsultovala sa odborom direktora (lično ili telefonskim putem), te da je to uvijek bila tačka dnevnog reda na sjednici odbora direktora. </span>
</p>
<p>
<span class="span1">Pojasnila je da je na M. svake godine rađena revizija poslovanja, shodno Zakonu o hartijama od vrijednosti i shodno Zakonu o privrednim društvima, kojom prilikom nisu uočene bilo kakve manjakavosti ili propusti u poslovanju. Izvještaj revizora se dostavljao Centralnom registru privrednog suda i Komisiji za hartije od vrijednosti, nakon što bi skupština akcionara isti usvojila, i to bez primjedbi.</span>
</p>
<p>&nbsp;</p>
<p>
<span class="span1">Branilac okrivljene Š. D., advokat Đ. D., u završnom izlaganju je naveo da se u radnjama okrivljene nisu stekla bitna obilježja bića krivičnog djela stavljenog joj na teret, te da je sve odluke koje je donosila kao izvršni direktor oštećenog preduzeća M. AD P., donosila u skladu sa tada važećim zakonskim propisima i odredbama Satuta firme, a na osnovu prethodne odluke Odbora direktora (u skladu sa članom 33 Statuta firme M. AD P.). U krajnjem je predložio da sud optuženu oslobodi od optužbe.</span>
</p>
<p>&nbsp;</p>
<p>
<span class="span1">Sud je, cilju potpunog i pravilnog utvrđivanja činjeničnog stanja, u dokaznom postupku proveo sledeće dokaze: pročitao Pravilnik M. br.17/4 od 29.09.2006 godine, odluku Odbora direktora M. br.13/14 od 07.05.2007 godine, odluku Skupštine M. br.15/9 od 20.05.2007 godine, odluku Odbora direktora M. od 31.08.2007 godine, odluku Odbora direktora M. br.4/3 od 23.02.2010 godine, izvještaj izvršnog direktora M. od 27.06.2012 godine, nalaz i mišljenje vještaka ekonomsko-finansijske struke Lj. D. od 01.02.2013 godine, saslušao vještaka ekonomsko-finansijske struke Lj. D. na glavnom pretresu od 18.07.2004 godine i izvod iz KE za okrivljenu izdat od Ministarstva pravde CG br.0203/4767 od 24.07.2014 godine,</span><span class="span1"> te izvršio uvid u Statut M. AD P., mail-komunikaciju Š.D.sa članovima Odbora direktora M. od 01.09.2010 godine, analitičke kartice za period od 01.01.2007 godine do 16.11.2011 godine, otpusnu listu sa epikrizom Kliničkog centra Crne Gore matični br.5797/363 za K. D. i u smrtovnicu za pokojnog K. D.. </span>
</p>
<p>
<span class="span1"> </span>
</p>
<p>
<span class="span1">Iz sadržine odluke Odbora direktora M. br.13/14 od 07.05.2007 godine o izmjeni Cjenovnika M.AD, proizilazi da ista stupa na snagu 09.05.2007 godine, te da je njom u cjelosti izmijenjen sadržaj tačke 6. koja se odnosi na naknadu za zaključene poslove, i ona sada glasi: „Naknada za listing: Provizija M. AD za promet akcija iznosi 0,10% od vrijednosti transakcije i naplaćuje se i od brokera kupca i od brokera prodavca;Provizija M. AD za promet ostalih hartija od vrijednosti iznosi 0,10% od vrijednosti transakcije i naplaćuje se i od brokera kupca i od brokera prodavca, a minimalna provizija iz ovog člana iznosi 0,50 eura. Zatim, naknada za slobodno tržište: Provizija M. AD za promet akcija iznosi 0,04% od vrijednosti transakcije i naplaćuje se i od brokera kupca i od brokera prodavca; Provizija M. AD za promet ostalih hartija od vrijednosti iznosi 0,04% i naplaćuje se i od brokera kupca i od brokera prodavca, a minimalna provizija iz ovog člana iznosi 0,50 eura.“.</span>
</p>
<p>&nbsp;</p>
<p>
<span class="span1">Iz </span><span class="span1">odluke Skupštine M. br.15/9 od 30.05.2007 godine, o raspodjeli dobiti za 2006. godinu, proizilazi da je istu donijela Skupština akcionara na osnovu čl.25 st.6 Statuta M.  AD P. i čl.40 Pravilnika o stambenim odnosima M., te da je njom dobit iz 2006 godine, u iznosu od 197.073,00 eura raspodijeljena sledeći način: iznos od 98.536,50 eura (50% dobiti) je reinvestiran, tj uvećan je akcijski kapital Berze, dok je iznos od 98.536,50 eura (50% dobiti) izdvojen za rješavanje stambenog putanja izvršnog direktora M., pri čemu je sam izvršni direktor zadužen za realizaciju ove odluke.</span>
</p>
<p>&nbsp;</p>
<p>
<span class="span1">Iz odluke Odbora direktora M. od 31.08.2007 godine proizilazi, da je ista donijeta zarad kupovine automobila za izvršnog direktora, mr D. Š., kao i da će se o realizaciji ove odluke-konstrukciji finansiranja i drugim pojedinostima starati sam izvršni direktor. Odluka je stupila na snagu danom usvajanja.</span>
</p>
<p>&nbsp;</p>
<p>
<span class="span1">Iz sadržine odluke Odbora direktora M. br.4/3 od 23.02.2010 godine proizilazi da je ista stupila na snagu danom donošenja, 23.02.2010 godine, te da njenim donošenjem prestaje važenje odluke o diskrecionom pravu izvršnog direktora M. AD br.5/5 od 22.11.2002 godine.</span>
</p>
<p>&nbsp;</p>
<p>
<span class="span1">Iz izvještaja Odbora direktora M. od 27.06.2012 godine proizilazi da je, uvidom u dokumentaciju Berze, ustanovljena nepravilnost koja se odnosi na nenaplaćivanje prihoda koji su trebali biti fakturisani u periodu od 2007. do 2010. godine. Navedeno je da nekim kompanijama, iako su njihove akcije bile </span><span class="span1">uvrštene na liste A i B, nije vršeno fakturisanje u skladu sa Cjenovnikom, te da ukupan iznos neobračunatih faktura za godine 2007., 2008., 2009. i 2010. godinu iznosi oko 78.520,00 eura.</span>
</p>
<p>&nbsp;</p>
<p>
<span class="span1">Iz sadržine nalaza i mišljenja vještaka ekonomsko-finansijske struke Lj.D. od 01.02.2013 godine proizilazi da je vještak na osnovu raspoložive dokumentacije koja egzistira u spisima predmeta dao odgovor na pitanja koja se tiču: načina realizacije odluke Odbora direktora M. AD o kupovini automobila za izvršnog direktora od 31.08.2007 godine, postupka i načina rješavanja stambenog pitanja izvršnog direktora, novčanih sredstava koja je Š.D. isplaćivala određenim licima na ime pomoći, korišćenja sredstava sa M. card kartice, kao i na propuštanje naplaćivanja naknade za održavanje kotacija u periodu od 2007.do 2010.godine, te propuštanje obračunavanja provizije na određene izvršene transakcije pojedinim kompanijama u istom periodu. U pogledu kupovine automobila „K. S.“ za izvršnog direktora, vještak je mišljenja da je po ugovoru o lizingu br.05../07 od 04.10.2007 godine, zaključenom između D. Š., kao primaoca lizinga i „S-L.“ DOO P., a M. AD P., kao garanta/žiranta realizacije ugovora o lizingu, ugovorena kupoprodaja vozila tip „K. S.“ EX C... 2,5 AT po uslovima iz predmetnog ugovora, te da je izvršena uplata cjelokupne ugovorom predviđene kupoprodajne vrijednosti vozila (sa obračunatim PDV-om i pripadajućom kamatom u ukupnom iznosu od 38.271,80 eura) na način što je sa žiro računa M. AD P., za period od 08.10.2007 godine, zaključno sa 03.02.2010 godine uplaćen ukupan iznos od 33.284,65 eura, a sa ličnog računa D.Š. za period od 06.04.2010 godine do 01.10.2010 godine, uplaćena sredstva u ukupnom iznosu od 4.987,15 eura, na koji način je realizovana Odluka odbora direktora br. 20/07 od 31.08.2007 godine o kupovini automobila za izvršnog direktora (pri čemu odlukom nijesu precizirani marka, tip, vrsta i zapremina motora, maksimalna vrijednost vozila, niti načun realizacije kupovine). Vještak je utvrdio da, vezano za navedene transakcije, revizorska kuća „R.“ u svojim revizorskim izvještajima za period 2007.-2010.goddine nije imala nikakvih primjedbi, niti rezervi vezanih za poslovanje, knjiženja ili izvještavanja društva za izvještajni period. Nadalje, u odnosu na postupak i način rješavanja stambenog pitanja izvršnog direktora, vještak je došao do zaključka da je odluka Odbora direktora društva o raspodjeli dobiti za 2006. godinu br.15/9 od 30.05.2007 godine (kojom je predviđeno usmjeravanje 50% dobiti iz 2006. godine za rješavanje stambenog pitanja izvršnog direktora) u cjelosti izvršena, te da sredstva u iznosu od 98.536,50 eura  nijesu uplaćivana na lični račun Š. D. (usled čega ona tim sredstvima nije mogla raspolagati), već su prebačena sa računa M. AD direktno na račun izvođača-prodavca stana „D.M.“ DOO P. (žiro račun br.510-13154-57), a iznos od 71.463,50 eura je uplatila Š. D., u dvije uplate, dana 11.07.2007 godine i 23.07.2008 godine, na isti žiro račun, kod iste poslovne banke, iako je primalac sredstava pravno lice „Č. R. E.“ DOO P. (u međuvremenu je došlo do statusne promjene-izmjene naziva pravnog lica). Vještak je utvrdio da, vezano za navedene transakcije, revizorska kuća „R.“ u svojim revizorskim izvještajima za period 2007.-2010. godine nije imala nikakvih primjedbi, niti rezervi vezanih za poslovanje, knjiženja ili izvještavanja društva za izvještajni period. Zatim, u pogledu isplate novčanih sredstava na ime pomoći, vještak je ustanovio da su iz sredstava M. AD P., shodno čl.23 st.1 Pravilnika o zaradama, naknadama i drugim primanjima od 29.09.2006 godine (koji je važio u kritičnom periodu), vršene isplate na ime pomoći, sponzorstva i školarina, preko žiro računa u iznosu od 11.900,00 eura i preko blagajne društva u iznosu od 12.400,00 eura, a na osnovu zahtjeva korisnika pomoći (među kojima su i lica Š.I., K. D., K. V. i K. B.), a revizorska kuća „R.“ u svojim revizorskim izvještajima za period 2007.-2010. Godine, a vezano za navedene transakcije, nije imala nikakvih primjedbi, niti rezervi vezanih za poslovanje, knjiženja ili izvještavanja društva za izvještajni period. Dalje, u odnosu na korišćenje M. C. Buisiness kartice, vještak je uvidom u analitičku karticu utvrdio da je ista izdata od CKB AD P., te da je u periodu od 2006.-2011. godine i da je ukupan promet u tom periodu iznosio 38.232,01 eura, kao i da je na računu ostao negativan saldo u visini od 29,48 eura. U cjelokupnom periodu, kartica je korišćena u razne svrhe (plaćanje hotelsko-ugostitteljskih usluga, točenje goriva na benzinskim pumpama, troškovi putarine, plaćanje roba i usluga u prodavnicama različitog tipa-veleprodaje, supermarketi, zlatarske i optičarske radnje, autoservisi... ), a revizorska kuća „R.“, za navedene transakcije, u svojim revizorskim izvještajima za period od 2007.-2010. godine nije imala nikakvih primjedbi, niti rezervi vezanih za poslovanje, knjiženja ili izvještavanje društva. Nadalje, u pogledu obračunavanja usluga (kotacije i provizije) određenim kompanijama, vještak je našao da u cjelokupnom periodu nije fakturisan, ili je manje fakturisan, iznos naknada za kotacije u odnosu na vrijednosti naknada za kotacije (iz Cjenovnika M. od 25.04.2004 godine i Odluke odbora direktora br.13/4 od 07.05.2007 godine o izmjeni Cjenovnika M.) u ukupnom iznosu od 78.420 eura. Međutim Odlukom </span><span class="span1">odbora direktora br.5/5 od 22.11.2002 godine, odnosno njenim članom 1 (koja je važila u kritičnom periodu), izvršnom direktoru M. AD se daje diskrecino pravo da, vodeći računa o interesima berze, primjeni i drugačije stope provizije po zaključnicama poslovanja. Predmetna odluka je prestala da važi dana 23.02.2010 godine donošenjem nove odluke Odbora direktora br.4/3. Takođe, tačkom 6 Uputstva Komisije za hartije od vrijednosti od 21.09.2004 godine, o primjeni uslova za uvrštavanje hartije od vrijednosti na berzansku kotaciju (na liste A i B)  i načinu trgovanja tim hartijama od vrijednosti, predviđeno je da se hartijma od vrijednosti sa istim tržišnim simbolom, a koje su uvrštene u berzansku kotaciju na listu A ili B ne može trgovati na slobodnom berzanskom tržištu, a tačkom 7 je predviđeno da hartije od vrijednosti sa istim tržišnim simbolom mogu biti uvrštene u berzansku kotaciju na lise A i B samo na jednoj berzi, odnosno da se sve transakcije moraju obavljati preko berze na kojoj se iste kotiraju. Bliže, sve transakcije sa hartijama od vrijednosti kompanija koje su se kotirale na M., morale su se odrađivati na toj berzi, sa ciljem da berza na taj način ostvari što više transakcija, odnosno provizija po tom osnovu. Nadalje, vještak je utvrdio da u cjelokupnom periodu nije fakturisan, ili je manje fakturisan, iznos naknada za transakcione provizije u odnosu na vrijednosti transakcionih provizija iz Cjenovnika usluga M. AD br.XIV od 25.05.2004 godine, kao i Odluke odbora direktora br.5/5 od 22.11.2002 godine (koja je važila u kritičnom periodu). Vještak je utvrdio da, vezano za navedene transakcije, revizorska kuća „R.“ u svojim revizorskim izvještajima za period 2007.-2010. godine nije imala nikakvih primjedbi, niti rezervi vezanih za poslovanje, knjiženja ili izvještavanja društva za izvještajni period.</span>
</p>
<p>&nbsp;</p>
<p>
<span class="span1">Iz izjašnjenja vještaka ekonomsko-finansijske struke Lj. D. na glavnom pretresu od 18.07.2004 godine proizilazi da je veštak u cjelosti ostao pri osnovnom, prethodno datom, nalazu.</span>
</p>
<p>&nbsp;</p>
<p>
<span class="span1">Iz sadržine mail-komunikacije Š. D. sa članovima Odbora direktora M. od 01.09.2010 godine, proizilazi da je Š. D. elektronskim putem obavijestila predsjednika Odbora direktora, M. B., o Zahtjevu koji je M. uputila H. banka AD za odobrenje niže provizije za određenu transakciju.</span>
</p>
<p>&nbsp;</p>
<p>
<span class="span1">Iz sadržine analitičke kartice za period od 01.01.2007 godine do 16.11.2011 godine proizilazi da ista glasi na komitenta M. AD P., te da je prva evidentirana promjena, za navedeni period, nastala dana 28.02.2006 godine, a poslednja 18.03.2011 godine. Ukupan promet, u predmetnom vremenskom intervalu, bio je 38.232,01 eura, a kartica je korišćena u razne svrhe (plaćanje hotelsko-ugostiteljskih usluga, plaćanje roba i usluga u prodavnicama različitog tipa-veletrgovine, supermarketi, zlatarske i optičarske radnje...).</span>
</p>
<p>&nbsp;</p>
<p>
<span class="span1">Iz sadržine otpusne liste sa epikrizom Kliničkog centra Crne Gore, matični broj istorije bolesti 5797/363, na ime K.D., proizilazi da je isti liječen od 13.05.1995 godine do 15.05.1995 godine, sa uputnom i završnom dijagnozom „P.“. Nadalje je konstatovano, da je pacijent pri prijemu u psihomotornoj agitaciji, negativističan, odbija liječenje, te da je u aprilu 1995. Godine bio hospitalizovan na istom odjeljenju. Upućen je na dalje ispitivanje i liječenje u Kliničku bolnicu „L.L.“. Otpusna lista potpisana je od strane načelnika psihijatrijskog odjeljenja prim.dr.sci. M.P..</span>
</p>
<p>&nbsp;</p>
<p>
<span class="span1">Iz sadržine smrtovnice za lice Š. D., proizilazi da je isti od posljedica nesrećnog slučaja preminuo 2012. godine, u 37. godini života.</span>
</p>
<p>&nbsp;</p>
<p>
<span class="span1">Iz Izvoda iz KE izdatog od Ministarstva pravde Crne Gore od 24.07.2014 godine na ime okrivljene Š. D., proizilazi da za istu ne postoje podaci u kaznenoj evidenciji.</span>
</p>
<p>&nbsp;</p>
<p>
<span class="span1">Iz konstelacije odbrane okrivljene Š.D., tokom cijelog postupka, proizilazi negacija izvršenja krivičnog djela stavljenog joj na teret. Okrivljena je u bitnom potvrdila da je 2007. godine, a na temelju Odluke odbora direktora, kojom je, zbog dobrih rezultata u poslovanju, odlučeno da se izvršnom direktoru (koje radno mjesto je u tom periodu pokrivala) kupi automobil, pri čemu je finansijska konstrukcija za realizaciju ove kupovine bila prepuštena upravo izvršnom direktoru (s jedinim uslovom-da poslovanje same Berze ne bude ugroženo). Kupljen je automobil „K. S.“, na lizing period od 3 (tri) godine, s tim što je okrivljena navela da je nekoliko poslednjih anuiteta platila sa svog ličnog računa zbog slabijeg poslovanja B. u to vrijeme. Nadalje je navela, da je na Skupštini akcionara održanoj u maju 2007. godine usvojen Pravilnik o rješavanju stambenih pitanja i donijeta odluka da se 98.000 eura (50% od iskazane dobiti za 2006. </span><span class="span1">godinu) izdvoji za rješavanje stambenog pitanja izvršnog direktora, ali da je kako bi isplatila cjelokupnu kupoprodajnu cijenu podigla na svoje ime i kredit kod CKB banke, u iznosu od 70.000 eura. Nije sporila da je M. AD u više navrata isplaćivala određene sume novca na ime pomoći, između ostalih, i ilicima: Š. I. (rođenom bratu njenog supruga), K. D. i K. B. (njenoj rođenoj braći), te njenom ocu K. V. (s tim što je naglasila da se pomoć isplaćena njenom ocu odnosila na brata K. D. koji je bio dugo bolestan i koji je te godine preminuo), ali da je sve radnje preduzela u skladu sa tada važećim  Pravilnikom o naknadama, zaradama i drugim primanjima zaposlenih, te da su ova lica ispunjavala sve propisane uslove. Osvrnuvši se na potrošnju sredstava sa M. B. kartice, navela je da je ista korišćena samo za poslovne potrebe M., nikada za njene lične, te da je korišćena u razne svrhe (od plaćanja zakupa određenih lokala, organizovanja godišnjih okupljanja brokera, kupovine hrane za te prilike...do kupovine poklona, kao gesta pažnje, poslovnim partnerima i sl.). Na samom kraju, potvrdila je da je (a u skladu sa Odlukom odbora direktora  na osnovu koje je dobila diskreciono ovlašćenje, da vodeći računa o poslovanju Berze, primijeni i drugačije stope provizije po zaključnicama ugovora), određene kompanije koje su pristupale berzi na listu kotacija oslobađala od obaveze plaćanja provizije na pristup i samu kotaciju, a sve u cilju što boljeg poslovanja berze (kako bi privukla što više klijenata koji su, prema Uputstvu o poslovanju hartijama od vrijednosti, mogli trgovati isključivo na jednoj berzi, a na koji način je berza ostvarivala profit). </span>
</p>
<p>&nbsp;</p>
<p>
<span class="span1">Ovako predstavljenu odbranu okrivljene Š. D., koja dosledno, jasno i precizno predočava pojedinosti koje se odnose na svih pet djelatnosti produženog krivičnog djela, sud je cijenio kao istinitu i u svim segmentima osnaženu, najprije nalazom i mišljenjem vještaka ekonomsko-finansijske struke (koji je sud cijenio kao jasan, objektivan i dat u skladu sa pravilima struke), Odlukama odbora direktora br.13/14 od 07.05.2007 godine, od 31.08.2007 godine i br.4/3 od 23.02.2010 godine, odlukom Skupštine M. br.15/9 od 20.05.2007 godine, medicinskom dokumentacijom za K. D., te analitičkom karticom za sporni period (koje je sud prihvatio kao istinite, tačne i u čiju vjerodostojnost nije imao razloga da sumnja). </span>
</p>
<p>
<span class="span1">    </span>
</p>
<p>
<span class="span1">Vodeći se hronologijom kazivanja okrivljene, te optužnim predlogom supsidijarnog tužioca, sud je prvenstveno utvrdio okolnosti koje su se ticale kupovine automobila za izvršnog direktora M. AD P., a koju funkciju je u kritičnom periodu vršila okrivljena Š.D., pa je uzimajući u obzir Odluku odbora direktora </span><span class="span1">M. od 31.08.2007 koja je donijeta radi kupovine automobila za izvršnog direktora, utvrdio da je okrivljena postupala u skladu sa istom (i ni u kom slučaju protivno čl.33 Statuta kojim je predviđeno da Odbor direktora donosi investicione odluke, jer upravo je predmetna odluka donijeta od strane Odbora direktora M.), a da je kao najpovoljniji način realizacije kupovine (koji je citiranom Odlukom ostavljen njoj na izbor) odabrala trgovinu automobila „K. S.“ na lizing period od tri godine. Cjelokupna kupoprodajna cijena isplaćena je na način što je sa žiro računa M. AD P. (kao žiranta/garanta), za period od 08.10.2007 godine, zaključno sa 03.02.2010 godine uplaćen ukupan iznos od 33.284,65 eura, a sa ličnog računa D. Š. za period od 06.04.2010 godine do 01.10.2010 godine, uplaćena sredstva u ukupnom iznosu od 4.987,15 eura, što je sud utvrdio iz nalaza i mišljenja vještaka ekonomsko-finansijske struke. </span>
</p>
<p>&nbsp;</p>
<p>
<span class="span1">Zatim, u pogledu kupovine stana sud je utvrdio da je okrivljena djelala shodno Odluci Skupštine M. br.15/9 od 30.05.2007 godine, o raspodjeli dobiti za 2006. godinu prema kojoj je 98.536,50 eura (50% dobiti za 2006.godinu) izdvojeno za rješavanje stambenog pitanja izvršnog direktora M.. Citirana Odluka je donijeta u skladu sa članom 40 Pravilnika o stambenim odnosima M., kojim je predviđena mogućnost da Skupština samostalno donese odluku o rješavanju stambenog pitanja direktora M. i usmjeravaju sredstava za isto, a sve na temelju čl.25 st.6 Statuta supsidijarnog tužioca, kao opšteg pravnog akta, koji propisuje da Skupština donosi odluku o usmjeravanju sredstava iz dobiti. Sredstva opredijeljena za kupovinu stana, upravo su izdvojena iz dobiti Berze ali nikada nijesu uplaćivana na lični račun Š. D. (usled čega ona tim sredstvima nije mogla raspolagati), već su prebačena sa računa M. AD direktno na račun izvođača-prodavca stana „D. M.“ DOO P., što je sud utvrdio iz nalaza i mišljenja vještaka. Sve navedeno sud upućuje na zaključak da okrivljena ni u jednom trenutku nije postupala po svom nahođenju, već se kretala isključivo u okviru odluka organa M. donijetih na bazi unutrašnjih akata oštećene. Štaviše, citiranom Odlukom Skupštine M., okrivljenoj je povjeren izbor načina realizacije rješavanja stambenog pitanja (uostalom, kao i u slučaju kupovine automobila), što definitivno indikuje povjerenje koje je, u kritičnom periodu i povodom predmetnih kupovina, M. imala u okrivljenu, te uvjerenje da će iste sprovesti na način koji neće narušiti poslovanje same Berze.</span>
</p>
<p>&nbsp;</p>
<p>
<span class="span1">Nadalje, iz Pravilnika o naknadama, zaradama i drugim primanjima zaposlenih M., čiji član. 23 st.2 predviđa da će zaposlenom, odnosno njegovoj porodici, Poslodavac obezbijediti pomoć, na predlog izvršnog direktora, u slučajevima: duže ili teže bolesti, zdravstvene rehabilitacije zaposlenog ili člana njegove uže porodice, u iznosu do 10 cijena rada kod Poslodavca; nabavke ljekova i liječenja zaposlenog ili člana njegove uže porodice u iznosu do 10 cijena rada kod Poslodavca ... Solidarna pomoć u slučaju smrti člana uže porodice ili smrti roditelja, u iznosu do 5 cijena rada kod Poslodavca, sud je utvrdio da je okrivljena postupala shodno istom, budući da je predočila sudu da je pomoć od strane Berze isplaćivana svim licima koja bi podnijela zahtjev i ispunila prethodno navedene uslove, pa tako, između ostalih, i njenom djeveru Š. I., rođenoj braći K. D. i B. i ocu K. V., kao i da je pomoć isplaćivana na osnovu prezentovane medicinske dokumentacije, koji navodi su afirmisani otpusnom listom Kliničkog centra Crne Gore iz koje je sud utvrdio da je brat okrivljene K. D. bio bolestan i ranije liječen, kao i smrtovnicom za istog kojom je nesumnjivo dokazano da je lice K.D. preminuo u 37.godini života. U prilog činjenici da okrivljena nije dejstvovala protivno pravilima i praksi Berze ide i onaj dio nalaza i mišljenja vještaka koji se odnosi na ovu djelatnost produženog krivičnog djela, a iz kog je nesumnjivo utvrđeno da su u spornom periodu preko blagajne M. vršene isplate na ime pomoći, sponzorstava i školarina u ukupnom iznosu (za kritični period)  od 12.400 eura, a preko žiro računa iznos od 11.900 eura, pa između ostalih, i srodnicima okrivljene. </span>
</p>
<p>&nbsp;</p>
<p>
<span class="span1">U odnosu na korišćenje sredstava sa M. B. Card  sud je zaključio, a što je potvrđeno nalazom i mišljenjem vještaka finansijske struke, da je ista korišćena u razne svrhe (plaćanje hotelsko-ugostiteljskih usluga, kupovinu u prodavnicama i radnjama različitog tipa, itd.), ali da</span><span class="span1"> glasi na komitenta M. AD P., te da je ukupan promet, u spornom vremenskom intervalu bio 38.232,01 eura, koju činjenicu je utvrdio iz analitičke kartice. </span>
</p>
<p>&nbsp;</p>
<p>
<span class="span1">U krajnjem, sud je mišljenja da okrivljena nije postupala protivno diskrecionom ovlašćenju kojim joj je dato pravo da, vodeći računa o interesima Berze, primjeni drugačije stope provizije po zaključnicama ugovora, već naprotiv, da se vodila upravo tim ovlašćenjem, sve dok ono nije ukinuto Odlukom odbora direktora br.4/3 od 23.02.2010 godine.</span>
</p>
<p>&nbsp;</p>
<p>
<span class="span1">Kako je vještak finansijske struke prilikom izrade nalaza i mišljenja (između ostale dokumentacije koja egzistira u spisima predmeta) isti temeljio i na revizorskim izvještajima revizorske kuće „R.“ za period od 2007.-2010. godine, sud je iz istog utvrdio da revizorska kuća nije imala nikakve primjedbe, niti napomene u odnosu na sve prethodno navedene transakcije (kupovinu automobila i stana, isplaćivanje pomoći fizičkim licima, trošenje sredstava sa M. B. Card, kao ni na nefakturisane ili manje fakturisane provizije i kotacije pojedinim kompanijama). Obzirom da revizija podrazumijeva ispitivanje zakonitosti poslovanja, ocjenu internih računovodstvenih kontrola u skladu sa Međunarodnim revizorskim standardima, te utvrđivanje da li su odnosne transakcije izvršene u skladu sa zakonom i drugim propisima, datim ovlašćenjima i za planirane svrhe, a pri činjenici da se revizija vrši radi zaštite vlasničkih interesa, stav suda je da okrivljena nije zloupotrijebila data joj ovlašćenja i ukazano povjerenje.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze, ali je našao da isti nemaju uticaja na drugačuje presuđenje, pa je, kako supsidijarni tužilac u toku postupka nije bio kadar dokazati da je okrivljena Š. D. izvršila krivično djelo stavljeno joj na teret, istu oslobodio od optužbe, na temelju čl.373 st.1 tač.2 Zakonika o krivičnom postupku Crne Gore.</span>
</p>
<p>&nbsp;</p>
<p>
<span class="span1">Odluku o troškovima, sud je bazirao na odredbi čl.230 st.1 Zakonika o krivičnom postupku Crne Gore, shodno kom troškovi postupka u iznosu od 44,00 eura (koji iznos se odnosi na naknadu vještaku finansijske struke) padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Sa svega izloženog, </span><span class="span1">primjenom citiranih zakonskih propisa,</span><span class="span1"> odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 19.09.2014 godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. M. A.</span>
</p>
<p>&nbsp;</p>
<p>&nbsp;</p>
<p>
<span class="span1">D/N-a, po primjerak presude dostaviti:</span>
</p>
<p>
<span class="span1">-Okrivljenoj Š. D., na adresu </span><span class="span1">ul.I. j. br..</span>
</p>
<p>
<span class="span1">-Braniocu okrivljene, advokatu Đ..D.</span>
</p>
<p>
<span class="span1">-Punomoćniku supsidijarnog tužioca M., advokatu Đ. V.</span>
</p>
<p>&nbsp;</p>
<p>
<span class="span1">Postupljeno dana_________________</span>
</p>
<p>
<span class="span1">Namještenik suda_________________</span><span class="span1"> </span>
</p>
<p>&nbsp;</p>
<p>&nbsp;</p>
</div>
</div>


</body>
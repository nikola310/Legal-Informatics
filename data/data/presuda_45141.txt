<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.25in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:14pt;}
.p8{text-align:justify;hyphenate:auto;font-family:Arial;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.117/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br. 130/12. od 23. jula 2012.godine, protiv okrivljenog N. A.  iz Rožaja zbog krivičnog djela ugrožavanje sitna kradja, utaja i prevara iz čl. 246.st.1. u vezi st.2. Krivičnog zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana  iz Rožaja  i orkivljenog, a u odsustvu uredno pozvanog oštećenog, dana  07.9.2012.g. donio je i javno objavio </span>
</p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p2">
<span>	Okrivljeni N. A., JMB   od oca R. i majke F., rodj. M., rodjen ..godine, u  Rožajama, živi u naselju Baza, opština Rožaje, drž. CG, razumije Crnogorski jezik, a maternji jezik mu je Bosanski, pismen, završio  SSS, nezapošljen, neoženjen, siromašnog imovnog stanja, osudjivan Presudom Osnovnog suda u Rožajama K.br.152/11. od 27.09.2011. godine zbog krivičnog djela iz čl. 239.st.1. KZ kojom mu je izrečena uslovna osuda 45 dana zatvora, uslovno za jednu godinu  i Presudom Osnovnog suda u Rožajama K.br.216/11, spojen sa K.br.198/11. od 19.12.2011. godine, zbog krivičnog djela iz čl. 284.st.1. u vezi čl. 23.st.2. KZ, kojom je osudjen na novčanu kaznu u iznosu od 800 eura.</span>
</p>
<p class="p2"></p>
<p class="p2">
<span>				K R I V   J E</span>
</p>
<p class="p6">
<span>Što je:</span>
</p>
<p class="p2">
<span>	Dana 13.7.2012. godine u 13,00 h, u mjestu zv.“Redžića krlje“ oduzeo tudje pokretne stvari 110 smrčevih podupirača, vlasništvo Uprave za šume Pljevlja – PJ Rožaje, u namjeri da njihovim prisvajanjem sebi pribavi malu  protivpravnu imovinsku korist u iznosu od 70,40 eura, na način što je iste utovario na vozilo TAM 110  i odvezao ih svojoj kući,</span>
</p>
<p class="p2">
<span>	-čime je izvršio krivično djelo sitna kradja, utaja i prevara iz čl. 246.st.1. u vezi st.2. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.39.42.45.46.st.1. tač. 6. Krivičnog Zakonika, čl. 226.229.239. i čl. 374. Zakonika o Krivičnom Postupku </span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 400 (četiristotine) eura, koju je osudjeni dužan da plati u roku od 15 dana po pravnosnažnosti ove presude.</span>
</p>
<p class="p2">
<span>	Ako osudjeni ne plati novčanu kaznu u ovom roku, sud će istu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 40 eura.</span>
</p>
<p class="p2">
<span>	Da plati Upravi za šume Pljevlja PJ Rožaje na ime odštetnog zahtjeva iznos od 70,40 eura.</span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.130/12. od 23. jula 2012.godine protiv okrivljenog N. A. iz Rožaja, zbog krivičnog djela sitna kradja, utaja i prevara iz čl. 246.st.1. u vezi st. 2. KZ.</span>
</p>
<p class="p2">
<span>	Na glavnom pretresu ODT iz Rožaja ostao je pri podnijetom optužnom predlogu u odnosu na okrivljenog. Predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 400 eura, te i da ga obaveže da oštećenom plati iznos pričinjene štete iz optužnog predloga.</span>
</p>
<p class="p2">
<span>	Okrivljeni N. A. na glavnom pretresu je izjavio da priznaje izvršenje krivičnog djela i krivicu za krivično djelo koje mu se optužbom stavlja na teret. </span>
</p>
<p class="p2">
<span>	Okrivljeni je objasnio  da njegov otac posjeduje nepokretnosti koje se nalaze u s. Seošnica, opština Rožaje. Jednu livadu trebao je da ogradi drvenom ogradom. Nije posjedovao gradju za ogradu, te je pitao šumara da na terenu uzme otpadno drvo za tu namjenu. Šumar mu je kazao da može uzeti otpadno drvo. U junu mjesecu ove godine u mjestu zv. „Redžića krlje“ sakupio je otpadno drvo u vidu izvala tanjih stabala koja su bila suva. Ista je izrezao na dužinu od oko 2 m, i dovezao do kuće. Gradja mu je kod kuće bila sve do 13.7. ove godine kada je utovario na kamionu da bi je odvezao do livade koju je trebao da ogradi. Tog dana došao je šumar kod kuće, koji mu je kazao da mora da mu napiše prijavu. Tu gradju je u junu mjesecu uzeo u mjestu zv. „Redžića krlje“. Kada je istu prevozio na kamionu zaustavio ga je šumar Lj. S. i kazao mu je da će mu napisati prijavu. Nakon toga javio se kod inspektora Šumarstva u Rožajama, koji mu je zbog toga napisao prekršajni nalog da plati novčanu kaznu u iznosu od 100 eura i istu nije platio. Smatrao je da ovi drvni sortimenti nemaju nikakvu vrijednost i da se jedino mogu upotrijebiti za ogradu, te je zbog toga iste i uzeo. </span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka Lj. S., izvršio uvid u obračun pričinjene štete Uprave za šume Područna jedinica Rožaje od 16.7.2012.godine i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok Lj. S., istakao je: da radi kao čuvar šuma u Šumskoj Upravi Rožaje. Dana 02.6. ove godine oblazeći teren u mjestu zv. „Redžića krlje“ našao je oborena 94 smrčeva stabla čiji je prečnik bio od 8 – 16 cm. Gradja je bila suva i nije znao ko je ista oborio. Dana 13.7. ove godine kada je obišao teren na istom mjestu lično je zatekao okrivljenog da na TMV marke „Tam 110“ tovari gradju od tih stabala. Stabla su bila izrezana po dužini od 3 m. Sa okrivljenim je obavio razgovor u vezi toga i isti mu je kazao da mu je to potrebno za ogradu, a jedan dio u vezi plaćanja neke kazne.  Isti je bio utovario oko 50 komada od te gradje. Istom je kazao da gradju ostavi, ali je isti bio uporan da će da je uzme. Istog dana pošao je kod kuće okrivljenog  gdje mu je našao kamion kojim je gradju dovezao iz šume i na istom je bilo ukupno 110 komada ove gradje dužine od po 3 m. Radilo se o podupiračima. Protiv okrivljenog je podnio prijavu. Okrivljeni je u šumi bio sam, a kamion je parkirao u jednoj zaravni u blizini šumskog puta.  Na panjevima od oborenih stabala stavio je čekić, a u izvještaju nije upisivao pojedinačnu dimenziju svakog panja, već je u knjigu panjeva  upisao broj panjeva. Okrivljeni kod sebe nije imao motornu testeru kada ga je zatekao da gradju tovari na kamionu. Nije mu poznato ko je ta stabla ranije oborio.</span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo i izvedene dokaze pojedinačno i u vezi sa ostalim izvedenim dokazima, te ja na osnovu takve ocjene utvrdio činjenično stanje kao u izreci presude.  </span>
</p>
<p class="p2">
<span>	Iz priznanja okrivljenog i objašnjenja za izvršeno krivično djelo proizilazi da je isti predmetnu količinu drvnih sortimenata kamionom dovezao do njegove kuće iz mjesta zv. „Redžov laz“. Da je u vezi ovih sortimenata razgovarao sa svjedokom Saitom koji radi kao šumar na terenu odakle je iste uzeo i da mu je isti kazao da će mu zbog toga podnijeti prijavu. Njegovo objašnjenje u ovom dijelu sud je prihvatio jer je saglasno sa izvedenim dokazima. Medjutim, njegovo objašnjenje u dijelu koje se odnosi da je prethodno pitao šumara da sakupi otpadno drvo za ogradu, da ga šumar nije zatekao u šumi kada je ove sortimente tovario  na kamionu,te da je u vezi ovih sortimenata od inspektora Šumarstva dobio nalog za plaćanje kazne u iznosu od 100 eura, sud nije mogao prihvatiti jer je u tom dijelu suprotno iskazu svjedoka S. kao čuvara šuma. </span>
</p>
<p class="p2">
<span>	Iz iskaza svjedoka S. se vidi  da je on  u junu mjesecu ove godine u mjestu zv. „Redžov laz“ pronašao 94 stabla koja su bila suva posječena motornom testerom. Da je prečnik panjeva bio od 8 – 16 cm. Stabla su bila oborena motornom testerom i nije znao ko je to uradio. Da je dana 13.7. ove godine na istom mjestu lično zatekao okrivljenog da gradju od tih stabala tovari na kamionu i da je bio utovario 50 komada. Da mu je okrivljeni kazao da mu to treba za ogradu i odbio je da ista ostavi da ih ne uzima. Kada je istog dana pošao kod kuće okrivljenog vidio je da je na kamionu dotjerao 110 komada drvnih sortimenata od tih stabal koji su bili izrezani na dužinu od po 3 m. Pošto okrivljeni nije imao odobrenje da tu gradju uzima, isti je protiv njega podnio krivičnu prijavu. Iskaz ovog svjedoka sud je u svemu prihvatio kao tačan, objektivan i kao takav se u odlučnim činjenicama podudara i sa objašnjenjem okrivljenog za izvršeno krivično djelo. </span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjam okrivljenog sadržani svi bitni elementi krivičnog djela sitna kradja, utaja i prevara iz čl. 246.st.1. u vezi st. 2. KZ izvršenog na način, vrijeme i mjestu opisano u izreci presude. Naime, okrivljeni je pomenutog dana oduzeo tudje pokretne stvari i to 110 komada smrčevih podupirača, vlasništvo  Uprave za šume Pljevlja PJ Rožaje u namjeri da njihovim prisvajanjem sebi pribavi malu protivpravnu imovinsku korist, obzirom da je vrijednost ovih sortimenata 70,40 eura, a što proizilazi iz obračuna pričinjene štete Šumske Uprave PJ Rožaje od 16.7.2012.godine. Okrivljeni je išao za tim da pribavi malu protivpravnu imovinsku korist obzirom na količinu i kvalitet drvnih sortimenata koje je oduzeo, a što predstavlja bitno obilježje predmetnog krivičnog djela.</span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni postupao u konkretnom slučaju sa umišljajem, jer je bio svjestan da oduzima tudju pokretnu stvar za koju nije posjedovao odobrenje  od nadležnog organa, te je pristao na nastupanje zabranjene posledice.</span>
</p>
<p class="p2">
<span>	Za izvršeno krivično djelo sud je okrivljenog oglasio krivim, pošto je našao danema elemenata koji bi isključivali njegovu krivičnopravnu odgovornost i osudio ga na novčanu kaznu u iznosu od 400 eura.</span>
</p>
<p class="p2">
<span>	Imajući u vidu utvrdjeno činjenično stanje, sud je upodobio činjenični opis iz optužnog predloga, kao u izreci presude, s tim što nije došlo do promjene identiteta optužbe i presude, jer se radi o neznatnim izmjenama.</span>
</p>
<p class="p2">
<span>	Prilikom odmjeravanja kazne okrivljenom za izvršeno krivično djelo u granicama koje su Zakonom propisane za ovo krivično djelo, imajući u vidu sve okolnosti koje utiču da kazna bude veća ili manja iz čl. 42. KZ, sud je kao olakšavajuće okolnosti okrivljenom uzeo u obzir njegovo priznanje za izvršeno krivično djelo, njegovu životnu dob, njegove lične prilike, pobude iz kojih je izvršio ovo krivično djelo, jer su mu predmetni drvni sortimenti bili potrebni za kućne potrebe, dok mu je kao otežavajuću okolnost uzeo u obzir to što je do sada osudjivan dva puta, pa ga je sud u tom smislu  vodeći računa o stepenu nastupjele posledice, osudio na novčanu kaznu u naznačenom iznosu, ubijedjen da će se istom postići svrha kažnjavanja iz čl. 4. u vezi čl.32. KZ.</span>
</p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati ovom sudu na ime troškova krivičnog postupka – paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239. ZKP, sud je obavezao okrivljenog da plati na ime odštetnog zahtjeva Upravi za šume PJ Rožaje iznos od 70,40 eura.</span>
</p>
<p class="p2">
<span>	</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 07.9.2012.godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom polju, a preko</span>
</p>
<p class="p2">
<span>ovog suda.</span>
</p>
<p class="p2">
<span>			</span>
</p>
<p class="p7">
<span> </span>
</p>
<p class="p8"></p>
<p class="p1">
<span>	</span>
</p>
<p class="p9"></p>
<p class="p9"></p>


</body>
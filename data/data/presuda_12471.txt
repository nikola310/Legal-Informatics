<strong>K.br.194/09 </strong><br>
<strong>Km.br.8/09 </strong><br>
&nbsp;<br>
<strong>U IME NARODA</strong><br>
&nbsp;<br>
<strong>OSNOVNI SUD U BARU,</strong> u vijeću sastavljenom od sudije Gorana Šćepanovića , kao predsjednika vijeća i sudija porotnika Milić Perside i Vidosave Nikolić, kao članova vijeća, sa zapisničarom Milijanom Minić, u krivičnom predmetu optuženog <strong>Ž.S.</strong> i maloljetnih <strong>D.R. i G.R.</strong> zbog krivičnog djela teška krađa iz čl.240 st.1 tač.1 KZ CG u vezi čl.23 i čl.49 KZ, po optužnici i predlogu za primjenu vaspitne mjere Osnovnog državnog tužioca u Baru KT.br. 575/08 i KTM 29/08 od 20.05.2009. godine, nakon održanog glavnog javnog, pretresa u prisustvu zastupnika optužbe za­mjenika Osnovnog državnog tužioca Zorana Vučinića, optuženog Ž.S. i maloljetnih D.R. i G.R. i &nbsp;njihovih zakonskih zastupnika D.M. i G.A., dana 19.10.2009. godine, donio je i javno objavio,<br>
&nbsp;<br>
<strong>P R E S U D U</strong><br>
&nbsp;<br>
<strong>I</strong><br>
&nbsp;<br>
<strong>Optuženi, Ž.S., </strong>od oca A. i majke Z., rođene C., rođen ... godine u B., gdje je i stalno nastanjen, B. Bb., neoženjen, pismen, završio osnovnu školu, lošeg imovnog stanja; prema njemu izricane vaspitne mjere rješenjima : Km. 10/07 od 10.10.2007 Osnovnog suda u Baru, zbog krivičnog djela teška krađa iz čl. 240/1 KZ, izrečena vaspitna mjera pojačan nadzor od strane organa starateljstva, Km. 12/07 od 10.10.2007, Osnovnog suda u Baru, zbog krivičnog djela teška krađa iz čl. 240/1 KZ, izrečena vaspitna mjera pojačan nadzor od strane organa starateljstva, Km. 28/07 od 30.01.2008 Osnovnog suda u Baru, zbog krivičnog djela teška krađa iz čl. 240/1/1 u vezi čl. 23 i 49 KZ CG, izrečena vaspitna mjera pojačan nadzor &nbsp;od strane organa starateljstva, Km. 9/08 od 10.06.2008 Osnovnog suda u Baru, zbog krivičnog djela prikrivanje iz čl. 256/2/1 KZ CG, izrečena vaspitna mjera pojačan nadzor od strane organa starateljstva i Km. 21/08 od 20.11.2008. Osnovnog suda u Baru, zbog krivičnog djela teška krađa iz čl. 240/1/1 u vezi čl. 23 i čl. 49 KZ, izrečena vaspitna mjera, pojačan nadzor od strane organa starateljstva.<br>
&nbsp;<br>
<strong>&nbsp;&nbsp;&nbsp; K r i v &nbsp;je </strong><br>
&nbsp;<br>
Što je,<br>
&nbsp;<br>
<strong>1.</strong> Noću između 30. novembra i 01. decembra 2008. godine u ulici Jovana Tomaševića u Baru, sa maloljetnim D.R. iz zatvorenog trgovinskog objekta „P. B.“ vlasništvo oštećenog &nbsp;K.D., obijanjem oduzeli pokretne stvari vlasništvo oštećenog - novac u iznosu od 100 €, na način što je optuženi Ž.S. podesnim sredstvom najprije polomio bravu na sporednim vratima objekta, nakon čega su obojica ušli u unutrašnjost namjeravajući da oduzmu sav novac koji pronađu, a potom su iz metalne kutije oduzeli navedeni novac, odnoseći ga sa sobom, u namjeri da njegovim prisvajanjem pribave sebi veću protivpravnu imovinsku korist;<br>
&nbsp;<br>
<strong>2.</strong> Dana 26. novembra 2008. godine, u ulici Mila Boškovića u Baru, sa maloljetnim D.R. iz prodavnice auto djelova „V.“ vlasništvo oštećenog A.N., oduzeli pokretne stvari vlasništvo oštećenog - novac u iznosu od 300 €, na način što je najprije maloljetni D.R. ušao u unutrašnjost i u prisustvu radnice G.Lj. sa pulta oduzeo metalnu kasu i odnio je sa sobom, dok ga je za to vrijeme u neposrednoj blizini čekao punoljetni Ž.S. i čuvao mu stražu pazeći da neko ne naiđe, sve u namjeri da prisvajanjem oduzetog novca pribave sebi protivpravnu imovinsku korist;<br>
&nbsp;<br>
<strong>3.</strong> Dana 20. novembra 2008. godine u vremenu između 16,00 - 18,00 časova, u ulici Makedonskoj u Baru, sa maloljetnim D.R. iz trgovinskog objekta „S. l.“ oduzeli pokretne stvari vlasništvo oštećene K.S. - novac u iznosu od 350 €, na način što je maloljetni D.R. iskoristio odsustvo oštećene i iz njene torbe oduzeo novac, dok ga je za to vrijeme ispred objekta čekao optuženi Ž.S. i čuvao mu stražu pazeći da neko ne naiđe, nakon čega su odnijeli novac sa sobom u namjeri da njegovim prisvajanjem pribave sebi protivpravnu imovinsku korist;<br>
&nbsp;<br>
<strong>4.</strong> Noću između 01. i 02. decembra 2008. godine u ulici Rista Lekića u Baru, sa maloljetnim D.R. i G.R. iz zatvorenog objekta vlasništvo oštećene AD „L. C.G.“, savlađivanjem većih prepreka pokušali da oduzmu pokretne stvari vlasništvo oštećene u namjeri da njihovim prisvajanjem pribave sebi protivpravnu imovinsku korist, na način što je optuženi Ž.S. podesnim sredstvom deformisao metalne šipke na ulaznim vratima objekta, dok su mu za to vrijeme optuženi maloljetni D.R. i G.R. čuvali stražu, pazeći da neko ne naiđe, kojom prilikom je naišao policijski službenik i spriječio ih u dovršenju djela;<br>
&nbsp;<br>
-čime &nbsp;je kao saizvršilac učinio <strong>produženo krivično djelo - teška krađa iz čl. 240 st. 1 tč. 1. u vezi čl. 23 i čl. 49 Krivičnog zakonika, </strong><br>
Pa ga sud &nbsp;primjenom čl. 4, 32, 36, 42&nbsp;&nbsp; Krivičnog Zakonika i čl.359, 360 i 364 ZKP-a<br>
&nbsp;<br>
<strong>O S U Đ U&nbsp; J E</strong><br>
&nbsp;<br>
Na kaznu zatvora u trajanju od 1 (jedne) godine.<br>
Optuženi je dužan da na ime imovinsko pravnog zahtjeva u vidu naknade štete oštećenom K.D. isplati iznos od 100 €, a oštećenoj K.S.&nbsp; iznos od 350 €. Za višak imovinsko pravnog zahtjeva preko dosuđenog oštećeni K.D. se upućuje na parnični postupak.<br>
&nbsp;<br>
Optuženi je dužan da plati troškove krivičnog postupka u iznosu od 100 €&nbsp; u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>II</strong><br>
&nbsp;<br>
Prema maloljetnom ,<br>
&nbsp;<br>
<strong>D.R., </strong>od oca N. i majke M., rođene P., rođen ... godine u B., sa prebivalištem u B., B. bb, pismen, izdržavan od starne roditelja, neoženjen,<br>
&nbsp;<br>
Na osnovu čl. 85 st.2 i 89 Krivičnog zakonika, te čl. 477 st.1 i 499 st. 3 ZKP,<br>
&nbsp;<br>
Izriče se ,<br>
&nbsp;<br>
<strong>VASPITNA MJERA</strong><br>
<strong>POJAČAN NADZOR OD STRANE ORGANA STARATELJSTVA</strong><br>
&nbsp;<br>
&nbsp;<br>
Izrečena vaspitna mjera ce trajati od 6 (šest) mjeseci do 2 (dvije) godine, s tim što će se naknadno odlučiti o njenom prestanku.<br>
&nbsp;<br>
Prema maloljetnom,<br>
&nbsp;<br>
<strong>G.R., </strong>od oca S. i majke A., rođene Š., rođen ... godine u B., sa prebivalištem u B., B. br. ...;<br>
&nbsp;<br>
Na osnovu čl. 85 st.1 i 86 Krivičnog zakonika, te čl. 477 st.1 i 499 st. 3 ZKP,<br>
&nbsp;<br>
&nbsp;<br>
Izriče se ,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VASPITNA MJERA</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; UKOR</strong><br>
&nbsp;<br>
Izrečenom vaspitnom mjerom maloljetniku se ukazuje na štetnost njegovog postupka i predočava mu se mogućnost izricanja teže sankcije ako ponovo učini krivično djelo.<br>
&nbsp;<br>
Troškovi krivičnog postupka u odnosu na maloljetne D.R.a i G.R.a padaju na teret budžetskih sredstava suda.<br>
&nbsp;<br>
&nbsp;<br>
<strong>O b r a z l o ž e n j e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom Osnovnog državnog tužioca u Baru KT.br. 575/08 od 20.05.2009. godine, optuženom Ž.S. stavljeno je na teret izvršenje krivičnog djela bliže opisanog u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predlogom za primjenu vaspitne mjere KTM 29/08 od 20.05.2009. godine, stavljeno je na teret&nbsp; da su i to maloljetni D.R.<br>
&nbsp;<br>
1. Noću između 30. novembra i 01. decembra 2008. godine u ulici Jovana Tomaševića u Baru, sa optuženim Ž.S. iz zatvorenog trgovinskog objekta „P. BR“ vlasništvo oštećenog K.D., obijanjem oduzeli pokretne stvari vlasništvo oštećenog - novac u iznosu od 100 €, na način što je optuženi Ž.S. podesnim sredstvom najprije polomio bravu na sporednim vratima objekta, nakon čega su obojica ušli u unutrašnjost namjeravajući da oduzmu sav novac koji pronađu, a potom su iz metalne kutije oduzeli navedeni novac, odnoseći ga sa sobom, u namjeri da njegovim prisvajanjem pribave sebi veću protivpravnu imovinsku korist;<br>
&nbsp;<br>
2. Dana 26. novembra 2008. godine, u ulici Mila Boškovića u Baru, sa optuženim Ž.S. iz prodavnice auto djelova „V.“ vlasništvo oštećenog A.N., oduzeli pokretne stvari vlasništvo oštećenog - novac u iznosu od 300 €, na način što je najprije maloljetni D.R. ušao u unutrašnjost i u prisustvu radnice G.Lj. sa pulta oduzeo metalnu kasu i odnio je sa sobom, dok ga je za to vrijeme u neposrednoj blizini čekao punoljetni Ž.S. i čuvao mu stražu pazeći da neko ne naiđe, sve u namjeri da prisvajanjem oduzetog novca pribave sebi protivpravnu imovinsku korist;<br>
&nbsp;<br>
3. Dana 20. novembra 2008. godine u vremenu između 16,00 - 18,00 časova, u ulici Makedonskoj u Baru, sa optuženim Ž.S. iz trgovinskog objekta „S. l.“ oduzeli pokretne stvari vlasništvo oštećene K.S. - novac u iznosu od 350 €, na način što je maloljetni D.R. iskoristio odsustvo oštećene i iz njene torbe oduzeo novac, dok ga je za to vrijeme ispred objekta čekao optuženi Ž.S. i čuvao mu stražu pazeći da neko ne naiđe, nakon čega su odnijeli novac sa sobom u namjeri da njegovim prisvajanjem pribave sebi protivpravnu imovinsku korist;<br>
-čime je kao saizvršilac&nbsp; učinio produženo krivično djelo - teška krađa iz čl. 240 st. 1 tč.1 i 3 u vezi čl. 23 i čl. 49 Krivičnog zakonika,<br>
&nbsp;<br>
Maloljetnim D.R.u i G.R.u stavljeno je na teret da su :<br>
Noću između 01. i 02. decembra 2008. godine u ulici Rista Lekića u Baru, sa optuženim Ž.S. iz zatvorenog objekta vlasništvo oštećene AD „L. C.G.“, savlađivanjem većih prepreka pokušali da oduzmu pokretne stvari vlasništvo oštećene u namjeri da njihovim prisvajanjem pribave sebi protivpravnu imovinsku korist, na način što je optuženi Ž.S. podesnim sredstvom deformisao metalne šipke na ulaznim vratima objekta, dok su mu za to vrijeme optuženi maloljetni D.R. i G.R. čuvali stražu, pazeći da neko ne naiđe, kojom prilikom je naišao policijski službenik i spriječio ih u dovršenju djela;<br>
- čime su kao saizvršioci&nbsp; učinili krivično djelo - teška krađa u pokušaju iz čl. 240 st. 1 tč. 1 u vezi čl. 20 i 23 Krivičnog zakonika,<br>
&nbsp;<br>
Optuženi <strong>Ž.S.</strong>&nbsp; je u svojoj odbrani &nbsp;u prethodnom postupku izjavio &nbsp;da&nbsp; je on &nbsp;sa D.R. šetajući, primijetio da &nbsp;u jednom butiku u novoj zgradi blizu pijace &nbsp;nema radnice i da je&nbsp; butik otvoren ,zbog čega je on &nbsp;ušao u butik, prošao iza pulta i ispod istog je vidio žensku torbu,otvorio torbu i iz nje uzeo novčanik ,misli da je bio roze boje. Izašao je sa novčanikom i on i D.R. su otišli prema pijaci. Otvorio je&nbsp; novčanik i iz istog je uzeo 160 €.U novčaniku su bile neke slike i neki papiri. Novčanik sa tim slikama i papirima je bacio u kontejner za smeće. Poslije par dana on i D.R. su otišli do prodavnice auto djelova koja je u blizini škole Blažo. J. Orlandić, gdje je D.R. zapazio da radnica često odlazi iz radnje i istu ostavlja otvorenu. Radnica nije bila u radnji,on je ostao na ćošku zgrade da čuva stražu, a D.R. je ušao u radnju i iznio jednu metalnu kutiju. Oni su pošli prema centru, prošli su između zgrada pored prodavnice C., a zatim prema trafostanici. Tu su iz kutije uzeli po 90 €, a metalnu kutiju su odbacili u kontejner za smeće. Noću između 30.11 i 01.12. 2008 godine on i&nbsp; D.R. su po dogovoru došli i do prodavnice „P. A.“ ,prošli su do sporednih vrata i on je sa jednom metalnom šipkom koju je donio natezanjem između vrata i štoka od eloksirane bravarije, vrata otvorio. Iza vrata su bili neki paketi koje su oni gurali i D.R. je ušao u prodavnicu i iznio metalnu kutiju sa novcem. Otišli su između zgrada&nbsp; do rijeke Rena, iz kutije su uzeli 96 €.i to 26 u metalnim apoenima, a ostale po 5 €. Novac su podijelili a kutiju su bacili u rijeku Renu. Noću 01. i 02. 12.2008 godine, on &nbsp;i D.R. &nbsp;su po dogovoru pošli da obiju objekat lutrije u Makedonskom naselju. Sa jednom metalnom polugom su pokušali da otvore vrata, ali nijesmo uspjeli, jer je jedna šipka na vratima pukla. Vidjeli su da policija ide ulicom, zbog čega su odustali i pobjegli. Dok su bježali D.R. je bacio negdje metalnu šipku sa kojom su pokušavali da obiju vrata.. On je uživalac opojne droge heroin, i bio je u krizi. Sva&nbsp; djela je počinio iz razloga što nije mogao na drugi način da dođe do heroina.. Na glavnom pretresu je izjavio da je i u prethodnom postupku priznao izvršenje krivičnih djela koja su mu stavljena na teret i da je tačno je da je on oduzimao navedene stvari u količini i u iznosima koje je naveo, ali da nije tačno da je&nbsp; u vrijeme izvršenja navedenih djela uzimao drogu i da on živi sam, još od vremena kada je bio maloljetan, jer je njegov otac Ž.S. Ž.A. na višegodišnjem izdržavanju kazne, trenutno se nalazi na liječenju u bolnici Dobrota u Kotoru, a majka ih je napustila prije 11 godina. Nakon svih događaja on je otišao da živi kod strica. Pojasnio je i da je&nbsp; sa njim i D.R. u izvršenju krivičnog djela na štetu L. učestvovao i G.R. koji je tom prilikom čuvao stražu da neko ne naiđe.<br>
&nbsp;<br>
Maloljetni <strong>D.R. </strong>je u prethodnom postupku izjavio da su on i Ž.S. predmetnog dana &nbsp;pratili jednu ženu kako je izašla iz butika i ostavila isti otvoren. Ušli &nbsp;su u butik i on je &nbsp;iz butika uzeo jedan novčanik u kojem je bilo oko 100 €. Novčanik su bacili u kontejner. Poslije par dana ponovo su&nbsp; on i &nbsp;Ž.S. pratili radnicu prodavnice auto djelova koja je otišla u kozmetički salon preko puta, nakon čega je ušao u objekat i uzeo metalnu kutiju u kojoj je bilo 180 €.Kutiju sa novcem &nbsp;je odnio iza zgrada do trafostanice gdje su iz iste uzeli novac a kutiju su bacili u kontejner. Drugi dan je u makedonskom naselju vidio ispred apoteke radnicu koja je ispred iste pričala sa jednom ženom. On se popeo na neke šipke i prošao je radnici iza leđa i ušao u apoteku i iz kase&nbsp; je uzeo novac u iznosu od 150,00 €. Sjeća se i da su on i Ž.S. po prethodnom&nbsp; dogovoru došli i do prodavnice „P. A.“ i to sa zadnje strane. On je sa pajserom razvalio sporedna vrata, nakon čega je preskočio neke pakete i ušao u radnju. Iz radnje je &nbsp;uzeo metalnu kutiju u kojoj je bilo 96 €, 26 € je bilo u metalnim apoenima a ostale u papirnim. On&nbsp; i Ž.S. su i u Makedonskom naselju &nbsp;zajedno došli do kladionice i sa jednom metalnom šipkom su pokušavali da odvale metalne rešetke na vratima, međutim uspjeli su da samo jednu šipku odvale, kada su primijetili policiju,zbog čega su pobjegli. Novac koji je oduzeo u krađama potrošio je na aparatima za kocku, a &nbsp;šta je sa svojom polovinom uradio Ž.S., on &nbsp;ne zna.Za vrijeme, prije izvršenja i poslije izvršenja djela nije shvatao značaj radnji koje je preduzeo, ali sada počinje da shvata šta je uradio i kakve mogu da budu posledice takvog njegovog postupanja. Kaje se zbog svega što je učinio i siguran je da ubuduće nešto slično neće ponoviti. Na glavnom pretresu je izjavio da nije&nbsp; sporno da je on &nbsp;učestvovao u &nbsp;krađama, međutim, u svim tim slučajevima on je bio sam ni u jednom od navedenih događaja nije učestvovao Ž.S., već je on u izvršenju tih djela učestvovao sam. Takođe je u prethodnom postupku naveo da u vrijeme izvršenja krivičnih djela nije bio svjestan svojih postupaka, i da tek kasnije postao svjestan, međutim, sva navedena djela izvršio je u situacijama kada je imao želju da krade i to je bio jedini razlog za vršenje predmetnih krivičnih djela. Pojasnio je da u svim tim krađama sa njim &nbsp;nije bio prisutan ni maloljetni G.R..<br>
&nbsp;<br>
Maloljetni <strong>G.R. </strong>je u prethodnom postupku izjavio da su &nbsp;1.12.2008. godine uveče oko 23,00 časova, on, D.R. i Ž.S. iz Starog Bara , pješke krenuli&nbsp; za Bar. Došli su u Makedonsko naselje,gdje ima neka lutrija. D.R. mu je rekao da sjedne na stepenište i da čuva stražu i ako neko naiđe da mu kaže On je tu stojao nekih 20 minuta, dok se nije pojavila policija. Kada se pojavila policija ,D.R. mu je rekao da bježi. On je &nbsp;tada pobjegao i razdvojio se od D.R. i Ž.S. i otišao kući. Nije ništa znao šta će da rade D.R. i Ž.S. i mislio je &nbsp;da će oni da se kriju od policije. Na glavnom pretresu je izjavio da sa Ž.S. i D.R. nije učestvovao u izvršenju predmetnog krivičnog djela. Takođe je izjavio da je tačno da je saslušanje u policiji obavljeno u prisustvu njegovog oca G.S. i branioca po službenoj dužnosti, međutim, njega su policajci fizički maltretirali, na način što su ga trojica policajaca udarali palicama i rukama, i nakon čega je sačinjen &nbsp;zapisnik koji je on potpisao, da bi poslije došli njegov otac i branilac koji ga je branio.<br>
&nbsp;<br>
U dokaznom postupku saslušani su svjedoci M.G., D.D., na saglasan predlog stranaka pročitani su iskazi svjedoka oštećenih K.D., K.S., iskaz ovlašćenog predstavnika preduzeća L. CG Đ.M., iskaz svjedoka G.Lj., izvještaj UP PJ Bar o tehničkoj obradi i identifikaciji tragova papilarnih linija PJ Bar br. 24-03/3-244/08-9312/2 od 3.12.2008. godine, izvod iz kaznene evidencije na ime optuženog Ž.S. UP PJ Bar br. 24-03-245/09-1629 od 2.03.2009. godine, izvod iz matične knjige rođenih na ime D.R. Opštine Bar od 2.02.2009. godine, izvod iz matične knjige rođenih na ime G.R. Opštine Bar od 2.02.2009. godine, izvještaj stručnog tima za djecu i omladinu sa poremećajima u ponašanju Centra za socijalni rad za Opštinu Bar i Ulcinj br. 0103-186 od 23.04.2009. godine, izvještaj stručnog tima za djecu i omladinu sa poremećajima u ponašanju Centra za socijalni rad za Opštinu Bar i Ulcinj br. 0103-186 od 22.04.2009. godine,&nbsp; izvještaj JU Centar za socijalni rad za opštinu Bar i Ulcinj br. 0103-2380 od 30.09.2009. godine, službena zabilješka PJ Bar od 1.12.2008. godine, službena zabilješka PJ Bar od 2.12.2008. godine,<br>
&nbsp;<br>
Svjedok <strong>M.G.</strong> je izjavio da &nbsp;je on u svojstvu ovlašćenog policijskog službenika saslušavao optuženog Ž.S. i maloletnog D.R. i G.R.. Kada je u pitanju saslušanje maloljetnog G.R. nije tačno da je istog bilo ko fizički maltretirao. Prije saslušanja G.R., obezbijeđeno je bilo prisustvu njegovog oca G.S. i branioca po službenoj dužnosti D.D. i omogućeno im je bilo da obave poverljiv razgovor. Obzirom da nemaju puno raspoloživog prostora, navedena lica su taj razgovor obavili u njegovoj kancelariji za koje vrijeme je on izašao iz kancelarije. Kada ga je advokat obavijestio da su završili razgovor on se vratio i G.R. je dao svoju odbranu u prisustvu svog oca i branioca D.D., koji je pregledao zapisnik, a nakon toga su taj zapisnik potpisali G.R. i njegov otac. Dakle, nije tačno da se saslušanje maloletnog obavljalo na način koji je on opisao na glavnom pretresu.<br>
&nbsp;<br>
Svjedok <strong>D.D. </strong>je izjavio da se predmetnog događaja sjeća iz razloga što je u toku razgovora sa maloletnim G.R. prisustvovao njegov otac G.S.. G.S. se sjeća jer je invalid s obzirom da mu je amputirana ruka i sjeća se da je u toku cijelog tog postupka bio veoma zabrinut zbog postupanja svog sina. Njega je dežurna služba obavijestila da dođe radi saslušanja maloletnika, zbog čega je i došao u prostorije Uprave policije. Ovlašćeni policijski službenik bio je M.G. inspektor. U kancelariji u kojoj su obavljali razgovor bili su prisutni G.R., njegov otac G.S. i on. Prije početka saslušanja on je sa G.R. u prisustvu njegovog oca obavio poverljiv razgovor i kada su završili taj razgovor on je obavijestio inspektora da je završio taj dio razgovora. Sjeća se da je on sjedio na stolici pored prozora, da je G.R. bio preko puta njega, a da je njegov otac bio na stolici pored vrata. Nakon ulaska inspektora M.G. počelo je saslušanje maloljetnog G.R. i on je tom prilikom opisao način na koji je učestvovao u izvršenju krivičnog djela. Koliko se sjeća njemu su drugi učesnici saopštili da sjedne na stepenice koja se nalaze u blizini jednog objekta i da čuva stražu. Po onome što je on njemu izjavio stekao &nbsp;je utisak da je on bio u zabludi u pogledu izvršenja krivičnog djela i da nije bio svestan izvršenja krivičnog djela. Kada je&nbsp; saslušanje završeno on je potpisao zapisnik i otac. Sjeća se da su zapisnik potpisali i maloljetni G.R. i njegov otac. Što se dešavalo prije njegovog dolaska u prostorije Uprave policije, da li je maloljetni G.R. bio izloženi fizičkom maltretiranju, kakav razgovor je sa njim obavljen od strane policije njemu nije poznato. Sjeća se da je u toku &nbsp;saslušanja G.R. bio preplašen, ali on nije obraćao neku posebnu pažnju na njegov fizički izgled tako da se ne može izjasnio da je imao neke povrede na sebi, ali da &nbsp;ih &nbsp;je vidio sigurno bi reagovao. Osim toga kada brani neko lice, bilo po službenoj dužnosti ili kao izabrani branilac postupa na isti način i stranke pita da li su sa policijom obavili neki razgovor, oni mu kažu da jesu i on ih tada upozori da tek tada slijedi zvanični dio razgovora, odnosno saslušanje koje će imati određenu težinu u daljem toku krivičnog postupka.<br>
&nbsp;<br>
Svjedok oštećeni <strong>K.D. </strong>je izjavio da njegova porodica je vlasnik prodavnice „P. BR“ koja se nalazi u ulici J. Tomaševića na broju 39 nekadašnja zgrada Tehnoprometa. U noću između nedelje i ponedjeljka 30. novembra i 1. decembra 2008 .godine, magaconer-monter koji je &nbsp;došao na posao u ponedjeljak vidio je da je objekat obijen i njega je &nbsp;odmah obavijestio, rekavši mu &nbsp;da glavna vrata koja gledaju na ul. J. Tomaševića nisu dirana. Zadnja vrata su bila&nbsp; otvorena i razvaljena i odmah mu je bilo jasno da je neko obio taj objekat. Na sredini prodavnice je pult na kome se nalazi kasa a do tog pulta jedan niži sto,&nbsp; na tom stolu nalazila se metalna kasa, ne registar nego za odlaganje novca i ta je kasa bila zaključana. To je kasa manjeg&nbsp;&nbsp; gabarita lako se prenosi i taj neko ko je obio radnju došao je samo zbog novca jer u toj prodavnici nije bilo premetačine. Odnesena je kasa u kojoj je bilo 100 €. Saznao je da je radnica koja je radila u popodnevnoj smjeni uočila dva momka koja su se čudno ponašala bili su gotovo sat u radnji i navodno su se interesovali za sve i svašta. Kad se to desilo bilo im je jasno da su posmatrali izlaz prema zadnjim vratima. Prije zatvaranja prodavnice radnica je izašla na parking i vidjela je dva momka na parkingu. U predmetnom&nbsp; događaju pretrpio je materijalnu štetu pored novca, u vidu oštećenje na zadnjim vratima, jer su nasilno otvorena, a oštećena je i polica koja je bila naslonjena na tim vratima, zbog čega se kao oštećeni pridružio krivičnom gonjenju i postavio imovinsko pravni zahtjev koji će precizirati do kraja krivičnog postupka.<br>
&nbsp;<br>
Svjedok oštećena <strong>K.S. </strong>je izjavila da&nbsp; je zaposlena u butiku „S.“. Navedenog dana negde oko 18 časova bila je u radnji nije bilo mušterija i na kratko je &nbsp;izašla iz radnje. Po izlasku nije zaključala vrata jer se odmakla svega dva metra. Prije nego što je stigla do ulaznih vrata susjedne prodavnice gde je htela da se vidi sa koleginicom okrenula se i vidjela da jedan momak upravo izlazi iz butika. Vratila se odmah i došla do tog momka i on je tada upitao za neki kačket, navodno se interesovao za njega. Rekla mu je koliko košta i on je mirno otišao. Ušla je u butik i odmah krenula prema pultu ispod kog se nalazila njena torbica, ali ne zbog toga što je posumnjala da je taj momak uzeo novčanik iz torbe, već&nbsp;&nbsp; što je bila naručila sendvič i krenula&nbsp; da uzme novac da bi sendvič platila. Vidjela je da&nbsp; nema novčanika sa 350 €. Odmah joj je bilo jasno da je novčanik sa novcem uzeo taj momak. Trgovinski objekat S. nalazi se na uglu makedonske i Bulevara. Objekat je sa druge strane gleda na pijacu. Preko puta objekta je parking neosvijetljen. Kako radnja nije na udaru, malo ljudi prođe,a tog dana nije 5-6 &nbsp;ljudi, osim stanara zgrade. Osumnjičeni moguće da je imao pomagače koji su ga obaveštavali. Tada se moglo uočiti da u prodavnici postoji pult na kome je registar kasa a ispod pulta je pregrada na kojoj je bila odložena torba. U torbi su&nbsp;&nbsp; bila dva novčanika jedan crni koji se uklopio sa bojom tašne i drugi u kojem je bio novac. Tašnica je mala, zatvara se a objektivnosti radi taj put nije bila zatvorena, tako da je osumnjičeni po njenom izlasku iz radnje na brzinu ušao, tačno je znao gde je tašna, uzeo je i odmah izašao. Udaljenost pulta od ulaznih vrata je 4-5 metara. Kao oštećena pridružila se krivičnom gonjenju i postavila je imovinsko pravni zahtjev u iznosu od 350 €.<br>
&nbsp;<br>
Ovlašćeni&nbsp; predstavnik preduzeća L. Crne Gore <strong>Đ.M.</strong> je izjavila da &nbsp;je tačno je da je noću između 01/02.12.2008. godine na objektu L. CG AD u ul. Rista Lekića u Baru, pokušano obijanje objekta, na način što su na objektu deformisane metalne šipke na ulaznim vratima objekta. Takođe je navela da će se o eventualnom imovinsko pravnom zahtjevu i pridruživanju krivičnom gonjenju, &nbsp;izjasniti u toku daljeg postupka.<br>
&nbsp;<br>
Svjedok <strong>G.Lj. </strong>je izjavila da je zaposlena u prodavnici autodjelova „V.“. Vlasnik te radnje je A.N.. Navedenog dana popodne bila je u radnji, nije bilo puno posla i negde predveče kada je najmanje bilo ona je na kratko izašla iz radnje. Otišla je kod koleginice koja radi u kozmetičkom salonu a udaljen je 5, 6 metara. U salon nije ulazila bila je ispred i pogledivala u vrata svoje prodavnice. U jednom momentu je uočila jednog momka koji je srednje visine, može se reći i viši, koji ima crnu kratko podšišanu kosu. Mislila je da je mušterija i pošla je da ga usluži. On je nešto razgledao objekat spolja ali nije htio da uđe u radnju. Ona se vratila i posle izvjesnog vremena vidjela je &nbsp;istog momka pred radnju. Ponovo je krenula da ga usluži i on je&nbsp; ušao u radnju. Krenula je iza pulta i pitala ga šta hoće, a on je sa pulta dohvatio metalnu kasu pravugaonog oblika stavio je pod mišku i potrčao je iz radnje. Pobjegao je prema Bulevaru ili Zavodu za zapošljavanje. Na pultu&nbsp; je imala i registar kasu i odmah je provjerila koliko je bilo novca u kasi i utvrdila da nije 270 nego 300 moguće koji euro preko toga. Ona nije&nbsp; mogla da veruje da će taj momak dok je ona &nbsp;u radnji uzeti tu kasu.<br>
&nbsp;<br>
Iz &nbsp;izvještaja UP PJ Bar o tehničkoj obradi i identifikaciji tragova papilarnih linija PJ Bar br. 24-03/3-244/08-9312/2 od 3.12.2008. godine, utvrđeno je da su prilikom vršenja uviđaja u objektu „P.“ vlasništvo K.D., tehničkom obradom tragova papilarnih linija, pronađeni i identifikovani tragovi dlanova obje ruke i srednjeg prsta &nbsp;desne ruke koji potiču od maloljetnog&nbsp; D.R..<br>
&nbsp;<br>
Iz &nbsp;izvoda iz kaznene evidencije na ime optuženog Ž.S. UP PJ Bar br. 24-03-245/09-1629 od 2.03.2009. godine, utvrđeno je da su prema njemu izricane vaspitne mjere rješenjima : Km. 10/07 od 10.10.2007 Osnovnog suda u Baru, zbog krivičnog djela teška krađa iz čl. 240/1 KZ, izrečena vaspitna mjera pojačan nadzor od strane organa starateljstva, Km. 12/07 od 10.10.2007, Osnovnog suda u Baru, zbog krivičnog djela teška krađa iz čl. 240/1 KZ, izrečena vaspitna mjera pojačan nadzor od strane organa starateljstva, Km. 28/07 od 30.01.2008 Osnovnog suda u Baru, zbog krivičnog djela teška krađa iz čl. 240/1/1 u vezi čl. 23 i 49 KZ CG, izrečena vaspitna mjera pojačan nadzor&nbsp; od strane organa starateljstva, Km. 9/08 od 10.06.2008 Osnovnog suda u Baru, zbog krivičnog djela prikrivanje iz čl. 256/2/1 KZ CG, izrečena vaspitna mjera pojačan nadzor od strane organa starateljstva i Km. 21/08 od 20.11.2008. Osnovnog suda u Baru, zbog krivičnog djela teška krađa iz čl. 240/1/1 u vezi čl. 23 i čl. 49 KZ, izrečena vaspitna mjera, pojačan nadzor od strane organa starateljstva.<br>
&nbsp;<br>
Iz &nbsp;izvoda iz matične knjige rođenih na ime D.R. Opštine Bar od 2.02.2009. godine utvrđeno je da je isti rođen&nbsp; ... godine.<br>
&nbsp;<br>
Iz izvoda iz matične knjige rođenih na ime G.R.&nbsp; Opštine Bar od 2.02.2009. godine utvrđeno je da je isti rođen ... godine.<br>
&nbsp;<br>
Iz izvještaja stručnog tima za djecu i omladinu sa poremećajima u ponašanju Centra za socijalni rad za Opštinu Bar i Ulcinj br. 0103-186 od 23.04.2009. godine, utvrđeno je &nbsp;da Stručni tim za djecu i omladinu sa poremećajima u ponašanju Centra za socijalni rad za Opštinu Bar i Ulcinj, mišljenja je da ukoliko se dokaže da je mal. G.R. počinio djelo za koje se tereti, prema istom treba izreći vaspitnu mjeru ukor.<br>
&nbsp;<br>
Iz &nbsp;izvještaja stručnog tima za djecu i omladinu sa poremećajima u ponašanju Centra za socijalni rad za Opštinu Bar i Ulcinj br. 0103-186 od 22.04.2009. godine, utvrđeno je da je na osnovu podataka do kojih se došlo tokom dijagnostičkog intervjua i kompletnog postupka, a u cilju adekvatne pomoći mal. D.R. stručni tim za djecu i omladinu sa poremećajima u ponašanju je mišljenja da bi bilo svrsishodno imenovanog uputiti na dijagnostički postupak u KBC u Podgorici kod adekvatnih stručnjaka (dječiji psiholog, neuropsihijatar), radi preciznog utvrđivanja njegovog zdravstvenog statusa, te u skladu s tim mišljenjem izreći odgovarajuću mjeru ukoliko se utvrdi da je počinio djelo za koje se tereti.<br>
&nbsp;<br>
Iz&nbsp; izvještaja JU Centar za socijalni rad za opštinu Bar i Ulcinj br. 0103-2380 od 30.09.2009. godine, utvrđeno je da ukoliko se ne ostvari mogućnost specijalističkog pregleda, sud prema mal. D.R. ponovo izrekne vaspitnu mjeru pojačanog nadzora od strane organa starateljstva, kao najjaču vaspitnu mjeru, tokom koje bi se sprovodio savjetodavni rad sa maloljetnikom ukoliko bude spreman za saradnju.<br>
&nbsp;<br>
Iz službene zabilješke PJ Bar od 1.12.2008. godine, utvrđeno je da je uviđajna ekipa odmah nakon prijavljivanja djela izašla na lice mjesta i zapisnički konstatovala mjesto, vrijeme i način izvršenja krivičnog djela&nbsp; učinjenog na štetu K.D..<br>
&nbsp;<br>
Iz&nbsp; službene zabilješke PJ Bar od 2.12.2008. godine, utvrđeno je da je uviđajna ekipa odmah nakon prijavljivanja djela izašla na lice mjesta i zapisnički konstatovala mjesto, vrijeme i način izvršenja&nbsp; krivičnog djela, odnosno pokušaja obijanja prostorija L. Crne Gore u ul. Rista Lekića.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako je ocijenjeno da je činjenično stanje utvrđeno donijeto je rješenje da se u dokaznom postupku neće saslušati oštećeni A.N., predstavnik oštećene L. Crne Gore advokat P.Đ., svjedok G.R. G.S. i da se neće pročitati izvod iz kaznene evidencije na ime maloljetnih D.R. i G.R., a imajući u vidu da se iz izvještaja Centra za socijalni rad utvrđuje da su prema maloljetnom D.R. izricane vaspitne mjere, a da maloljetni G.R. nije evidentiran kao lice prema kome su izricane vaspitne mjere.<br>
&nbsp;<br>
Ocjenom izvedenih dokaza utvrđeno je da su optuženi Ž.S. i&nbsp; maloljetni D.R. i G.R. izvršili krivična djela koja su im stavljana na teret, na način predstavljen u dispozitivu. Optuženi Ž.S. kao i maloljetni D.R. i G.R. u svojim odbranama datim u policiji u prisustvu branioca i pred istražnim sudijom, priznaju način izvršenja krivičnih djela koja su im stavljena na teret, detaljno opisujući način, mjesto i vrijeme njihovog izvršenja, osim što navode da je iznos oduzetog novca manji od iznosa koji je predstavljen u optužnici. Optuženi Ž.S. je i na glavnom pretresu potvrdio takvu svoju odbranu, zbog čega je sud iz odbrana optuženog i maloljetnog utvrdio način radnji izvršenja djela i ulogu obojice izvršilaca. Sud je odbrane maloljetnog D.R. na glavnom pretresu u dijelu gdje navodi da je sva krivična djela izvršio sam, kao i odbranu &nbsp;maloljetnog G.R. koju je dao na glavnom pretresu negirajući da je on učestvovao u izvršenju krivičnih djela, cijenio kao neosnovane i sračunate na izbjegavanje krivice. U postupku je na nesumnjiv način utvrđeno da je optuženi Ž.S. noću između 30. novembra i 01. decembra 2008. godine u ulici Jovana Tomaševića u Baru, sa maloljetnim D.R. iz zatvorenog trgovinskog objekta „P. BR“ vlasništvo oštećenog K.D., obijanjem oduzeli pokretne stvari vlasništvo oštećenog - novac u iznosu od 100 €, na način što je optuženi Ž.S. podesnim sredstvom najprije polomio bravu na sporednim vratima objekta, nakon čega su obojica ušli u unutrašnjost namjeravajući da oduzmu sav novac koji pronađu, a potom su iz metalne kutije oduzeli navedeni novac, odnoseći ga sa sobom. Dana 26. novembra 2008. godine, u ulici Mila Boškovića u Baru, sa maloljetnim D.R. iz prodavnice auto djelova „V.“ vlasništvo oštećenog A.N., oduzeli pokretne stvari vlasništvo oštećenog - novac u iznosu od 300 €, na način što je najprije maloljetni D.R. ušao u unutrašnjost i u prisustvu radnice G.Lj. sa pulta oduzeo metalnu kasu i odnio je sa sobom, dok ga je za to vrijeme u neposrednoj blizini čekao punoljetni Ž.S. i čuvao mu stražu pazeći da neko ne naiđe. Dana 20. novembra 2008. godine u vremenu između 16,00 - 18,00 časova, u ulici Makedonskoj u Baru, sa maloljetnim D.R. iz trgovinskog objekta „S. l.“ oduzeli pokretne stvari vlasništvo oštećene K.S. - novac u iznosu od 350 €, na način što je maloljetni D.R. iskoristio odsustvo oštećene i iz njene torbe oduzeo novac, dok ga je za to vrijeme ispred objekta čekao optuženi Ž.S. i čuvao mu stražu pazeći da neko ne naiđe, nakon čega su odnijeli novac sa sobom. Noću između 01. i 02. decembra 2008. godine u ulici Rista Lekića u Baru, optuženi Ž.S. sa maloljetnim D.R. i G.R. iz zatvorenog objekta vlasništvo oštećene AD „L. Crne Gore“, savlađivanjem većih prepreka pokušali da oduzmu pokretne stvari vlasništvo oštećene u namjeri da njihovim prisvajanjem pribave sebi protivpravnu imovinsku korist, na način što je optuženi Ž.S. podesnim sredstvom deformisao metalne šipke na ulaznim vratima objekta, dok su mu za to vrijeme optuženi maloljetni D.R. i G.R. čuvali stražu, pazeći da neko ne naiđe, kojom prilikom je naišao policijski službenik i spriječio ih da dovrše djelo. Ovakvo činjenično stanje utvrđeno je odbranama optuženog Ž.S., odbranom maloljetnog D.R. iz prethodnog postupka, koje odbrane su potvrđene izvještajem Uprave policije - PJ u Baru o tehničkoj obradi i identifikaciji tragova papilarnih linija iz kojeg je utvrđeno da su u trgovinskom objektu „Pr.“, vlasništvo K.D., pronađeni i identifikovani tragovi dlanova obije ruke i srednjeg prsta desne ruke maloljetnog D.R., te iskazima oštećenih K.D., K.S., i svjedoka G.Lj., koji su detaljno opisali lice mjesta, oduzetu količinu stvari i novca&nbsp; kao i način na koji su optuženi Ž.S. i maloljetni D.R. izvršili krivična djela, koje iskaze je sud cijenio kao jasne i objektivne pa im je poklonio punu vjeru. Odbrana maloljetnog G.R. koji je naveo da je u policiji bio maltretiran te da je iz tih razloga priznao izvršenje krivičnih djela i potpisao zapisnik o saslušanju, je za sud neprihvatljiva. Naime iz iskaza svjedoka M.G. i D.D. &nbsp;utvrđuje se &nbsp;da je saslušanje maloljetnog G.R. u pretkrivičnom postupku, obavljeno u skladu sa procesnim garancijama zakona o krivičnom postupku i da prilikom tog prvog saslušanja koje je &nbsp;obavljeno neposredno nakon izvršenja krivičnog djela maloljetni G.R. detaljno opisao svoje radnje izvršenja krivičnog djela koje mu se stavlja na teret. Optuženi Ž.S. i maloljetni D.R. su stvari iz tačke 1 izreke presude oduzeli obijanjem zatvorenog prostora, jer se u predmetni trgovinski objekat &nbsp;nije moglo ući, niti su mogli oduzeti novac, a da pri tome optuženi Ž.S. nije upotrebom podesnog sredstva najpre polomio bravu na sporednim vratima objekta „P.“, nakon čega su ušli u unutrašnjost istog i oduzeli&nbsp; novac odnijevši ga sa sobom. Postupajući na navedeni način optuženi Ž.S. i maloljetni D.R. su kao saizvršioci ostvarili sva objektivna obilježja bića produženog krivičnog djela teška krađa iz čl.240 st.1 tač.1 u vezi čl. 23 i čl. 49. Krivičnog zakonika. Sud je prihvatio pravnu kvalifikaciju produženog krivičnog djela jer u njihovim radnjama ima više istih ili istovrsnih krivičnih djela učinjenih u vremenskoj povezanosti, a koja predstavljaju cjelinu, u konkretnom slučaju, zbog postojanja istovrsnosti predmeta djela, korišćenja iste situacije, jedinstva mjesta i prostora izvršenja djela, kao i jedinstvenog umišljaja.<br>
&nbsp;<br>
Sud radnje optuženog Ž.S. i maloljetnog D.R. pod tačkom 2 i 3 izreke presude, nije pravno kvalifikovao kao krivično djelo teška krađa izvršena na naročito drzak način. Izvršenje krivičnog djela na naročito drzak način podrazumijeva krađu pri čijem je izvršenju učinilac postupao neuobičajeno drsko, kao i krađu koja je izvršena pod takvim posebnim okolnostima zbog kojih se postupanje izvršioca mora okarakterisati kao naročito drsko. Po ocjeni suda oduzimanje predmetne metalne kase sa pulta i novca iz torbe vlasništvo oštećene K.S. u trenutku njenog odsustva, ne predstavlja krađu koja vidno odskače od prosječne mjere drskosti i uveliko prevazilazi uobičajen način izvršenja krađe, zbog čega su optuženi Ž.S. i maloljetni D.R. oduzimanjem navedenih stvari, pod tačkom 2. i 3. izreke presude, izvršili krivično djelo krađe. U tom dijelu je sud i precizirao izreku presude smatrajući da je ovakvom izrekom presude preciznije predstavljeno utvrđeno činjenično stanje, a da se navedenim preciziranjem ostaje u okviru istog životnog dogadjaja i da se ne narušava identitet optužnice i presude. Sud je krivična djela krađa i teška krađa u pokušaju&nbsp; koja se stavljaju na teret optuženom Ž.S. i maloljetnom D.R. podveo pod krivično djelo teška krađa u produženom trajanju iz čl. čl. 240 st.1 tač. 1 u vezi čl. 23 i čl. 49. Krivičnog zakonika, jer se kod produženog krivičnog djela pravna kvalifikacija određuje prema najtežem djelu.<br>
&nbsp;<br>
Optuženi Ž.S. i maloljetni D.R.&nbsp; su krivično djelo izvršili sa direktnim umišljajem, jer su bili svjesni da na način predstavljen u izreci presude, oduzimaju tuđe pokretne stvari, a utvrđena je i njihova namjera da prisvajanjem oduzetih stvari pribave sebi protivpravnu imovinsku korist.<br>
&nbsp;<br>
Optuženi Ž.S. i maloljetni D.R. su u izvršenju krivičnih djela, postupali kao saizvršioci jer su zajedno učestvovali u radnji izvršenja krivičnih djela, izvršenih na štetu oštećenih K.D., K.S. i A.N., preduzimali su radnje na bazi podjele uloga u zajedničkom izvršenju dlela, ostvarivali su svoj dio u procesu izvršenja djela koji im je dodijeljen, pri čemu su izvršenje djela htjeli kao svoje i kao zajedničko.<br>
&nbsp;<br>
Optuženi Ž.S. i maloljetni D.R. i G.R. su&nbsp; krivično djelo&nbsp; pod tačkom 4 izreke presude - teška krađa u pokušaju iz čl. 240 st. 1 tč. u vezi čl. 20 i 23 Krivičnog zakonika, učinili kao saizvršioci, sa umišljajem započeli radnju izvršenja krivičnog djela sa namjerom da oduzimanjem stvari pribavi sebi protivpravnu imovinsku korist, ali krivično djelo nisu dovršili.<br>
&nbsp;<br>
Odlučujući se za krivičnu sankciju prema optuženom Ž.S. sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog cijenjene su lične prilike, jer se radi o mladom čovjeku. Djelimično priznanje krivičnog djela sud nije cijenio kao olakšavajuću okolnost jer priznanje krivičnog djela mora biti potpuno, a već je navedeno da optuženi nije potpuno priznao izvršenje djela. Od otežavajućih okolnosti na strani optuženog sud je cijenio njegov raniji život, jer su mu kao maloljetniku u više navrata izricane vaspitne mjere zbog krivičnog djela teška krađa, što ukazuje na sklonost ka vršenju navedenog krivičnog djela. Sud je optuženog osudio na kaznu zatvora u trajanju od jedne godine. Izrečena kazna zatvora po ocjeni suda odgovaraju težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.<br>
&nbsp;<br>
Utvrđujući lične i porodične prilike maloljetnih D.R. i G.R., sud je utvrdio da je u vrijeme izvršenja krivičnog djela &nbsp;maloljetni D.R. imao navršenih 15 godina, dok je maloljetni G.R. imao 14 godina što se nesporno utvrđuje iz izvoda iz matične knjige rođenih. Ispitujući uslove njihovog ranijeg života, prilike pod kojima su živjeli i njihove ličnosti sud je utvrdio da maloljetni D.R. živi u &nbsp;nepotpunoj tročlanoj porodici. Njegovi roditelji su bili u braku dvadeset godina, koji se okončao smrću supruga prije tri godine, a majka mu je nezaposlena, te da stanuju u jednosobnom stanu, da je on drugo dijete po rođenju, da je ispoljavao određeno asocijalno ponašanje u školi prije ovih događaja. Maloljetnik je kod Centra za socijalni rad evidentiran početkom 2008 godine kada su prema njemu vođena dva krivična postupka kod Osnovnog suda u Baru, zbog više krivičnih dijela teške &nbsp;krađe. Za navedena djela Centar je dobio rješenje da su izrečene vaspitne mjere pojačanog nadzora od strane organa starateljstva s čijim sprovođenjem je upravo započeo stručni tim za djecu i omladinu sa poremećajima u ponašanju. Sud smatra da je&nbsp; prema imenovanom &nbsp;potrebno izreći vaspitnu mjeru pojačan nadzor od strane organa starateljstva, imajući u vidu izvještaj Centra za socijalni rad, ličnost maloletnika, način izvršenja krivičnog djela, pobude za njegovo izvršenje, kao i činjenicu da je kod Centra za socijalni rad evidentiran kao učinilac krivičnih djela. Ova mjera je adekvatna u konkretnom slučaju kako po mišljenju Centra za socijalni rad kao i predlogom zastupnika ODT-a, i po mišljenju vijeća sa istom će se potpuno ostvariti svrha izricanja vaspitnih mjera propisana čl. 82 Krivičnog zakonika.<br>
&nbsp;<br>
Ispitujući uslove ranijeg života, prilike pod kojima je živio i njegovu&nbsp;&nbsp; ličnosti sud je utvrdio da&nbsp; maloljetni G.R.&nbsp; živi u &nbsp;kompletnoj &nbsp;porodici, ali su se njegovi roditelji razišli prije godinu dana, a dvoje djece je ostalo da živi sa majkom. Otac mu je teško bolestan, a majka je nezaposlena, živi u kući svoje majke &nbsp;koja kuća je dvospratna. Maloljetni G.R. do sada kod Centra za socijalni rad nije bio evidentiran kao maloljetnik sklon asocijalnom ili delikventnom ponašanju. Sud smatra da je&nbsp; prema imenovanom&nbsp; potrebno izreći vaspitnu mjeru –ukor, imajući u vidu izvještaj Centra za socijalni rad, ličnost maloletnika, način izvršenja krivičnog djela, pobude za njegovo izvršenje, kao i činjenicu da kod Centra za socijalni rad nije evidentiran kao maloljetnik sklon asocijalnom ili delikventnom ponašanju. Ova mjera je adekvatna u konkretnom slučaju po mišljenju Centra za socijalni rad i po mišljenju vijeća sa istom će se potpuno ostvariti svrha izricanja vaspitnih mjera propisana čl. 82 Krivičnog zakonika.<br>
Optuženi Ž.S. je dužan, na osnovu čl. 212 ZKP-a da na ime imovinsko pravnog zatjeva u vidu naknade štete oštećenom K.D.u isplati iznos od 100 €, a oštećenoj K.S. iznos od 350 €, jer je na nesumnjiv način utvrđeno da je optuženi izvršio krivična djela na njihovu štetu, oduzimajući navedene novčane iznose. Kako je oštećeni K.D. izjavio da će do kraja postupka precizirati iznos popravke oštećenih vrata, a kako to nije uradio sud ga je uputio da višak imovinsko pravnog zahtjeva preko dosuđenog ostvari u parničnom postupku..<br>
&nbsp;<br>
Odluka o troškovima krivičnog postupka zasniva se na odredbi čl.202 ZKP-a &nbsp;kojom se obavezuje optuženi Ž.S. da plati troškove krivičnog postupka u iznosu od 100,00 €, koji troškovi se odnose na troškove rada suda koji su određeni prema trajanju, složenosti krivičnog postupka i imovinskim prilikama optuženog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima u odnosu na&nbsp; maloljetne D.R. i G.R. zasniva se na odredbi čl. 500 st.l ZKP-a , zbog čega troškovi krivičnog postupka padaju na teret budžetskih sredstava suda.<br>
&nbsp;<br>
Sa izloženog odlučeno je kao u izreci presude<br>
&nbsp;<br>
<strong>OSNOVNI SUD U BARU</strong><br>
<strong>&nbsp; Dana 19.10.2009. godine</strong><br>
&nbsp;<br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA, </strong><br>
&nbsp;<br>
<strong>Milijana Minić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Goran Šćepanović</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.<br>
&nbsp;<br>
&nbsp;<br>
<strong>DNA</strong>: -&nbsp;&nbsp;&nbsp;&nbsp; ODT<br>
<ul>
	<li>
		optuženom Ž.S.</li>
	<li>
		maloljetnim D.R. &nbsp;i G.R.</li>
	<li>
		oštećenim K.D. i K.S. nakon pravosnažnosti</li>
	<li>
		u spise.</li>
</ul>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.6166667in;margin-left:-0.125in;margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p7{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p8{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p9{margin-left:0.49027777in;margin-top:0.16527778in;text-align:start;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:13pt;}
.p11{text-indent:0.49027777in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;text-align:start;hyphenate:auto;font-family:Times New Roman;font-size:13pt;}
.p14{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span>								</span><span class="s1">K.br. 417/10 </span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U BARU,</span><span> kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">U. I.</span><span> iz Bara, zbog krivičnog djela ugrožavanje sigurnosti iz čl. 168 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 393/10 od 20.09.2010. godine, nakon održanog glavnog, javnog pretresa u prisustvu zastupnika optužbe pripravnika Osnovnog državnog tužilaštva Đ. P., okrivljenog i njegovog branioca Đ. J., advokata iz B., dana 19.07.2011. godine donio je i javno objavio</span>
</p>
<p class="p4"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p5">
<span>Okrivljeni</span><span class="s1"> U. I.</span><span> od oca M. i majke S., rođene F., rođen ... godine u P., R. Kosovo, sa prebivalištem u V.ul. .. sa boravištem u B. naselje I.bb, oženjen, otac troje djece, srednjeg imovnog stanja</span>
</p>
<p class="p5"></p>
<p class="p6">
<span>Na osnovu čl.363.st 1 tač.3 ZKP</span>
</p>
<p class="p7"></p>
<p class="p7"></p>
<p class="p8">
<span class="s1">OSLOBAĐA SE OD OPTUŽBE</span>
</p>
<p class="p7"></p>
<p class="p9">
<span>Da je:</span>
</p>
<p class="p10"></p>
<p class="p11">
<span>Dana 29.07.2010. godine oko 23,30 časova u naselju Sustaš u Sutomoru, Opština Bar, ugrozio sigurnost oštećene D. V., prijetnjom da će napasti na njen život i tijelo, na način što je istoj nakon što je udario otvorenom šakom u predjelu lica uputio riječi ozbiljne prijetnje »Ubiću te kurvo jedna, kurvaš se sa njegovim parama«.</span>
</p>
<p class="p10"></p>
<p class="p11">
<span>- čime bi učinio krivično djelo - </span><span class="s2">ugrožavanje sigurnosti iz čl. 168 st. 1 Krivičnog zakonika. </span>
</p>
<p class="p11"></p>
<p class="p2">
<span>             Jer nije dokazano da je učinio krivično djelo za koja je optužen.</span>
</p>
<p class="p2"></p>
<p class="p2">
<span>             Troškovi postupka padaju na teret budžetskih sredstava suda.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p2"></p>
<p class="p10">
<span>	Optužnim predlogom Osnovnog državnog tužilaštva u Baru Kt. br. 393/10 od 20.09.2010. godine, stavljeno je na teret okrivljenom izvršenje krivičnog djela bliže opisanog u dispozitivu. </span>
</p>
<p class="p10"></p>
<p class="p10">
<span>	Okrivljeni je u svojoj odbrani izjavio da </span><span class="s3">je sa D. V. bio u intimnoj vezi više od dvije godine, da je joj kupovao poklone upravo onako kako je to prenio službenim licima, da joj je nakon polaganja njenog vozačkog ispita pozajmio 2.000 € za kupovinu njenog BMV vozila, da ga je V. pozvala 29.07.2010. godine prije ponoći da dođe na razgovor u mjestu Sustaše, što je on i uradio. Svojim vozilom došao do mjesta gdje ga je V. čekala i bila sa vozilom marke BMV koje je kupila od novca koji joj je on pozajmio i obratila mu se riječima da je ostavi na miru i predočila mu da je on gnjavi zbog tog duga. On se njoj obratio riječima da on nije dijete i da je on oženjen i ima troje djece i da ga ne može tako pozivati svakog časa na telefon jer je on porodičan čovjek. U trenutku razgovora kada se isti razgovor i završavao došla je policija i odvela njega u stanicu. On može da kaže još i da je V. nakon što je pozvala njega telefonom i dogovorila sastanak u Sustašama odmah pozvala i njegovog sina M. da dođe na isto mjesto. Dok je njegov sin dolazio, a po pozivu V. na mjesto gdje je i on bio pozvan policija je njega lišila slobode tako da njegov sin nije uspio da dođe do lica mjesta. U toku njihovog razgovora niko nije koristio mobilni telefon odnosno ni on, a ni V.. On može odgovorno da tvrdi da istoj nije na bilo koji način prijetio niti joj iznio ni jednu uvredljivu riječ da nije uzeo ključeve od kola već su se isti nalazili kod nje kada ga je policija lišila slobode i nije imao namjeru da joj uzme auto. Na glavnom pretresu je dodao da je tačno da je on u jednom trenutku uzeo ključeve V. vozila i rekao je joj da će joj vozilo vratiti kada ona njemu bude vratila iznos od 2.000 €. On je njoj znao da daje novac, u raznim iznosima i nikada nije očekivao da njemu V. taj novac vrati. Međutim, kada joj je dao novac od 2.000 € on je njoj taj novac dao kao pozajmicu i o tome postoji pismena priznanica. On je ovom prilikom od nje tražio da mu vrati novac, odnosno uzeo je ključ od vozila i rekao da joj da joj ključ neće vratiti dok mu ne vrati novac. Za to vrijeme dok su se nalazili na licu mjesta ona je sa svog telefona pozvala njegovog sina, zamolila ga da dođe da prisustvuje razgovoru, a nakon toga je pozvala i još nekoga, ne zna koga jer nije čuo i dok su čekali došao je njegov mlađi sin D.  sa kojim ona nije htjela da razgovara jer je prethodno pozvala njegovog starijeg sina M. i nakon toga došla je policija. Pretpostavlja da je policiju ona pozvana i prilikom tog drugog razgovora. To je inače prvi razgovor da oni vode oko vraćanja novca, mada je on njoj i prije toga jednom tražio da mu taj novac vrati i to nekih 15 dana prije ovog događaja kada su izašli na kafu u Baru i ona je tada njemu rekla da mu novac neće nikada vratiti i ako je on po njenom tonu zaključio da se ona šali. Ni jednom V. nije rekla policajcima da je on nju udarao, da joj je prijetio ili slično tome, a kao potvrda tome je činjenica da su istim vozilom odvezeni u stanicu policije, a policija na licu mjesta je došla po njenoj prijavi da je on njoj oduzeo vozilo. Za vrijeme dok su bili zajedno u policiji ni u jednom trenutku nije bilo pominjanja fizičkog napada ili prijetnji. Prilikom jednog kasnijeg razgovora koji je on vodio sa V. ona mu je rekla da je ona u policiji saopštavala ono što joj je inspektor rekao šta da kaže. Nakon 4 - 5 dana nakon predmetnog događaja njega je V. pozvala da mu vrati novac i on je poslao svog starijeg sina M. koji je otišao sa njegovim braniocem Đ. J. i ona je sinu vratila novac, zlatni nakit, mobilni telefon ili dva mobilna telefona nije siguran, radilo se o stvarima koje je on njoj poklanjao, a koje je ona tom prilikom njemu vratila, a o svemu tome postoji priznanica.</span>
</p>
<p class="p10"></p>
<p class="p10">
<span>	U dokaznom postupku saslušani </span><span class="s3">svjedok - oštećena D. V., svjedoci U. D., M. P. i M. R., pročitani su : pozajmica od 5.07.2010. godine, priznanica sačinjena dana 9.08.2010. godine između D. V. i U. I. i izjava D. V. bez datuma.</span>
</p>
<p class="p10"></p>
<p class="p10">
<span class="s3">	Svjedok - oštećena </span><span class="s2">D. V. </span><span>je izjavila da </span><span class="s3">je sa U. I.om bila u intimnoj vezi već tri godine unazad, istina je da je radila kod njega u pekari »...«, bilo je sličnih problema, znao je i prije da je vrijeđa, branio joj je da izlazi sa svojim društvom, samo je mogla sa njim da izlazi. Prije tri godine joj je dao otkaz, ali je znao da joj pomaže mjesečno tako što joj je davao 100 € za njene lične potrebe, dok nije našla novi posao. Istina je da joj je pozajmio 2.000 € za PMV marke BMW koji je kupila od svog brata i koje pare su mu u roku i vraćene. U veče 29.07.2010. godine U. je zvao telefonom kako bi se vidjeli i kako bi se dogovorili oko pomenutog duga. Ona je pristala na to i tražila je da se sa njim vidi na Sutormanu tj. u Sustašu. Ona je svojim PMV »BMW« sama pošla do Sustaša i srela se sa U. I.om koji je tamo čekao. Kada je došla U. je odmah izašao iz svog auta, ušao u njen auto, oduzeo joj ključeve, izbacio je iz kola tj. nasilnički je gurao da izađe iz auta, upućujući joj riječi da neće dobiti auto dok mu ne vrati 2.000 €, zatim je vrijeđao govoreći joj da se ona kurva sa njegovim parama, upućivao joj riječi prijetnje »Ubiću te«, čak je udarao jednom šamarom. Ona je uspjela da zove njegovog sina U. M., objasnila mu šta se dešava između njih i zatražila da odmah dođe, ali M. nije došao, već je poslao njegovog mlađeg brata U. D. U. D. je došao za nekih 15 minuta i kada je došao zajedno sa svojim ocem je pokušao da je ugura u njegov auto kako bi je odveli kući. Uspjeli su u tome, ona se našla u njegovom autu, vozili su se nekih možda 300 metara prema Baru, ona je njima rekla da neće da razgovara sa njima i da hoće da dođe njegov stariji sin da je odveze kući. Ona je još jednom zvala M. i rekla mu da hoće jedino sa njim da razgovara, a on joj je rekao da je on već krenuo prema Sutormanu. Nakon toga, a na njeno insistiranje, I. i D. su zaustavli vozilo i ona je izašla iz istog kako bi sačekala M. Tu su stajali svo troje i razgovarali, u međuvremenu je došla policija. Ona ne zna ko je pozvao policiju, ona zna sigurno da ona nije. Nakon što je D. došao sa svojim vozilom od strane I. joj nijesu upućivane riječi prijetnje, čak su njih dvojica pokušavali da je smire jer je bila iznervirana radi prethodnog ponašanja I.. Kada je izbacio iz vozila »BMW« i kada je upućivao riječi prijetnje »Ubiću te« ona je se osjećala uznemireno i prepadnuto. Ona je u tom trenutku ozbiljno shvatila prijetnje, iako je i prije toga znao da joj upućuje prijetnje. Ona je sa U. I.om u normalnim odnosima, nakon ovog događaja su se vidjeli kako bi riješili problem oko pomenutog duga od 2.000 €, imali su normalnu komunikaciju, nije joj prijetio niti je je vrijeđao. Na glavnom pretresu je dodala da kada su policajci došli na lice mjesta razgovarali su ona, I. i D. Ona je bila jako nervozna i njih dvojica su nju pokušavali da smire, a u tom raspoloženju ih je zatekla i policija. Ne zna ko je pozvao policiju, ali ona sigurno nije, s obzirom da je bilo naseljeno mjesto neko od komšija je pozvao policiju, a od njihovog izlaska iz vozila i početka razgovora do momenta kada je došla policija prošlo je 5 najviše 10 minuta. Kada su policajci došli na njihovo pitanje su odgovorili da razgovaraju, ona je pokušala policajce da pita ko je njih pozvao da dođu, ali joj je policajac rekao da ništa ne priča nego da uđe u vozilo. Ona je do stanice policije došla svojim vozilom, jedan policajac je bio do nje, a misli i da su ostali došli svojim vozilom. Ona je u stanici policije prvi put saopštila da je I. udario i da joj je prijetio da će je ubiti inspektoru I. B. Riječi koje joj je I. uputio »Ubiću te« ona je u tom trenutku ozbiljno shvatila jer je bila nervozna i osjetila je ugroženost za svoj život, ali kasnije joj se I. izvinio i ona mu je oprostila. Kada je na lice mjesta došla policija ona im nije rekla ništa od toga što je ispričala sudu jer  kako je izjavila ona je pokušala da policajca pita po čijoj prijavi su došli na lice mjesta i on joj je rekao da ćuti i uđe u vozilo. Tek po ulasku u kombi policije, policajac je pitao koji je povod za sve to, ona je rekla da je u pitanju dug, I. je insistirao da mu dug vrati u roku  od 2 dana i ako je ona novac pozajmila na neodređeni rok vraćanja. Ona je tada policajcu saopštila da joj je I. oduzeo ključeve od vozila. Ona je to policajcu rekla iz razloga što je policajac insistirao da ide sa njihovim vozilom, ona je rekla da bi željela da ide sa svojim vozilom, a na pitanje policajca gdje je ključ od vozila rekla je da je ključ uzeo I.. Ona tom prilikom nije pominjala da joj je I. prethodno zadao jedan udarac, da joj je uputio riječi ubiću te, jer nije željela ni da ide u policiju s obzirom da njena porodica za sve to nije ni znala i željela je da na tome i ostane. Njena porodica nije znala da je ona od I. pozajmila novac. Kada je došla policija vozilo marke »BMW« je ostalo na mjestu gdje su I. i ona prethodno razgovarali, a kada je došla policija oni su se nalazili pored vozila marke »BMW« vlasništvo U. Dritona. Ona je inspektoru B. saopštila da je I. udario odnosno da joj je prijetio u jednoj kancelariji u zgradi policije. Inspektor B. je nju sačekao na stepenicama prije dolaska u dežurnu službu tako da je ona odmah otišla gore. Ona je saopštila da je ona do policije došla svojim vozilom, a do njenog vozila odvezla je policija službenim vozilom, nakon čega je ona u pratnji jednog policajca koji je izašao iz službenog vozila otišla do zgrade policije. Inspektor B. je nije uputio radi ljekarskog pregleda u Hitnu pomoć Doma zdravlja u Baru. Ona je izjavu policajcu dala pod uticajem nervoze i iz tog razloga ona je i podnijela prijavu jer joj je inspektor B. saopštio da treba da se pazi od I. s obzirom da mu nije prvi slučaj u policiji, ali izjava koju je ona potpisala je diktirana svjesno sa njene strane. S obzirom da se I. njoj kasnije izvinio ona bi željela da povupčem prijavu i iz tog razloga ona se ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p10"></p>
<p class="p5">
<span class="s3">Svjedok </span><span class="s2">U. D.</span><span class="s3"> je izjavio da se dana 29.07.2010. godine u večernjim satima nalazio u restoranu »Mimoza« na večeri sa svojim prijateljima. Sa njim je bio i njegov otac I. koji u jednom trenutku primio telefonski poziv  i negdje otišao, a njemu nije rekao gdje ide. Nakon nekih pola sata od kada je on otišao pozvao ga njegov brat M. sa mobilnim telefonom i rekao mu da ode prema brdu Sutorman starim putem jer njihov otac ima neki nesporazum sa nekom svojom prijateljicom. On je svojim vozilom marke »BMW« reg.oznake ... otišao prema brdu Sutorman starim putem i na putu prema vrhu on je u jednom trenutku na putu vidio zaustavljeno vozilo džip marke »Mercedes ML« vlasništvo njegovog oca i jedno vozilo marke »BMW III«. On je prišao i vidio je da njegov otac razgovara je jednom djevojkom koju je on vidio par puta u životu jer kada je ona radila u njihovoj pekari on se nalazio na odmoru. Ta djevojka  se njegovom ocu obraćala povišenim tonom, on je pitao o čemu se radi i ona mu je saopštila da ona njegovom ocu duguje novac, da on od nje traži da mu vrati novac i da joj je uzeo ključeve od vozila dok mu ne vrati novac. Tada je djevojka rekla da hoće da ide kući i da će da ide sa njim njegovim vozilom. Sjela je na mjesto suvozača i krenuli su prema Baru dok je njegov otac ostao na mjestu na kome se do tada nalazio. Nakon nekih 50 m djevojka je rukom uhvatila volan njegovog vozila i rekla da stane da neće sa njim da se vozi, da ona njega ne poznaje, već da želi da se vozi sa njegovim bratom M. On je zaustavio vozilo pozvao je brata M. da krene prema mjestu na kome su se nalazili, a u međuvremenu je do njih pješke došao njegov otac jer nisu mnogo odmakli od njega. On je i tom prilikom djevojci rekao da bolje da mu vrati novac jer joj u suprotnom neće vratiti ključeve. Tada mu se ona obratila riječima »on ću ti vratiti pare kada mu se ona stvar digne, neću da ti vratim pare« , a te riječi je izgovarala povišenim tonom. Njegov otac je rekao da postoji sud koji će riješiti taj problem. U tom trenutku došla je policija, ne zna ko je pozvao. Policajci su došli vozilom interventne jedinice, ne sjeća se tačno koliko je bilo policajaca. Policija je pitala da li ima neki problem, djevojka je odgovorila da problema nema već da nešto raspravljaju, policija je zatražila od svih lične karte i tada je djevojka saopštila da se ključ od njenog vozila nalazi kod njegovog oca, objasnila na koji način su ključevi završili kod njega, i nakon što su se policajci telefonom sa nekim konsultovali saopštili su im da svi treba da idu sa njima u stanicu policije. On je prema stanici policije otišao svojim vozilom, njegov otac takođe svojim vozilom kao i djevojka kojoj je policija vratila ključeve koje im je njegov otac predao. Na putu prema Baru naišli su i na njegovog brata M. i njemu su policajci takođe saopštili da pođe sa njima. Za sve vrijeme njegovog boravka na tom mjestu on nije čuo da je njegov otac djevojci upućivao prijetnje ili uvrede,  niti mu je ona saopštila da je njoj  njegov otac upućivao prijetnje i uvrede, niti je ona policiji saopštila da je njegov otac njoj upućivao prijetnje. On je tu djevojku vidio na mjestu na kome se odigrao taj događaj, to mjesto nije osvijetljeno, a kada je je vidio u stanici policije on nije vidio da je ona imala crvenilo na licu ili  bilo kakve tragove koji bi upućivali da je od nekog bila fizički napadnuta. </span>
</p>
<p class="p10">
<span class="s3"> </span>
</p>
<p class="p5">
<span class="s3">Svjedok </span><span class="s2">M. P.</span><span class="s3"> je izjavio da su u noći 30.07.2010. godine oko 01,00 čas prilikom obilaska naselja Bjeliši i Sustaša, u naselju Sustaši na lokalnom putu prema Sutormanu, na skretanju za naselje Velembusi on i kolege L. M. i M. R., zatekli tri lica kod parkiranog PMV marke »BMW« pored puta kako se međusobno svađaju i prepiru. Legitimisali su navedena lica i vidio da se radi o U. I.u, U. D. i D. V. On i kolege su iste upitali o čemu se radi, tada im je D. V. rekla da ima problem sa navedenim licima, da im ista duguje oko 2.000 €, i da ista nema da im vrati navedeni iznos novca, pa je zbog toga njoj U. I. oduzeo ključeve od kola »BMW«, čiji je ona vlasnik. Pretresli su U. I. kod istog su pronašli ključeve od vozila »BMW« vlasništvo D. V. Pozvali su linijskog inspektora B. I. koji im je rekao da navedena lica dovedu u PJ Bar radi obavljanja informativnog razgovora sa njima. Priveli su navedena lica i ista predali na obradu inspektoru B. I. D. V. kada su došli izgledala mu je sva uznemirena i rastrojena, čuli su viku, ali se ne može sa sigurnošću izjasniti da li je čuo neke riječi prijetnje upućene od strane U. I., niti se može sjetiti da li mu je konkretnom prilikom D. V. rekla da joj je U. I. uputio neke riječi prijetnje. Na glavnom pretresu je dodao da se ne može sjetiti tačnog datuma, ali zna da su bili večernji sati kada su od strane dežurne službe kolega M. R.  i on upućeni da odu lokalnim putem prema brdu Sutorman jer je postojala prijava da na tom putu postoji neka prepirka i galama. Oni su otišli i u jednom trenutku primijetili su pored puta tri lica. Zna da je jedan bio U. I., da je drugi bio njegov sin i tu je bila jedna djevojka i vidio je da su se oni raspravljali. Na prostoru od nekih 300 m bila su tri vozila s tim što su dva vozila bila blizu mjesta gdje su se ova lica nalazila, a treće vozilo je bilo visočije parkirano i radilo se o vozilu sina U. I.  Zna da je jedno od vozila koja su bila u blizini mjesta na kome su se zaustavili bilo vozilo »Mercedes« Džip, a ne sjeća se marke trećeg vozila. Kada su lica pitali o čemu se radi U. I. im je rekao da nešto razgovaraju oko posla i da su to njihove stvari. Djevojka koja je bila sa njima bila je uznemirena, oni su o zatečenom stanju obavijestili dežurnu službu nakon čega su ih uputili da se obrate inspektoru B. I. koji ih je obavijestio da sva ta lica dovedu u prostorije PJ Bar radi obavljanja razgovora. Djevojku koja je bila sa tim licima smestili su u službeno vozilo dok su U. I. i njegov sin krenuli  ispred njih vozilom marke »Mercedes« džip. Na nekih 300 do 400 m od tog mjesta prema Baru sreli su i drugog sina U. I. kome su takođe saopštili da krene prema zgradi PJ Bar. Dok su tu djevojku prevozili ona je saopštila da ima neki kredit, da isti ne može da vrati, ali da mora da vrati taj kredit. Ona je samo pominjala da taj kredit mora da vrati, ali nije pominjala da joj je neko od ovih lica upućivao prijetnje. Ona je bila uznemirena jer je drhtala, govorila je drhtavim glasom. On na djevojci nije primijetio bilo kakve spoljašnje pokazatelje koje bi ukazivalo da je između nje i tih lica bilo fizičkog kontakta. On se ne može sjetiti da li je djevojka u vozilu saopštila da ju je U. I. šamarao.</span>
</p>
<p class="p5"></p>
<p class="p5">
<span class="s3">Svjedok </span><span class="s2">M. R.</span><span class="s3"> je izjavio da su noću 30.07.2010. godine oko 01,00 čas prilikom obilaska naselja Bjeliši i Sustaša, u naselju Šustaši na lokalnom putu prema Sutormanu, na skretanju za naselje Velembusi on i kolege L. M. i M. P., zatekli lica kod parkiranog PMV marke »BMW« pored puta kako se međusobno svađaju i prepiru. Legitimisali su navedena lica i vidio da se radi o U. I.u, U. D. i D. V. On i kolege su iste upitali o čemu se radi, tada im je D. V. rekla da ima problem sa navedenim licima, da im ista duguje oko 2.000 €, i da ista nema da im vrati navedeni iznos novca, pa je zbog toga njoj U. I. oduzeo ključeve od kola »BMW«, čiji je ona vlasnik. Pretresli su U. I. kod istog su pronašli ključeve od vozila »BMW« vlasništvo D. V. Pozvali su linijskog inspektora B. I., saopštili mu cijelu situaciju, a koji im je rekao da navedena lica dovedu u PJ Bar radi obavljanja informativnog razgovora sa njima. Priveli su navedena lica i ista predali na obradu inspektoru B. I. D. V. kada su došli izgledala mu je sva uznemirena i rastrojena, čuli su viku, ali se ne može sa sigurnošću izjasniti da li je čuo neke riječi prijetnje upućene od strane U. I., niti se može sjetiti da li mu je konkretnom prilikom D. V. rekla da joj je U. I. uputio neke rijeci prijetnje. Na glavnom pretresu je dodao je u prethodnom postupku izjavio da se ne može sjetiti da li im je D. V. saopštila da li joj je U. I. upućivao prijetnje. On je od lica mjesta do stanice policije bio u vozilu marke »BMW« kojim je upravljala D. V.. Nalazio se na mjestu suvozača ali se sa ove vremenske distance ne može sjetiti da li je D. V. njemu saopštila da li joj je U. I. upućivao neke prijetnje. Zna da mu je rekla da mu je dužna neke pare na osnovu nekog ugovora, ali se ostalih detalja ne može sjetiti. On se takođe ne može sjetiti da li je D. V. imala neke vidljive povrede na glavi ili tijelu, ali uobičajena procedura jeste da ako se neko žali na povrede da ga odvedu u Hitnu pomoć, a s obzirom da u ovom slučaju nisu išli u Hitnu pomoć njegova je pretpostavka da D. V. nije imala povrede.</span>
</p>
<p class="p10"></p>
<p class="p5">
<span class="s3">Iz pozajmice od 5.07.2010. godine utvrđeno je da je U. I. D. V. dao na zajam iznos od 2.000 €, a kao dogovor za uredno vraćanje novca ista je dala auto marke »BMW«, kao garanciju. U slučaju nepoštovanja dogovora i roka vraćanja sredstvo će joj biti oduzeto.  </span>
</p>
<p class="p5"></p>
<p class="p5">
<span class="s3">Iz priznanice sačinjene dana 9.08.2010. godine između D. V. i U. I. utvrđeno je da je D. V. U. I. predala novac u iznosu od 2.000 €, a na ime duga po priznanici od 05.07.2010 godine, ženski zlatni prsten, mobilni telefon »Nokia« 6120, računar tip »Samsung«, kao i privjesak za ključeve. U. I. je D. V. predao putnu ispravu na ime D. V. Potpisivanjem prizananice imenovana lica su u cjelosti regulisali međusobna potraživanja. Prizananicu su potpisali D. V., U. I. i svjedoci Đ. J. i Ć. Ž.  </span>
</p>
<p class="p5"></p>
<p class="p5">
<span class="s3">Iz izjave D. V. bez datuma ista je izjavila da dok ne riješi probleme sa I. U., do tada je njegova supruga. </span>
</p>
<p class="p5"></p>
<p class="p5">
<span class="s3">Optužnim predlogom predloženo je da se u dokaznom postupku pročita izvod iz kaznene evidencije na ime okrivljenog. Kako je okrivljeni rođen u Prizrenu i kako bi pribavljanje izvoda vodilo odugovlačenju krivičnog postupka donijeto je rješenje da se u dokaznom postupku neće pročitati izvod iz kaznene evidencije na ime okrivljenog.</span>
</p>
<p class="p5"></p>
<p class="p5">
<span class="s3">Ocjenom izvedenih dokaza nije dokazano da je okrivljeni učinio krivično djelo na način predstavljen u optužnom predlogu. Okrivljeni iznoseći svoju odbranu ne priznaje da je učinio krivično djelo.</span>
</p>
<p class="p5"></p>
<p class="p5">
<span class="s3">U postupku je utvrđeno da je dana 29.07.2010. godine, oko 23,30 časova okrivljeni sa oštećenom D. V. razgovarao u mjestu Sustaš, oko vraćanja duga u iznosu od 2.000 €, koje je okrivljeni oštećenoj pozajmio dana 05.07.2010. godine, o čemu postoji pismeni akt od istog dana koji je potpisan između okrivljenog i oštećene. </span>
</p>
<p class="p5"></p>
<p class="p11">
<span class="s3">Optužni predlog zasnovan je na iskazu oštećene D. V., koja je u svom iskazu navela da joj je okrivljeni zadao udarac šamarom, da je vrijeđao govoreći joj da se ona kurva sa njegovim parama, upućivao joj riječi prijetnje »Ubiću te«. </span>
</p>
<p class="p11"></p>
<p class="p11">
<span class="s3">Okrivljeni je u svojoj odbrani izjavio da je u mjesto Sustaš otišao na poziv oštećene, dok je svjedok U. D. izjavio da je bio u društvu sa ocem kada je nakon primljenog telefonskog poziva otišao, a nije rekao gdje ide, a nakon nekih pola sata je od brata M. obaviješten da ode prema brdu Sutorman starim putem jer njihov otac ima neki nesporazum. Dakle, okrivljeni je na lice mjesta došao na poziv oštećene, a ne oštećena na poziv okrivljenog kako je oštećena navela, a nije ni logično da okrivljeni pozove oštećenu na mjesto koje je više kilometara udaljeno od Bara, da bi oštećenoj na tim mjestu oduzeo ključeve od vozila, jer je okrivljeni to mogao uraditi i u gradu. Osim toga, oštećena je izjavila da je okrivljeni odmah nakon što je ona došla sa vozilom njoj oduzeo ključeve, izbacio je iz vozila i nasilnički gurao da izađe iz auta, upućujući joj riječi da neće dobiti auto dok mu ne vrati 2.000 €. Ako je po iskazu oštećene okrivljeni odmah po dolasku njoj oduzeo ključeve i izbacio je iz vozila, okrivljeni nije imao nikakav motiv da oštećenoj zadaje udarce, da istoj upućuje prijetnje. </span>
</p>
<p class="p11"></p>
<p class="p11">
<span class="s3">Oštećena je izjavila da joj je okrivljeni zadao udarac šakom i da joj je upućivao prijetnje prije dolaska na lice mjesta svjedoka U. D. i policije. Svjedok U. D. je došao na protiv svog brata U. M. koga je okrivljena pozvala da dođe. Njemu se oštećena nije žalila da joj je okrivljeni upućivao prijetnje ili da je fizički napadao. Oštećena je izjavila i da joj u početku policajac nije dozvolio da govori, a da mu je u vozilu na pitanje koji je povod za cijeli događaj, odgovorila da je u pitanju dug, da joj je okrivljeni oduzeo ključeve od vozila, a da nije pominjala nasilje i prijetnje jer nije željela da ide u policiju i da o tome sazna njena porodica. </span>
</p>
<p class="p11"></p>
<p class="p11">
<span class="s3">Po ocjeni suda jedina reakcija koju je okrivljena u konkretnom slučaju trebala da preuzme jeste da ukoliko joj je okrivljeni uputio prijetnje i fizički je napao da o tome obavijesti policiju. Oštećena to nije uradila. Sledeće što je bilo realno očekivati od oštećene jeste da nakon dolaska svjedoka U. D. i policije iste obavijesti o cijelom događaju, što je takođe izostalo. Navodi oštećene da policajcima na licu mjesta to nije saopštila jer nije željela da njena porodica sazna za dug koji je imala prema okrivljenom su nelogični, jer ako oštećena policiji na licu mjesta nije saopštila da je bila predmet fizičkog napada i prijetnji, a sve u cilju da njena porodica ne sazna za njen dug, iz kojih razloga je kasnije inspektoru B. I. to saopštila. Jedino što je oštećena policajcima saopštila prilikom intervenisanja na licu mjesta jeste da je cijeli događaj posledica duga i da joj je okrivljeni oduzeo ključ od vozila. Fizičko nasilje u prijetnje oštećena nije pominjala, jer se isti nisu ni dogodili, niti je okrivljeni koji je imao pismeni dokaz priznanja duga, koji je oštećenoj uzeo ključeve od vozila marke »BMW« imao razlog da oštećenoj upućuje prijetnje ili da je fizički napadne. Stav suda potvrđuje i činjenica da ni jedan svjedok kod oštećene nije primijetio tragove fizičkog napada, oštećena nije zatražila da bude pregledana od strane ljekara, niti je od strane policije upućena u zdravstvenu ustanovu na pregled, jer očigledno za tim nije bilo ni potrebe.    </span>
</p>
<p class="p5"></p>
<p class="p5">
<span class="s3">Krivično djelo ugrožavanje sigurnosti čini ko</span><span> ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. U postupku nije dokazano da je okrivljeni oštećenoj upućivao prijetnje, da i da je </span><span class="s3">izvršio krivično djelo koje mu je stavljeno na teret, usled čega je oslobođen od optužbe na osnovu n</span><span>a osnovu čl.363.st 1 tč.3 ZKP.</span>
</p>
<p class="p10"></p>
<p class="p4">
<span>Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p12"></p>
<p class="p13">
<span>Na osnovu izloženog odlučeno je kao u izreci presude.</span>
</p>
<p class="p13"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">Dana 19.07.2011. godine</span>
</p>
<p class="p15"></p>
<p class="p7">
<span class="s1">  ZAPISNIČAR,					                      S U D I J A</span>
</p>
<p class="p15"></p>
<p class="p15">
<span class="s1">M. M.				                                                         G. Š.</span>
</p>
<p class="p15">
<span class="s1"> </span>
</p>
<p class="p15"></p>
<p class="p15">
<span class="s1">PRAVNA POUKA</span><span>:Protiv ove presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>8  dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p7"></p>
<p class="p7"></p>
<p class="p7">
<span class="s1">DNA</span><span>:- 1 x ODT</span>
</p>
<p class="p7">
<span>          - 1 x okrivljenom</span>
</p>
<p class="p7">
<span>          - 1 x braniocu</span>
</p>
<p class="p7">
<span>          - oštećenoj D. V.</span>
</p>
<p class="p7">
<span>          - u spise.		</span>
</p>
<p class="p16"></p>


</body>
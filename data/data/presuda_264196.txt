<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">                                                                                                    Posl.br.  K. 233/17/17</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Tešić, uz učešće zapisničara Ana-Marije Petković, u krivičnom postupku protiv okrivljene </span><span class="span1">Đ</span><span class="span1"> </span><span class="span1">H</span><span class="span1"> </span><span class="span1">zbog krivičnog djela krađe iz čl. 239. stav 1. Krivičnog zakonika</span><span class="span1"> Crne Gore</span><span class="span1">,</span><span class="span1"> koji se vodi po optužnom predlogu ODT Kotor Kt. broj 343/17 od 28.08.2017. godine, nakon glavnog i javnog pretresa održanog dana 23.10.2017. godine u prisustvu</span><span class="span1"> državne tužiteljke iz ODT Kotor </span><span class="span1">A</span><span class="span1"> </span><span class="span1">M</span><span class="span1">, i u odsustvu okrivljene </span><span class="span1">D</span><span class="span1"> </span><span class="span1">H</span><span class="span1"> kojoj se poziv nije mogao uručiti na adresi iz spisa predmeta, a koja je prethodno ispitana, shodno čl. 457. Zakonika o krivičnom postupku,</span><span class="span1"> istoga dana donio je i javno objavio</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">OKRIVLJENA </span><span class="span1">Đ</span><span class="span1"> </span><span class="span1">H</span><span class="span1">, JMBG </span><span class="span1">...</span><span class="span1"> od oca </span><span class="span1">N</span><span class="span1"> i majke </span><span class="span1">S</span><span class="span1">, rođene </span><span class="span1">O</span><span class="span1">, rođena </span><span class="span1">..</span><span class="span1"> godine u </span><span class="span1">S</span><span class="span1">, stalno nastanjena u </span><span class="span1">S</span><span class="span1">, mjesto </span><span class="span1">H</span><span class="span1">, </span><span class="span1">I</span><span class="span1"> </span><span class="span1">LJ</span><span class="span1"> </span><span class="span1">..</span><span class="span1">, državljanka BIH, po zanimanju tekstilni tehničar, udata, majka dvoje maloljetne djece, sa završenom SSS, lošeg imovnog stanja, koja je provela u pritvoru vrijeme po rješenju sudije za istragu ovog suda Kri. br. </span><span class="span1">..</span><span class="span1"> godine od </span><span class="span1">..</span><span class="span1"> godine od </span><span class="span1">...</span><span class="span1"> godine, godine, protiv koje se ne vi krivični postupak za drugo krivično djelo</span>
</p>
<p style="text-align:center;">
<span class="span1">K r i v a  j e</span>
</p>
<p>&nbsp;</p>
<p>
<span class="span1"> </span><span class="span1">Što je </span>
</p>
<p>&nbsp;</p>
<p>
<span class="span1">Dana </span><span class="span1">..</span><span class="span1"> godine, oko </span><span class="span1">..</span><span class="span1"> časa, u </span><span class="span1">B</span><span class="span1">, u ul. </span><span class="span1">M</span><span class="span1"> put, u porodičnoj kući oštećene </span><span class="span1">A</span><span class="span1"> </span><span class="span1">D</span><span class="span1">, uračunljiva, svjesna svog djela čije je izvršenje htjela, znajući da je njeno djelo zabranjeno, tuđu pokretnu stvar oduzela drugom, u namjeri da njenim prisvajanjem sebi pribavi protivpravnu imovinsku korist u vrijednsoti preko 150,00 € i to ženski ručni sat marke "Hawk quartz" vrijednosti 160,00 E, tako što je iskoristila trenutak dok je oštećena širila robu u dvorištu kuće, kada je ušla u hodnik kuće i iz fioke koja se nalazila pored vrata, otuđila predmetni sat i stavila ga u svoju torbu, kada je primjećena od strane oštećene, čime je pribavila protivpravnu imovinsku korist u označenom iznosu,</span>
</p>
<p>&nbsp;</p>
<p>
<span class="span1">- čime je izvršila krivino djelo krađe iz čl. 239.st. 1. Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa joj sud na osnovu naprijed navedene krivično pravne odredbe, te odredbi čl. 3., 5., 8., 13., 15., 36., 42., 51., 52., 53. i 54. Krivičnog zakonika Crne Gore i čl. 368. i 374. ZKP-a izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od dva mjeseca i istovremeno određuje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1"> Ukoliko uslovna osuda bude opozvana, okrivljenoj </span><span class="span1">Đ</span><span class="span1"> </span><span class="span1">H</span><span class="span1"> će se u kaznu zatvora uračunati vrijeme provedeno u pritvoru </span><span class="span1">od 31.07.2017. godine od 23,00 h do </span><span class="span1">..</span><span class="span1"> godine.</span>
</p>
<p>&nbsp;</p>
<p>
<span class="span1">Dužna je okrivljena na ime sudskog paušala uplatiti iznos od 50,00 eura u korist budžeta Crne Gore, i na ime troškova krivičnog postupka iznos od 352,50 €, na žiro račun broj 832-16-52, u roku od tri mjeseca od dana pravosnažnosti presude i dokaz o uplati dostaviti ovom sudu s pozivom na broj K. 233/17/17.</span>
</p>
<p>&nbsp;</p>
<p style="text-align:center;">
<span class="span1">O b r a z lo ž e n j e</span>
</p>
<p>&nbsp;</p>
<p>
<span class="span1">ODT Kotor je aktom</span><span class="span1"> </span><span class="span1"> Kt. broj 343/17 od 28.08.2017. godine stavilo na teret okrivljenoj </span><span class="span1">Đ</span><span class="span1"> </span><span class="span1">H</span><span class="span1"> izvršenje krivičnog djela </span><span class="span1">krađe iz čl. 239. stav 1. Krivičnog zakonika</span><span class="span1"> Crne Gore.</span>
</p>
<p>
<span class="span1">Okrivljena </span><span class="span1">Đ</span><span class="span1"> </span><span class="span1">H</span><span class="span1"> je prilikom saslušanja na zapisnik pred ODT </span><span class="span1">K</span><span class="span1"> od </span><span class="span1">..</span><span class="span1"> godine, izjavila da je dana </span><span class="span1">..</span><span class="span1"> godine došla iz </span><span class="span1">B</span><span class="span1"> u </span><span class="span1">B</span><span class="span1"> autobusom. U Budvi je često mijenjala smještaj, a neko vrijeme je radila kao konobarica, ali joj se nije svidio taj posao, pa je pokušavala da nađe nešto bolje. Dana 31.07.2017. godine oko 22 časa je došla do jedne kuće u </span><span class="span1">B</span><span class="span1">, čiju adresu ne zna i ušla u prizemlje iste. Ulazna vrata te kuće su bila otvorena i pored vrata u hodniku se nalazio jedan plastični fiokar, po kojem je počela da pretura i u prvoj fioci nije ništa našla, a u drugoj je našla neki ručni ženski sat koji je uzela. Mislila je da u toj kući nema nikoga i da će u kući naći novac ili vrijednije svari, jer nije imala novca, tj. imala je samo 15 eura. Međutim, u tom trenutku je naišla neka žena za koju pretpostavlja da je vlasnica, a koja je pitala "Šta traži po njenoj kući". Izmislila je da traži navodno neku prijateljicu koja je tu ranije stanovala i izmislila je i ime te prijateljice. Ta žena je uzela njenu torbu da vidi da li je nešto uzela iz kuće i kada je vidjela ručni sat, uzela ga je i pozvala policiju. Žao joj je što se ovo desilo. Ima dvoje maloljetne djece i trenutno nema prijavljeni boravak, jer je planirala da se vrati za Bosnu kod djece. Ovo je uradila nepromišljeno, jer je htjela da dođe do novčanih sredstava. Mislila je da će naći neke vrijednije sati, ali je našla samo sat za koji misli da nije bio neke velike vrijednosti. U predmetnoj fioci su se nalazile i neke </span><span class="span1">čarape i neke druge nevrijedne stvari, koje nije uzela. Kritičnog dana je krenula u grad i ušla je u kuću jer su vrata bila otvorena, a mislila je da iz iste može uzeti vrijednije stvari.    </span>
</p>
<p>&nbsp;</p>
<p>
<span class="span1">Sud je u dokaznom postupku koji je proveden u cilju utvrđivanja činjeničnog stanja i krivice okrivljene </span><span class="span1">Đ</span><span class="span1"> </span><span class="span1">H</span><span class="span1"> pročitao izjavu oštećene  </span><span class="span1">D</span><span class="span1"> </span><span class="span1">A</span><span class="span1"> sa  zapisnika pred ODT Kotor od </span><span class="span1">..</span><span class="span1">. godine; izvršio uvid u službenu zabilješku Uprave policije CB Budva 68 broj </span><span class="span1">...</span><span class="span1">. godine; na saglasnost stranaka pročitao nalaz i mišljenje sudskog vještaka ekonomsko finansijske struke </span><span class="span1">D</span><span class="span1"> </span><span class="span1">M</span><span class="span1"> od </span><span class="span1">..</span><span class="span1"> godine.</span>
</p>
<p>&nbsp;</p>
<p>
<span class="span1">Svjedok oštećena  </span><span class="span1">D</span><span class="span1"> </span><span class="span1">A</span><span class="span1"> je na zapisnik pred ODT Kotor od </span><span class="span1">..</span><span class="span1">. godine izjavila da je </span><span class="span1">...</span><span class="span1"> negdje oko </span><span class="span1">..</span><span class="span1"> širila veš na terasi iza kuće u kojoj živi u </span><span class="span1">B</span><span class="span1"> u ulici </span><span class="span1">M</span><span class="span1"> put bb. Kuća se nalazi uz sami put koji vodi kroz naselje. Ostavila je otvorena vrata od kuće i kada je završila sa širenjem veša, koje je trajalo nekih 2-3 minuta, krenula je da se vrati u kuću i primijetila u hodniku u čučećem položaju nepoznatu žensku osobu koja pretura po fioci koja se nalazila odmah pored vrata. Taj fiokar je imao 4 fioke-škafe, a ova ženska osoba je preturala sve fioke. U trenutku kada je zatekla ovu žensku odobu, ista je u ruci držala kutiju sa foto-aparatom i kutiju od inhalatora. Pitala je šta radi, a ona je u prvi tren pogledala začuđeno i rekla joj da je došla da uzme stvari od neke djevojke. Prvo je rekla da je poslala neka </span><span class="span1">T</span><span class="span1"> </span><span class="span1">T</span><span class="span1">, a onda je rekla </span><span class="span1">T</span><span class="span1"> </span><span class="span1">T</span><span class="span1">. Pretpostavila je da se radi o krađi i stala je na vrata kuće kako joj ne bi dozvolila da izađe, a nakon toga je pozvala djevojku </span><span class="span1">N</span><span class="span1"> koja je stanarka u kući i rekla joj da pozove policiju. Nakon toga je rekla toj ženskoj osobi da iz torbe izvadi stvari da bi provjerila šta je uzela. Ta ženska osoba je negodovala, ali je na kraju na terasi ispred kuće na stolu izvadila sve stvari iz torbe. U tom trenutku su došla dva službenika policije, koji su je pregledali i vidjeli da je uzela njen ručni sat. Taj ručni sat se nalazio u prvoj fioci fiokara kojeg je ta ženska osoba pretresala. Taj sat marke </span><span class="span1">H</span><span class="span1"> </span><span class="span1">Q</span><span class="span1">  je dobila kao poklon od pok. oca prije dvije godine. Misli da je sat koštao oko 150,00 €, ali ne zna tačnu cijenu, jer joj otac nije nikad rekao cijenu istog. U fiokama se nalazio i digitali foto-aparat, dječiji inhalator sa lijekovima, veš i dvije ženske tašne u kojoj su se nalazila neka njena lična dokumenta. Tu djevojku je zatekla u trenutku kada je čučala i prebirala fioke, tako da nije uspjela da otuđi ništa drugo iz kuće. Tada je prvi put vidjela tu žensku osobu, a vrata od kuće su bila otključana. Nije se pridružila krivičnom gonjenju, niti je postavila imovinsko-pravni zahtjev.    </span>
</p>
<p>&nbsp;</p>
<p>
<span class="span1">Iz službene zabilješke Uprave policije CB Budva 68 </span><span class="span1">...</span><span class="span1"> </span><span class="span1">...</span><span class="span1">. godine proizilazi da je ista sačinjena navedenog dana od strane policijskog službenika tog CB povodom lišenja slobode okrivljene </span><span class="span1">Đ</span><span class="span1"> </span><span class="span1">H</span><span class="span1">.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ekonomsko finansijske struke Dinka Miloševića od </span><span class="span1">...</span><span class="span1"> godine proizilazi da je vještak procijenio da ručni ženski sat marke "</span><span class="span1">H</span><span class="span1"> </span><span class="span1">Q</span><span class="span1">", star 2 godine, u vrijeme izvršenja krivičnog djela vrijedi 160,00 €.  </span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zakonika o krivičnom postupku, a u odnosu na odbranu okrivljene, sud je utvrdio činjenično stanje bliže opisano u izreci presude. </span>
</p>
<p>&nbsp;</p>
<p>
<span class="span1">Činjenično stanje bliže opisano u izreci presude, sud je utvrdio iz iskaza svjedoka oštećene </span><span class="span1">D</span><span class="span1"> </span><span class="span1">A</span><span class="span1">.</span>
</p>
<p>&nbsp;</p>
<p>
<span class="span1">Tako je svjedok oštećena </span><span class="span1">D</span><span class="span1"> </span><span class="span1">A</span><span class="span1"> je izjavila da je kritičnog dana </span><span class="span1">..</span><span class="span1"> godine, negdje oko 22h, širila veš na terasi iza kuće u kojoj živi u </span><span class="span1">B</span><span class="span1"> u ulici </span><span class="span1">M</span><span class="span1"> put bb i ostavila otvorena vrata od kuće. Kada je završila sa širenjem veša, koje je trajalo nekih 2-3 minuta, primijetila je u hodniku kuće u čučećem položaju nepoznatu žensku osobu-okrivljenu koja pretura po fioci koja se nalazila odmah pored vrata koja je u ruci držala kutiju sa foto-aparatom i kutiju od inhalatora. Taj fiokar je imao 4 fioke-škafe, a ova okrivljena je preturala sve fioke, pa je istu pitala šta radi, a ona je pogledala začuđeno i rekla joj da je došla da uzme stvari od neke djevojke. Pošto je pretpostavila da se radi o krađi, stala je na vrata kuće kako okrivljenoj ne bi dozvolila da izađe, a nakon toga je pozvala stanarka u njenoj kući Natašu i rekla joj da pozove policiju, a okrivljenoj rekla da iz torbe izvadi stvari da bi provjerila šta je uzela, a ista je negodovala, da bi na kraju na terasi ispred kuće na stolu izvadila sve stvari iz torbe, a u tom trenutku su došla i dva službenika policije, koji su vidjeli da je uzela njen ručni sat marke "Hawk Quartz" koji je dobila kao poklon od pok. oca prije dvije godine, a koji se nalazio u prvoj fioci fiokara koji je ta ženska osoba pretresala. Sud je poklonio punu vjeru iskazu svjedoka oštećene, jer je ista na detaljan način opisala vrijeme, mjesto i način izvršenja ovog krivičnog djela, a njen iskaz je potkrijepljen i sadržinom službene zabilješke UP CB Budva broj 03-240/17-11005 od 31.07.2017. godine koja je sačinjena navedenog dana od strane policijskog službenika povodom lišenja slobode okrivljene </span><span class="span1">Đ</span><span class="span1"> </span><span class="span1">H</span><span class="span1">, a ovo tim prije kada se uzme u obzior činjenica da svjedok oštećena nije postavila ni imovinsko pranvi zahtjev niti se pridružila krivičnom gonjenju, što upućuje sud na zaključak da ista nije imala interesa da ne govori istivu, već da je ista upravo ispričala istinito što se kritične prilike deselo.</span>
</p>
<p>
<span class="span1">Takođe, ni sama okrivljena </span><span class="span1">Đ</span><span class="span1"> </span><span class="span1">H</span><span class="span1"> nije sporila da je dana </span><span class="span1">....</span><span class="span1"> godine oko 22 časa ušla u prizemlje ove kuće, čija su ulazna vrata bila otvorena i da je počela da pretura fioke plastičnog fiokara koji se nalazio pored vrata u hodniku kuće i iz istog uzela neki ženski ručni sat, ali je u tom trenutku naišla svjedok oštećena koja joj je uzela torbu i sat i pozvala policiju. Međutim, sud nije prihvatio navode njene odbrane da je ženski ručni sat našla u drugoj fioci i da u prvoj fioci nije ništa našla, jer su obezvrijeđeni navodima iskaza svjedoka oštećene </span><span class="span1">D</span><span class="span1"> </span><span class="span1">A</span><span class="span1"> koja je navela da se sat nalazio u prvoj fioci fiokara koji je okrivljena pretresala. Sud nije prihvatio ni navode odbrane okrivljene </span><span class="span1">H</span><span class="span1"> da misli da ovaj sat nije bio neke velike vrijednosti, jer je ocijenio da su usmjereni na izbjegavanje krivice, a s obzirom na to da sud smatra da je svijest okrivljene obuhvatala saznanje da je vrijednost ovog sata veća od 150,00 €, a iz razloga što je i </span><span class="span1">sama okrivljena navela da je ušla u kuću oštećene da bi otuđila novac ili vrijednije stvari, a što ukazuje sudu da je njena svijest obuhvatala saznanje o vrijednosti predmetnog sata, jer ga u protivnom ne bi uzela i stavila u torbu sa namjerom da ga odnese, a u čemu je spriječila svjedok oštećena </span><span class="span1">A</span><span class="span1">, već bi ga ostavila u fiokaru da je procijenila da je male vrijednosti, a ovo tim prije što je navela da iz predmetnog fiokara nije uzela  čarape i druge nevrijedne stvari.</span>
</p>
<p>&nbsp;</p>
<p>
<span class="span1">Sud je vrijednost predmeta otuđenja i to </span><span class="span1">ženskog ručnog sata marke "</span><span class="span1">H</span><span class="span1"> </span><span class="span1">Q</span><span class="span1">" </span><span class="span1">u vrijeme izvršenja krivičnog djela utvrdio iz nalaza i mišljenja sudskog vještaka ekonomsko-finansijske struke </span><span class="span1">D</span><span class="span1"> </span><span class="span1">M</span><span class="span1"> od 03.08.2017, a čiji nalaz je sud prihvatio kao stručan, objektivan i dat u skladu sa pravilima nauke i struke.</span>
</p>
<p>&nbsp;</p>
<p>
<span class="span1">Imajući u vidu prethodno izloženo, sud je našao </span><span class="span1">da je okrivljena </span><span class="span1">Đ</span><span class="span1"> </span><span class="span1">H</span><span class="span1"> postupala sa direktnim umišljajem, da je bila svjesna značaja svojeg djela i njegove zabranjenosti, jer je njena svijest obuhvatala saznanje da time </span><span class="span1">što</span><span class="span1"> je iz fioke koja se nalazila u hodniku kuće svjedoka oštećene pored vrata, otuđila predmetni sat i stavila ga u svoju torbu, </span><span class="span1">za sebe pribavlja protivpravnu imovinsku korist u vrijednosti predmetnog sata, i to u iznosu od 160,00  €, a što joj je i bila namjera, iako je znala da je ovakav osnov sticanja protivpravan, jer je i sama u svojoj </span><span class="span1">odbrani navela da je u kuću oštećene ušla kako bi otuđila novac i neke vrijednije stvari, jer nije imala novca, </span><span class="span1">pa je za sud očigledno da je ista izvršenje ovog krivičnog djela i htjela, </span><span class="span1">čime su se u njenim radnjama ostvarili svi bitni elementi bića krivičnog djela krađe iz čl. 239. st. 1 Krivičnog zakonika Crne Gore, pa je sud oglasio krivom za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenoj treba izreći, sud je pošao od toga da je za krivično djelo krađa iz čl. 239. st. 1. Krivičnog zakonika Crne Gore, propisana novčana kazna ili kazna zatvora do tri godine. U smislu odredbe čl. 42. Krivičnog zakonika Crne Gore, sud je na strani okrivljene kao olakšavajuću okolnost cijenio njene porodične prilike, odnosno da je udata i majka dvoje maloljetne djece, kao i da se oštećena nije pridružila krivičnom gonjenju, te da je oštećenoj i odmah vraćen predmet otuđenja i to njen ručni sat, dok otežavajućih okolnosti na njenoj strani nije našao. Imajući u vidu naprijed navedeno, sud je okrivljenoj izrekao uslovnu osudu kojom joj je utvrdio kaznu zatvora u trajanju od dva mjeseca i istovremeno odredio da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo. Ukoliko uslovna osuda bude opozvana, okrivljenoj </span><span class="span1">Đ</span><span class="span1"> </span><span class="span1">H</span><span class="span1"> će se u kaznu zatvora uračunati vrijeme provedeno u pritvoru </span><span class="span1">od </span><span class="span1">..</span><span class="span1"> godine od 23,00 h do </span><span class="span1">..</span><span class="span1"> godine.</span><span class="span1"> Sud smatra da su se u konkretnom slučaju stekli uslovi za izricanje uslovne osude, te da će se upozorenjem uz prijetnju kaznom dovoljno uticati na okrivljenu </span><span class="span1">Đ</span><span class="span1"> </span><span class="span1">H</span><span class="span1"> i na druge eventualne učinioce da ubuduće ne vrše ovakva i slična krivična djela tj. da će se ostvariti ciljevi specijalne i generalne prevencije.</span>
</p>
<p>&nbsp;</p>
<p>
<span class="span1">Sud je na osnovu naprijed navedene krivično-pravne odredbe, te odredbi čl. 3., 5., 8., 13., 15., 36., 42., 51., 52., 53. i 54. Krivičnog zakonika Crne Gore i čl. 368. i 374. ZKP-a, odlučio kao u izreci.</span>
</p>
<p>&nbsp;</p>
<p>
<span class="span1">Sud je okrivljenu obavezao da na ime sudskog paušala uplati iznos od 50,00 eura u korist budžeta Crne Gore, i da na ime troškova krivičnog postupka uplati iznos od 352,50 € (koji se odnose na vještačenje po vještaku finansijske struke u iznosu od 27,50 € i na ime zastupanja okrivljene od strane advokata po službenoj dužnosti za vrijeme dok se nalazila u pritvoru u iznosu od 325,00 €, što čini dosuđeni iznos), i to na žiro račun broj 832-16-52, u roku od tri mjeseca od dana pravosnažnosti presude i dokaz o uplati dostaviti ovom sudu s pozivom na broj K. 233/17/17.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">      Dana, </span><span class="span1">23.10.2017. godine</span>
</p>
<p>
<span class="span1">Zapisničar,</span><span class="span1"></span><span class="span1">                                                          Sudija,</span>
</p>
<p>
<span class="span1">Ana Marija Petković s.r.</span><span class="span1"></span><span class="span1">                                         Momirka Tešić  s.r.</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p style="text-align:center;">
<span class="span1">                                                                                 </span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
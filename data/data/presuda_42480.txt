<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span>
</p>
<p>&nbsp;</p>
<p>
<span></span><span></span><span></span><span></span><span></span><span></span><span></span><span></span><span> K.br.132/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog K. R. iz N.  zbog krivičnog djela povreda slobode opredjeljenja pri glasanju iz čl.186.st.1. Krivičnog zakonika Crne Gore, po optužnom predlogu ODT Pljevlja Kt.br.143/13 od 01.10.2013. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja, okrivljenog i oštećenog K. M. iz Pljevalja, dana 22.10.2013. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span> </span><span class="span2">K. R.</span><span>, JMBG ....od oca N. i majke O. rodjena M., rodjen ..... godine u N. gdje i živi ul. ....., oženjen, otac četvoro djece, pismen završio srednju tehničku školu smjer elektrotehničar, srednjeg imovnog stanja, ranije osudjivan presudom Opštinskog suda N. K.br.198/82 od 14.06.1982. godine zbog krivičnog djela iz čl.185.st.3. u vezi st. 1. Krivičnog zakonika CG, izrečena mu novčana kazna, presudom Opštinskog suda N. K.br.70/88 od 05.07.1988. godine zbog krivičnog djela iz čl.84. st.1. u vezi čl.91.st.1. Krivičnog zakonika CG, izrečena mu uslovna osuda i presudom Osnovnog suda N. K.br.504/91 od 15.01.1993. godine, zbog krivičnog djela iz čl.42. KZ RCG, izrečena mu kazna zatvora u trajanju od 1 godine i 6 mjeseci. Kaznu izdržao.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   je</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 10.10.2012. godine oko 08,00 časova, na radnom mjestu šefa opšte službe u Preduzeću "G. M." - R. Š. s. u Š., opština P., u prostorijama tog preduzeća na protivpravan način uticao na otšećenog K. M., radnika istog preduzeća, da na parlamentarnim izborima održanim dana 14.10.2012. godine, vrši ili ne vrši pravo glasanja, na način što je držeći u ruci spisak od 55 radnika njihovog preduzeća pored čijeg imena je stajalo za koju političku partiju glasaju pitao </span><span>oštećenog "šta ćeš ti glasati" našta mu je ovaj odgovorio "možda nikoga", a zatim mu rekao "nemože nikoga, no ti meni reci </span>
</p>
<p>
<span> </span>
</p>
<p>
<span>ako nećeš glasati za DPS, da ja napišem da ne izlaziš, jer će ti provjeravati jesili izašao ili nisi", a zatim kada je oštećeni zbog mogućnosti ostanka bez posla, obećao da će glasati izbornu listu Demokratske partije socijalista, objasnio mu kome da se javi na biračkom mjestu na dan glasanja gdje će dobiti instrukcije na koji način će glasati, kako bi se provjerila sigurnost njegovog glasa,</span>
</p>
<p>
<span>čime je izvršio krivično djelo povreda slobode opredjeljenja pri glasanju iz čl. 186.st.1. Krivičnog zakonika CG,</span>
</p>
<p>
<span>pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. Krivičnog zakonika  CG, te članova 226. i 229. ZKP CG</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U D J U J E</span>
</p>
<p>&nbsp;</p>
<p>
<span>Na novčanu kaznu u iznosu od 1.500,00 eura (hiljadupestotina eura) koju će okrivljeni platiti u roku od 6 mjeseci po pravnosnažnosti presude u šest jednakih mjesečnih rata.</span>
</p>
<p>
<span>Ako okrivljeni u odredjenom roku ne plastinovčanu kaznu sud će istu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p>
<span>Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.143/13 od 01.10.2013. godine optužilo je okrivljenog K. R. iz N. zbog krivičnog djela povreda slobode opredjeljenja pri glasanju iz čl.186.st.1. Krivičnog zakonika CG, navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p>
<span>U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>
<span>Svjedok - oštećeni K. M. u završnoj riječi je istakao da se pridružuje krivičnom gonjenju protiv okrivljengo i predlaže da sud okrivljenog oglasi krivim i osudi po zakonu.</span>
</p>
<p>
<span>Okrivljeni K. R. u svoju odbranu na zapisniku ODT Pljevlja od dana 11.07.2013. godine je istakao da živi u N. te da je zaposlen u Preduzeću "G. M." - R. Š. s. Š. na radnom mjestu šefa Opšte službe. Oštećenog K. M.poznaje jer je on bio radnik u pomenutom rudniku. Tačna je činjenica da je on imao komunikaciju sa K. prije održavanja parlamentarnih izbora u Crnoj Gori u oktobru mjesecu 2012. godine kao i da je tačno da se na  CD snimku koji je čula i čitava Eks Jugoslavija nalazi snimljen razgovor izmedju njega i oštećenog, a koji razgovor je objavljen i u dnevnom listu  "Dan" i to je taj dio razgovora odnosno transkript koji se nalazi u spisima Tužilaštva. Dalje ističe da u dnevnom listu "Dan" nije objavljen cio razgovor izmedju njega i K.. U toku razgovora nije primijenio nikakvu silu prema K. niti mu je prijetio niti ga je prijetnjom prinudio niti na bilo koji drugi način na njega uticao da na parlementarnim izborima 14.10.2012. godine glasa za izbornu listu Demokratske partije socijalista. Dalje ističe da nije K. prijetio niti je uticao na njega kako će glasati niti mu je rekao da će ostatiti bez posla ako ne glasa za  DPS, a što </span><span>se može vidjeti i iz snimka  odnosno transkripta njihovog razgovora. Izvršni direktor Preduzeća "G. M." - Š. s. Š. je V.P. iz P., a suvlasnik firme je V. P. koji je inače kum okrivljenog. Dalje dodaje da on ne odlučuje koće raditi u Rudniku niti kada će kome biti produžen radni odnos, a misli na zaposlene po ugovoru kao što je bio K.. Da nije prijetio K. niti na bilo koji način uticao na njega u smislu prijetnje da će ostati bez posla govori i ta činjenica što je oštećeni sve do unazad 2-2,5 mjeseca radio u "G. M." - R. Š. s. u Š. i ako je N. S. odmah nakon parlamentarnih izbora objavljivao u dnevnoj štampi članke kako je on vršio uticaj na oštećenog da glasa za  DPS iako je to iznijeto na Skupštini Crne Gore. Inače K. je radni odnos presao zbog toga što mu je istekao ugovor o radu koliko može da se sjeti, a i nije se pokazao da je neki dobar radnik. Dakle, ističe da je tačno da se na  CD snimku nalazi njegov glas odnosno njegova komunikacija sa K. te da je ista objavljena u dnevnom listu "Dan", čiju fotokopiju imaju u spisima predmeta. Nije tačno da je prilikom komunikacije sa oštećenim imao spisak zaposlenih radnika u Š. s. u Š. i čitav njegov razgovor sa oštećenim on tumači kao šalu jer se uvijek sa oštećenim šalio da ne upotrebi neki drugi izraz i čak ga je zvao "M.". Dalje ističe da on uvijek kao šef Opšte službe nosi šihtnu listu radnika i notes sa sobom jer je zadužen i za moralno i za materijalno obezbedjenje firme u koji bilježi svoja zapažanja u smislu ko radi, ko neradi, ko spava, a ko ne na poslu, pa je i taj dan dok je razgovarao sa oštećenim kod sebe imao šihtnu listu. Kada je oštećenom rekao da će mu provjeravati jeli izašao ili ne na izbore nije mislio ni na koga odredjeno i samo se šalio sa oštećenim, a što je on iskoristio i njihov razgovor snimio. Dalje ističe da poznaje T. Z. i da zna da je lugar i siječe šumu kod njih u reonu blizu R., a njegova supruga M. radi u R.. U priči sa oštećenim pomenuo je T., ali nezna gdje je on bio rasporedjen na kom biračkom mjestu i kune se da sa T. nije vodio nikakav razgovor vezan za parlamentarne izbore. Još jedanput napominje da ni nakakav protivpravan način nije utacao na oštećenog da na parlamentarnim izborima u oktobru 2012. godine glasa za DPS, a pitao ga je za koga će glasati čisto da bi sam procijenio za koga glasa kao što i on nekome kaže za koga će glasati. Dalje ističe da nije bio zadužen da pravi spisak odnosno da vrši procjenu koće za koga glasati od zaposlenih u Š. s. radi utvrdjivanja eventualnog broja glasača. Njegov razgovor sa oštećenim je čisto samo njegova ludost i cijeli razgovor je smiješan, a njega niko nije zadužio da vrši bilo kakav uticaj ili pritisak ni na koga, kako će ko i zakoga će ko glasati. Još jedanput napominje da je njegov razgovor sa oštećenim obična šala i ničim  oštećenog nije ugrozio, a afera je nazvana pritisak i ničim oštećenog nije pritiskao niti mu prijetio da će ostati bez posla jer se samo sprdao sa njim, a što se može vidjeti i iz intonacije njegovog razgovora sa njim. U oktobru mjesecu kada je snimak nastao razgovor sa K. obavio napolju ispred pogona predkoncentracije. Slučajno je ugledao oštećenog kada je došao u redovan obilazak radnika i postrojenja i bio je udaljen od njega nekih 50 m mahnuo mu je rukom i pozvao ga i rekao mu je  "Djesi M.". Dalje ističe da je po njegovom mišljenju oštećeni nekim jako dobrim telefonskim aparatom snimio cijeli razgovor izmedju njega i oštećenog i misli da je počeo da snima čim ga je ugledao sa udaljenosti od 50 m. Dalje ističe da nije vidio i nije obraćao pažnju gdje mu se telefon nalazio, a najvjerovatnije da mu je bio u džepu, a bili su sami tokom razgovora. </span>
</p>
<p>
<span>Na glavnom pretresu je još jedanput ponovio da je sve to oštećenom rekao u šali i da nije imao nikakvu namjeru, a to mogu posvjedočiti i svi radnici da se on uvijek šalio sa oštećenim, te da je često oštećenom opraštao razne greške koje je pravio na poslu. Takodje, dodaje da oštećeni zloupotrebio njegovu šalu prema oštećenom i njegov odnos prema njemu koji je bio uvijek korektan, pa otuda smatra da i nema elemenata za krivično djelo koje mu se stavlja na teret. </span>
</p>
<p>&nbsp;</p>
<p>
<span>U završnoj riječi je istakao da se ne osjeća krivim, da je ne priznaje krivicu, da je to za njega bila jedna šala te da je sve to oštećenom rekao u šali, pa je na kraju svoju odgovornost ostavio sudu na slobodnu procjenu.</span>
</p>
<p>
<span>U dokaznom postupku sud je saslušao svjedoka - oštećenog K. M. kao i svjedoka Z. T., izvršio uvid u fotokopiju transkripta razgovora objavljenog u dnevnom listu "Dan" od dana 05.04.2013. godine, izvršio uvid u zvučni snimak  CD sa snimljenim razgovorom izmedju okrivljenog i oštećenog i pročitao izvještaj iz KE za okrivljenog izdat od strane  MUP UP CB N. br. 1847 od 03.10.2013. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim sud je utvrdio da je okrivljeni K. R. iz N. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na djelimičnom priznanju okrivljenog.</span>
</p>
<p>
<span>Naime, svjedok - oštećeni K. M. na zapisniku ODT Pljevlja od dana 04.07.2013. godine je istakao da je bio zaposlen u "G. M." -R. Š. s. P. u periodu od 01.01.2011. godine pa do 31.04.2013. godine pod ugovorom na odredjeno vrijeme na poslovima kontrolora procesa rada na predkoncentraciji. </span>
</p>
<p>
<span>Dana 10.10.2012. godine došao je posle odmora na kome je bio 2 dana u prvu smjenu i negdje oko 08,00 časova ušao u radnu mašinu "Ulta" kojom je upravljao radnik S. G.iz Š., a koji je tovario jalovinu i pripremao je za deponiju. Dok je razgovorao sa G. primijetio je PMV kojim je upravljao jedan Dj. iz Š. i iz vozila je izašao okrivljeni, a zaposlen u je u R. Š. s.. Ističe da nezna kojim poslovima se konkretno bavi okrivljeni, ali zna da je iz N. i čuo je da mu je gazda rudnika kum. Ovo je sve čuo od drugih ljudi, a zna da okrivljeni otprema kamione, prima robu, a koje poslove još obavlja u preduzeću on nezna. Upoznao ga je odmah na početku kada je počeo da radi. Dalje ističe da je okrivljeni sam izašao iz auta dok je Dj. nastavio kretanje autom dalje. Okrivljeni mu je prišao zagrlio ga i pitao "šta radiš ti tu, djesi ti moj M., mislio sam da idem da te tražim. Šta ćeš da galasaš". On mu je odgovorio "možda neću nikoga". Okrivljeni mu je rekao "nemožeš nikoga da glasaš" našta mu je on odgovorio "neznam", a okrivljeni je rekao "ako nećeš glasati za  DPS, da ja stavim ovde da ne izlaziš na izbore, jer će te provjeravati da li si izašao ili nisi". Okrivljeni je u rukama držao papir odnosno dva lista papira, a on je vidio da se na tom listu papira nalazi spisak radnik i vidio je da piše pored njihovih imena u kojoj su političkoj partiji. Vidio je da se na tom spisku nalaze imena i prezimena radnika zaposlenih u R. Š. s. jer okrivljeni taj spisak nije ni krio od njega, a imena na tom papiru je jasno vidio jer ga je okrivljeni zagrlio i bio mu jako blizu, a papir je držao u ruci kojom ga nije zagrlio. Ističe da ne može da kaže imena i prezimena radnika zaposlenih u rudniku koji su se nalazili na tom spisku zbog zaposlenih radnika i nemože njihova imena da kaže zbog njihove privatnosti, da i njih sjutra ne bi istjerali sa posla, a čini mu se da je zadnji broj koji je bio na papiru koji je jasno vidio bio 55, a pored tog broja nalazilo se ime i prezime radnika i naziv partije za koju glasa. Kada  je okrivljeni rekao da će mu provjeriti da li je izašao na izbore ili nije oštećeni ističe da po njegovom mišljenju mislio je na ljude iz  DPS-a koji su se nalazili za glasačkim kutijama i kojima je on morao da se javi da bi mu oni rekli kako će da zaokruži listić da bi znali da li je glasao za DPS. Ovo je zaključio na osnovu daljeg razgovora sa okrivljenim. Okrivljeni mu je dalje rekao "ako nećeš glasati za  DPS, da ja stavim ovde da ne izlaziš na izbore jer će te provjeravati da li si izašao ili nisi". Za ovim je oštećeni odgovorio "neznam", a okrivljeni mu je rekao "nemogu ja tebe učiti od 30 godina šta ćeš raditi". Dalje ističe da bi se otarosio okrivljenog rekao mu je  "glasaću". Okrivljeni ga je pitao "koga" on mu je rekao "DPS", a okrivljeni mu je rekao "nemože to tako, ti da mi kažeš da ćeš </span><span>glasati  DPS, a tamo zaokružiš SNP-ovce. Dalje mu je rekao "moraš nekome da se javiš, da bi znali da si glasao, da </span>
</p>
<p>
<span>nebi bilo ti meni kažešn da ćeš glasati  DPS, a zaokružiš SNP-ovce". Oštećeni ga je pitao kome da se javim, a okrivljeni mu je rekao neznam koje dolje u taj P. misleći na selo gdje oštećeni živi. Dalje mu je rekao "nijesam ja ovo izmislio, ovo je došlo iz N., ja moram izvještaj za danas da spremim". Oštećeni ističe da je mislio na spisak radnika zaposlenih u Š. s. odnosno na podatke koće za koga da glasa, pa mu je dalje okrivljeni rekao "moraju svi nekome da se jave". Dalje ga je ponovo upitao kome treba da se javi, a okrivljeni mu je rekao "ovde T." misleći na Mjesnu zajednicu Š. i na T. Z. iz G.zaposlenog na mjestu lugara u Upravi za šume, pa je dalje nastavio "a dolje ona mala" vjerovatno misleći na selo N. gdje oštećeni glasa, a kada je rekao "ona mala" vjerovatno je mislio na T. ženu M., jer je M. bila odredjena ispred  DPS-a da obavlja neku funkciju dok se bude glasalo. Dalji njegov razgovor sa okrivljenim bio je nevezan za izbore. Dalje ističe da je okrivljeni pred oštećenim kada mu je rekao da će glasati za  DPS pored njegovog imena i prezimena koji se nalazio na spisku okrivljeni napisao  DPS. To je lično vidio, pozdravili su se i on je dalje otišao da traži nekog M.. Njegovom razgovoru sa okrivljenim nije niko prisustvovao jer su bili samo njih dvojica, a nakon razgovora on je otišao u pogon, a on o ovom razgovoru nikome ništa nije rekao.</span>
</p>
<p>
<span>Dana 14.10.2012. godine izašao je na parlamentarne izbore i glasao u Mjesnoj zajednici N.gdje inače glasa. Dva dana prije glasanja 12.10.2012. godine javio se Z. T. jer je imao njegov broj telefona. Pitao je T. na koji način da glasa pa mu je ovaj rekao da stavi kvadratić oko broja 11. Nakon 2 dana dok je sjedio u kući sa ocem i majkom njegov mobilni telefon se uključio i čuo se njegov razgovor sa okrivljenim od 10.10.2012. godine sa okrivljenim, a koji se odnosio na glasanje i bio je iznenadjen jer taj razgovr nije namjerno snimao, a najvjerovatnije da mu se tada telefon sam uključio i snimio razgovor. Nakon toga dva dana od završenih izbora sreo se sa M.L. direktorom  JP "V." i sve mu ispričao kao i to da ima snimljen razgovor, pa mu je prenio sa telefona razgovr na njegov laptop. U aprilu mjesecu ove godine obelodanjeno je u dnevnom listu "D." transkript njegovog razgovora sa okrivljenim. Njemu je radni odnos po ugovoru o radu prestao 31.04.2013. godine. </span>
</p>
<p>
<span>Posebno ističe da dok je razgovarao sa okrivljenim on prema njemu nije primijenio nikakvu silu pričali su sasvim normalno čak ga je i zagrlio. Okrivljeni mu nije ni prijetio, ali je na njega uticao da glasa za DPS jer mu je rekao da ako neće glasati za  DPS on će tamo staviti da ne izlazi na izbore, a razmišljajući došao je do zaključka da bi u tom slučaju svi mislili da je prodao svoju ličnu kartu nekome i da nije mogao da izadje na izbore. Takodje, ističe da mu okrivljeni ni u jednom momentu nije rekao da će ostati bez posla ako ne glasa za DPS, ali je čuo da ljudi koji nisu glasali za  DPS da su ostajali bez posla, pa je iz tog razloga poslušao okrivljenog i glasao za  DPS. Još jednom napominje da njemu okrivljeni nije prijetio, ali se on uplašio nakon obavljenog razgovora sa njim, ali razgovor koji je obavio sa okrivljenim je uticao na njega da glasa za  DPS iako mu okrivljeni nije prijetio da će ostatiti bez posla niti je posao uopšte pominjao, ali je pretpostavio da će ostati bez posla ako ne glasa za  DPS zbog glasina da su mnogi ljudi na taj način ostali bez posla. Pretpostavlja da je okrivljeni znao da on ne glasa za  DPS jer je na spisku koji je držao u ruci pored njegovog imena stajalo Nova srpska demokratija i u zagradi  SNP. Posebno ističe da sa okrivljenim pomenutog dana nije obavio razgovor sigurno nebi glasao za  DPS odnosno njihovu listu, a ovo je uradio da bi zadržao posao jer je na osnovu razgovora sa okrivljenim zaključio da ukoliko ne glasa za  DPS da će ostatiti bez posla i osjetio je strah od toga što će ostati bez posla i razmišljao je da mu je bolje da radi nego da neradi. Članak u dnevnom listu  "Dan" koji se odnosi na razgovor izmedju njega i okrivljenog objavljen je 05.04.2013. godine i on je tada još radio u R. Š. s., ali se nije susretao sa okrivljenim. Od 09.04.2013. godine </span><span>započeo mu je godišnji odmor koji on nije tražio već mu je rešenje o godišnjem odmoru predao stražar na kapiji kada je došao u treću smjenu i rekao je da mu je zabranjen ulaz u R.. Tada je pozvao na mobilni telefon okrivjenog i pitao za rješenje o </span>
</p>
<p>
<span>odmoru  i rekao mu da mu je stražar na kapiji rekao da mu je zabranjen ulazak u R. našta mu je okrivljeni odgovorio "ako ti je rekao stražar tako onda idi kući". Tada mu stražar R. Nedjeljko nije rekao da mu je okrivljeni zabranio ulazak u R. i rješenje o odmoru i prestanku radnog odnosa nije potpisao okrivljeni. Takodje, ističe da mu prilikom razgovora sa okrivljenim okrivljeni nije obećao nikakvu nagradu, poklon ili drugo ako glasa za DPS. </span>
</p>
<p>
<span>U završnoj riječi je istakao da se pridružuje krivičnom gonjenju protiv okrivljenog i predložio da sud okrivljenog oglasi krivim i osudi po zakonu.</span>
</p>
<p>
<span>Sud je u većem dijelu prihvatio iskaz svjedoka - oštećenog smatrajući da je svjedok oštećeni istinu govorio, jer njegove riječi u većem dijelu potvrdjuje i transkript razgovora skinutog sa tonskog zapisa CD, a dio iskaza okrivljenog da nije namjerno snimio razgovor izmedju njega i okrivljenog, već slučajno, sud je u potpunosti odbacio smatrajući da je to praktično nemoguće. Iz iskaza oštećenog sud je zaključio da okrivljeni oštećenom nije prijetio da će ostati bez posla niti bilo na koji drugi način, ali je sam tok razgovora i same riječi okrivljenog su uticale na oštećenog na njegovo opredeljenje pri glasanju. O tome govore i riječi okrivljenog koje je izgovorio nakon što je oštećeni rekao da možda neće nikoga glasati i to "nemože nikoga no ti meni reci, ako nećeš glasati za  DPS, da ja napišem da ne izlaziš, jer će ti provjeravati jesili izlazio ili nisi". Dakle, ovim riječima okrivljeni je indirektno izvršio pritisak na oštećenog da se opredijeli da glasa za DPS, a kada je oštećeni obećao da će glasati za  DPS okrivljeni mu je objasnio kome da se javi na dan glasanja na biračkom mjestu. </span>
</p>
<p>
<span>Svjedok Z. T. je na zapisniku ODT Pljevlja od dana 11.07.2013. godine kao i na glavnom pretresu istakao da je zaposlen u Upravi za šume PJ P. na radnom mjestu lugara, a inače stanuje u mjestu G.. Na parlamentarnim izborima koji su se održali 14.10.2012. godine bio je član biračkog odbora na biračkom mjestu broj 43 Osnovna škola Š.. Inače kao član biračkog odbora bio je ispred Demokratske partije socijalista, a koliko se sjeća predsednik biračkog odbora bio je L. P. iz Š.. Oštećenog poznaje i on ne glasa na biračkom mjestu br. 43 već na biračkom mjestu br. 44 u Osnovnoj školi u N., a na tom biračkom mjestu član je bila njegova supruga M.. Ne sjeća se da li ga je oštećeni pozivao na telefon prije održavanja parlamentarnih izbora jer svakodnevno ima 20-30 poziva u periodu kada treba kao lugar da izvrši doznaku drva za sječu gradjanima. Nikada sa oštećenim nije pričao o politici niti ga to zanima niti je tačno da je njega oštećeni u oktobru mjesecu 2012. godine pred održavanje parlamentarnih izbora pozivao na telefon i nije tačno da mu je on sugerisao i podučavao ga kako i na koji način da glasa niti kako će se prepoznati da je glasao za odredjenu partiju. On njemu nije ni mogao sugerisati ovo jer on i ne glasa na biračkom mjestu gdje je on bio član biračkog odbora.</span><span></span>
</p>
<p>
<span>Okrivljenog poznaje izvidjenja i nikada sa njim nije sjedio, nema ni njegov broj telefona i nikada sa njim nije komunicirao, a poznato mu je da nešto radi u šulima. Posebno napominje da oštećenom nije davao nikakva upustva vezano za način glasanja prije održavanja parlamentarnih izbora u  Cronoj Gori u oktobru mjesecu 2012. godine. Koliko mu je poznato nikakvih nepravilnosti nije bilo na biračkom mjestu gdje je on član i zna da su svi članovi uredno potpisali zapisnik, a da li je bilo nepravilnosti na glasačkom mjestu br. 44 on nezna. </span>
</p>
<p>
<span>Sud je odbacio iskaz ovog svjedoka iz čijeg kazivanja sud ništa nije zaključio vezano za utvrdjivanje krivice okrivljenog.</span>
</p>
<p>
<span>Iz fotokopije transkripta razgovora objavljenog u dnevnom listu "D." od 05.04.2013. godine sud je zaključio što su i okrivljeni i oštećeni potvrdili da su to njihovi glasovi na zvučnom  CD-u, te da je sa CD-a sve vjerno prenseno na transkript. Sud je posebno imao u vidu činjenicu </span><span>da je okrivljeni tokom razgovora pitao oštećenog i obratio mu se sledećim riječima "M. šta ćeš ti glasat", a oštećeni mu je odgovorio "neznam, možda nikoga",  a nakon toga okrivljeni mu se obratio sledećim riječima "nemože za nikoga, no ti meni reci ako nećeš glasat za DPS, da ja napišem da ne izlaziš, jer će ti provjeravati jesili izašao ili nisi".</span>
</p>
<p>
<span>Dakle, ovim riječima okrivljeni je izvršio krivično djelo koje mu se stavlja na teret jer je sud utvrdio da je istim riječima okrivljeni naprotivpravan način uticao na oštećenog da glasa na izborima, iako je oštećeni prethodno rekao okrivljenom da možda neće izaći na izbore i da neće glasati nikoga. To se ogleda u riječima okrivljenog "ne može za nikoga, no ti meni reci, ako nećeš glasati za  DPS, da ja napišem da ne izlaziš, jer će ti provjeravati jesili izašao ili nisi". Dakle, pomenutim riječima okrivljeni je na protivpravan način uticao na oštećenog da oštećeni izadje na izbore i da glasa za DPS.</span>
</p>
<p>
<span>Iz zvučnog snimka  CD-a se zaključuje da je razgovor izmedju okrivljenog i oštećenog snimljen zvučno i okrivljeni i oštećeni oba potvrdjuju da su to upravo njihovi glasovi, te da je to njihov razgovor u orginalu.</span>
</p>
<p>
<span>Iz izvještaja iz KE za okrivljenog sud je utvrdio da je okrivljeni za sada osudjivan 3 puta presudama Osnovnog suda N. gdje mu je jedanput izrečena novčana kazna, jedanput uslovna osuda i jedanput kazna zatvora u trajanju od 1 godine i 6 mjeseci koju je okrivljeni izdržao.</span>
</p>
<p>
<span>Kod ovakvog činjeničnog stanja na osnovu svih izvedenih dokaza sud je utvrdio da je okrivljeni K. R. iz N. izvršio krivično djelo koje mu je optužnim predlogom stavljeno na teret jer je upravo izvedenim dokazima i to iskazom oštećenog kao i čitanjem transkripta razgovora i preslušavanjem zvučnog snimka razgovora izmedju okrivljenog i oštećenog utvrdjeno da je okrivljeni na protivpravan način uticao na oštećenog da izadje na parlamentarne izbore koji su održani 14.10.2012. godine i da glasa za DPS. To se ogleda u tome što je oštećeni odgovorio okrivljenom kada ga je pitao za koga će glasati, pa mu je oštećeni rekao "možda nikoga", a okrivljeni mu nakon toga rekao sledeće "ne može nikoga no ti meni reci, ako nećeš glasati za  DPS, da ja napišem da neizlaziš jer će ti provjeravati jesili izlazio ili nisi". Oštećeni je nakon tih riječi okrivljenog logično osjetio strah od gubitka posla, pa je odlučio da izadje na izbore i da glasa za  DPS. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da radi krivično-pravne zaštite protiv okrivljenog nije bilo nužno izricati drugu vrstu krivične sankcije osim novčane kazne jer je sud mišljenja da će i novčana kazna dovoljno uticati na okrivljenog da u buduće ne vrši ista ili slična krivična djela. Sud je mišljenja da će se izrečenom kaznom prema okrivljenom postići kako specijalna tako i generalna prevencija te da će se u cjelosti ostvariti svrha kažnjavanja predvidjena u članu 32. Krivičnog zakonika CG. Sud je mišljenja da je izrečena krivična sankcija okrivljenom adekvatna i primjerena stepenu društvene opasnosti, težini učinjenog djela kao i nastalim posledicama. </span>
</p>
<p>
<span>U smislu člana 226. i 229. ZKP CG sud je obavezao okrivljenog da ovom sudu na ime paušala plati iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 22.10.2013. godine</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>
<span class="span2">PAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p>
<span>                             iste Višem sudu u Bijelom Polju, a preko ovog suda.</span>
</p>
<p>
<span class="span2">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>4x u predmet</span><span></span>
</p>
<p>
<span></span><span></span><span></span><span></span>
</p>
<p>&nbsp;</p>
</div>
</div>


</body>
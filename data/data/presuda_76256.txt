<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.625in;text-align:center;hyphenate:auto;font-family:Arial;font-size:12pt;}
.p2{text-indent:0.625in;text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.5833333in;text-align:justify;hyphenate:auto;font-family:Arial;font-size:12pt;}
.p11{text-indent:0.083333336in;text-align:center;hyphenate:auto;font-family:Arial;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.389/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  sudija Raičević Violeta uz učešće namještenika suda  Joksimović Ljiljane, zapisničara, u krivičnom predmetu protiv  okrivljenog  K. S.a iz Bijelog Polja, zbog krivičnog djela  kradja iz čl.239.st.1.KZ, po optužnom predlogu   ODT-a u B.Polju Kt.br.411/12 od 21.11.2012.godine, nakon održanog  usmenog glavnog  i javnog pretresa  u prisustvu  zamjenika ODT-a P. C.e,okrivljenog K. S.a i njegovog branioca adv. B. L.e, dana 07.02.2013.godine donio je i javno objavio:</span>
</p>
<p class="p5"></p>
<p class="p3">
<span>P R E S U D U</span>
</p>
<p class="p6"></p>
<p class="p6"></p>
<p class="p6">
<span>	Okrivljeni  K. S.O,od oca R. i majke M., rodjene Z., rodjen 06.11.1958.godine u Bijelom Polju, sa parebivalištem u mjestu Rakonje, opština Bijelo Polje, po zanimanju trgovac, završio srednju školu, nezaposlen, oženjen, otac sedmoro djece, dobrog imovnog stanja, osudjivan presudom Opštinskog suda u B.Polju K.br.645/84 od 10.04.1985.godine zbog krivičnog djela iz čl.190.st.4. i 184.st.2. u vezi st.1.KZ, tri mjeseca zatvora uslovno za jednu godinu, presudom Osnovnog suda u B.Polju K.br.405/02 od 10.03.2003.godine zbog krivičnog djela iz čl.36.st.1.KZ RCG dva mjeseca zatvora uslovno  na jednu godinu i presudom  istog suda K.br.531/1 od 17.12.2008.godine zbog krivičnog djela iz čl.381.st.1.KZ CG novčanom kaznom 600,00 €.</span>
</p>
<p class="p6"></p>
<p class="p7">
<span>	</span>
</p>
<p class="p7">
<span>K R I V   J E</span>
</p>
<p class="p8">
<span>Što je:</span>
</p>
<p class="p8"></p>
<p class="p8">
<span>  Dana 31.07.2012.goodine, ispred ulaznih vrata poslovne jedinice u Ul."III Sandžačke" u Bijelom Polju, vlasništvo DOO "K." CO iz Podgorice, oduzeo jednu kamionsku gumu  marke OMSK IN-142 BM u kompletu sa unutrašnjom  gumom i pojasom, dimenzija 9.00 R 20, čija vrijednost je 231,00 € u namjeri da njenim prisvajanjem sebi na štetu DOO "K." iz Podgorice, pribavi protivpravnu imovinsku korist.</span>
</p>
<p class="p8"></p>
<p class="p8">
<span>-čime je izvršio krivično djelo kradja iz čl.239.st.1 Krivičnog zakonika.</span>
</p>
<p class="p8"></p>
<p class="p6">
<span>	-pa ga sud, primjenom citiranog zakonskog propisa, te čl. 2, 4, 5, 13, 15, 32, 39 st.2 tač.5, 42   Krivičnog zakonika Crne Gore i čl. 226, 229, 239 i 374 Zakonika o krivičnom postupku Crne Gore</span>
</p>
<p class="p6"></p>
<p class="p3">
<span>O S U Đ U J E</span>
</p>
<p class="p6"></p>
<p class="p6">
<span>	Na novčanu kaznu u iznosu od 1.200,00 € (jednu hiljadu i dvjesta eura) koju je dužan uplatiti u roku od tri mjeseca od dana pravosnažnosti presude na depozit novčanih kazni, troškova  postupka i paušala CG  br. 832-151-35. </span>
</p>
<p class="p6"></p>
<p class="p6">
<span>	Ako okrivljeni ne plati novčanu kaznu u određenom roku, novčana kazna će se zamijeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako okrivljeni plati samo dio novčane kazne ostatak će se srazmjerno pretvoriti u kaznu zatvora, a ako okrivljeni plati ostatak novčane kazne, izvršenje kazne zatvora će se obustaviti.</span>
</p>
<p class="p6">
<span>	</span>
</p>
<p class="p6">
<span>	Okrivljeni se obavezuje na plaćanje paušala u iznosu od 30 € /tridesetevra/ te na plaćanje troškova krivičnog postupka u iznosu od 77,00 € /sedamdeset sedam eura/ Depozit novčanih kazni, troškova postupka i paušala CG broj 832-151-35, u roku od 15 dana po pravosnažnosti presude.</span>
</p>
<p class="p6"></p>
<p class="p5">
<span>	Okrivljeni se obavezuje da oštećenoj DOO "K." CO iz Podgorice na ime naknade štete uplati iznos od 231,00 € u roku od 15 dana od pravosnažnosti presude. </span>
</p>
<p class="p5"></p>
<p class="p7">
<span>O b r a z l o ž e n j e</span>
</p>
<p class="p3"></p>
<p class="p3"></p>
<p class="p6">
<span>	Optužnim predlogom ODT-a u B.Polju, Kt.br.411/12 od 21.12.2012 godine, stavljeno je na teret okrivljenom  K. S.u  izvršenje krivičnog djela kradja iz čl.239.st.1. Krivičnog zakonika Crne Gore.</span>
</p>
<p class="p6"></p>
<p class="p6">
<span> 	 Glavni pretres je zaključen u prisustvu zamjenika ODT-a, okrivljenog i njegovog branioca. </span>
</p>
<p class="p6"></p>
<p class="p6">
<span>	Zamjenik ODT-a je u završnoj riječi  predložila sudu da se okrivljeni oglasi krivim i osudi na kaznu po zakonu.</span>
</p>
<p class="p6"></p>
<p class="p6">
<span>	Ovlašćeni predstavnik oštećene DOO "K." CO iz Podgorice pridružio se krivičnom gonjenju protiv okrivljenog i postavio imovinsko pravni zahtjev u iznosu od 231,00 €.</span>
</p>
<p class="p6"></p>
<p class="p6">
<span>	Okrivljeni K. S.o u svojoj odbrani na glavnom pretresu je istakao: da ne priznaje djelo koje mu se stavlja na teret ni krivicu za isto bliže pojašnjavajući  da je u prodavnici  koja nije vlasništvo "K."u  blizini njegove kuće  ranije kupio jednu kamionsku gumu. Poslije nekoliko mjeseci tražio je reklamaciju gume jer se ista deformisala što je  vlasnik O. odbio  i rekao da  guma ne podliježe garanciji te mu dao broj  telefona direktora firme od koje je nabavljena guma, pa je tada stupio u kontakt sa P.m D.em.Objasnio mu je o čemu se radi  pa mu je  za nekih 20-tak dana  u servis kod M.a B.a poslao  novu gumu. I ta guma se deformisala i tražio je da se ponovo reklamira na šta mu je P. D. rekao da obje  gume pošalje njihovoj komisiji radi ustanovljenja da li su podložne reklamaciji  što je i učinio  i obje gume poslao za Podgoricu  u predstavništvo  " K." preko servisa B. M.a. Poslije par dana P. D.  ga je obavijestio  telefonom da je reklamacija prihvaćena i da će mu gume poslati za 15 - 20 dana. Tražio je od istog da mu odmah pošalje jednu linijsku gumu za kamion koja se koristi na prednji točak a ovu drugu  će sačekati. Medjutim,  poslije dva dana  opet je tražio od D.a da mu pošalje i drugu linijsku gumu, stim što  će on gume  krampovke dobaviti iz Srbije, što je D. prihvatio  i poslao mu gume  koje je očekivao da će biti isporučene u prodavnicu kod B.M.a jer se tako  dogovorio sa istim. Kombi K. je prošao i uputio se u pravcu predstavništva u ul.III Sandžačke u B.Polju. Pozvao je predstavništvo K.  telefonom  te mu se javio  čovjek  po prezimenu H.  i na njegovo pitanje da li je stigla guma  rekao je da jeste  i da se on čudi od kud ta guma. Saopštio mu je da je guma poručena za njega i da će odmah doći da je preuzme.Tako je i uradio, pošao do  predstavništva K. i vidio gumu  koja je bila spuštena na platou ispred prodavnice, istu je uzeo ali se pri tom nikom u prodavnici nije javio obzriom da se predhodno čuo sa prodavcem koji mu je rekao da ga  guma čeka ispred prodavnice pa je smatrao da nije imao obavezu da mu se javi.Poslije nekoliko dana H.  ga je pozvao telefon i rekao da je naknadno dobio neki račun iz Podgorice po osnovu kojeg treba da plati gumu. Na to se iznenadio i objasnio da se čuo sa D. koji mu je odobrio reklamaciju. Poslije toga kada je pozvao D.a isti je odbijao da razgovara sa njim i od tada mu se više nikada nije javljao.</span>
</p>
<p class="p6"></p>
<p class="p6">
<span>	U završnoj riječi branilac okrivljenog  predložio je sudu da ga oslobodi od optužbe  jer se radi o gradjansko pravnom odnosu izmedju stranaka.</span>
</p>
<p class="p6"></p>
<p class="p9">
<span>	Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu izveo sledeće dokaze: saslušao svjedoke  B. G.a, O. P.a, H. H.a i  D. P.a koji je ujedno i predstavnik oštećenog preduzeća  "K.", pročitao  zaduženje - izdatnica broj  1200008568-5 od 31.07.2012.godine, e-mail P.a D.a  od 30.07.2012.godine, izvršio uvid u prijamnicu broj 1205000465-M od 31.07.2012.godine, pročitao nalaz i mišljenje vještaka ekonomske struke D. Ć.a od 30.01.2013.godine, izvršio uvid u izvod iz kaznene evidencije na ime okrivljenog broj 245/12 -13481 od 06.12.2012.godine. Sud je odbio predlog  branioca okrivljenog da vještak ekonomske struke pojasni nalaz  u cilju razjašnjenja finasijske dokumentacije koja je dostavljena od strane oštećenih - izdatnice  i njenu vjerodostojnost da je predmetna guma dostavljena prodavnici u B.Polju, te da se  s obzirom na izjašnjenje okrivljenog da je gume kupio pod popustom izjasni na okolnost odredjujući vrijednost predmetne gume sa popustom  od 25 %, te da se angažuje novi vještak ekonomske struke koji će  cijeniti validnost dostavljene dokumentacije od strane oštećenih  tj. da vještak utvrdi da li je guma isporučena odnosno namijenjena prodavnici u B.Polju ili je ista bila  poslata  K. S.u, sa razloga jer je vještak u svom nalazu  utvrdio vrijednost  komplet kamionske gume  na osnovu uvida u maloprodajne  cijene na dan 31.07.2012.godine,  a istom se ne može dati zadatak  da se upušta u pitanje validnosti dokaza  dostavljenih od strane oštećenog  jer će sud cijeniti tu okolnost  i po ocjeni suda  zadatak vještaka nije bio da odredi vrijednost guma  sa popustom od 25 % jer za to nema nikakvog osnova. Pored toga iz dokumentacije  koja se nalazi u spisima predmeta utvrdjuje se samo u pogledu drugih okolnosti- dostavljanja predmetne gume poslovnici u B.Polju, za poznatog kupca u konkretnom K. S.a, a ne i utvrdjivanja njene vrijednosti.</span>
</p>
<p class="p8">
<span>Sud je cijeneći dokaze pojedinačno i u konktekstu,  dovodeći ih u vezu sa odbranom okrivljenog, utvrdio činjenično stanje  na način kako je to sadržano u izreci presude i na osnovu istog zaključio da je okrivljeni K. S.o  izvršio krivično djelo kradja  iz čl.239.st.1.Krivičnog zakonika Crne Gore zbog čega je kriv.</span>
</p>
<p class="p8"></p>
<p class="p6">
<span>       Naime, sud je cijenio odbranu okrivljenog koji ne spori  da je kritičnog dana došao ispred prodavnice, predstavništvo "K." u B.Polju, koja se nalazi u ul.III Sandžačke i tom prilikom  uzeo predmetnu  kamionsku gumu. Pored izloženog,po ocjeni suda, nije sporno da je predmetna kamionska guma marke OMSK Im 142 BM u kompletu sa unutrašnjom gumom i  pojasom dimenzija 9.00 R20 vlasništvo DOO "K." CO, isporučena  maloprodajnom objektu u B.Polju na dan 31.07.2012.godine, što potvrdjuju i dokazi  koje čine izdatnica broj 1200008568-5 i prijemnica broj 1205000465-M. Sporno je samo da li je okrivljeni imao pravnog osnova za odnošenje predmetne gume  ispred poslovnice oštećenog preduzeća a što je sud utvrdio iz iskaza saslušanih svjedoka. Navode koje je okrivljeni istakao u pogledu okolnosti  da  predmetnu gumu nije oduzeo u namjeri da prisvajanjem gume sebi pribavi protiv pravnu imovinsku korist a na  štetu  preduzeća "K.", već da je  smatrao  da je guma  poručena za njega na osnovu reklamacije koju mu je odobrio predstavnik oštećenog  preduzeća P. D., sud ne prihvata i cijeni ih sračunatim na izbjegavanje krivične odgovornosti. Ovo posebno sa razloga, što je njegova odbrana  u tom pravcu  demantovana  iskazom  predstavnika oštećenog preduzeća  D.  P.a čiji iskaz je sud prihvatio obzirom da je bio kategoričan u pogledu odlučnih činjenica i pri tom istakao da je  imao komunikaciju sa K. S.om u ranijem periodu kojem je firma izašla u susret  radi reklamacija guma koje je kupio u privatnim prodavnicama  preko njihovih posrednika i distributera. K. S.o nije posjedovao  nikakve račune niti  papire za kupljene gume ali  firma je htjela ispoštovati kupca pa je  K. S.u isporučena jedna guma u prodavnicu kod  B. M.a u Rakonjama, koju je preuzeo i sa istom je  bilo sve u redu. Medjutim, na zahtjev K. S.a trebali su mu poslati još jednu gumu  koju su dogovorili usmeno kako bi je kompletirao sa ovom gumom  koju je dobio od firme. Rekao  je K. S.u  da tu drugu gumu  mora platiti, na šta je on apsolutno pristao. Zadužio je poslovnicu u B.Polju sa gumom, radnika je pismeno obavijestio da će stići guma za K. S.a,te  da ga nazovu  i da on preuzme odnosno kupi gumu.U pismenom obavještenju je naveo da gumu ne daju  bez novca. Medjutim, saznao je da je K. S.o  oduzeo  gumu ispred prodavnice bez ikakve komunikacije sa radnicima. Pri tom su i svjedoci  H. H., B. G. i O. P.e potvrdili da je predmetna guma  stigla  u poslovnu jedinicu preduzeća koje se nalazi u ul.III Sandžačke u B.Polju(što ni okrivljeni ne spori) te da je  elektronskom  poštom od strane  direktora "K." P.a D.a, poslovnica obaviještena da je poslata guma  marke OMSK dimenzija 9R20 u kompletu sa unutrašnjom  gumom i pojasom, da je  ista isporučena za K. S.a  i da je  ne daju  bez novca.Tako je svjedok O. P.e  pojasnio da je dana 31.07.2012.godine,  u predstavništvu "K." stigla  roba iz Podgorice  medju kojom  i predmetna guma. Predhodnog dana je elektronskom poštom dobijena poruka od strane P.a D.a  da  šalje predmetnu gumu  za K. S.a  stim što je u postskriptumu pisalo da ne daju  gumu  bez novca. Pošao je da preda pazar  kada je pozvan od strane radnika H.a i B.a koji su mu sapštili da predmetne gume nema ispred prodavnice. Obzirom da je objekat pokriven video nadzorom obavijestio je policiju o slučaju i pregledom video snimka utvrdjeno je da je K. S.o uzeo gumu.Sa istim je stupio u kontakt i ponudio mu da  vrati  gumu ili plati njenu protivvrijednost, što je isti odbio. Kada je stigla roba K. S.o je nazvao telefonom  radnika prodavnice H. H.a  i pitao da li je stigla roba  na šta mu je isti odgovorio potvrdno tako da nijesu imali potrebu da zovu S.a jer se prvi javio. Pojasnio je i to da njihova prodavnica nije poručila predmetnu gumu nego je ista poslata  po ranijem dogovoru  K. S.a i D. P.a o čemu ga je isti obavijestio e-mail-om i guma je zadužena na njihovu prodavnicu. Predmetna guma se razlikovala od ostalih ispred prodavnice i po veličini po obliku.</span>
</p>
<p class="p8"></p>
<p class="p8">
<span>Sud je cijenio iskaz svjedoka B. G.a koji  je potvrdio da je dana 31.07.2012.godine,  radio u prodavnici "K." u ul.III Sandžačke gdje je inače zaposlen kao prodavac  u smjeni sa kolegom H. H.om. Stigla je isporuka robe iz Podgorice pa su putem  papira sravnili robu koja je isporučena  i gume koje su stigle toga dana  ostavili su ispred prodavnice, a ostalu su robu unijeli u prodavnicu. Sva isporučena roba uklapala se sa otpremnicama. Dok su sravnjivali robu, primijetili su da nedostaje jedna guma marke OMSK dimenzija 9 R20  o čemu su obavijestili  šefa O. P.a te inspektore policije  u čijem prisustvu je pregledan  video snimak iz kojeg je utvrdjeno da je K. S.o oduzeo gumu koja je nedostajala. Takodje je istakao da je predhodnog dana  stigao e-mail u prodavnicu  od direktora P.a D.a da će biti isporučena navedena  guma za K. S.a koju on može uzeti isključivo samo za novac.</span>
</p>
<p class="p8"></p>
<p class="p8">
<span>Sud je cijenio iskaz svjedoka H. H.a  i iz istog utvrdio da je kritičnog dana radio u prodavnici "K."  kada je stigla roba iz predstavništva. Toga dana  pozivao je  K. S.o telefonom  i interesovao se da li je stigla guma koju je poručio. Kada je stigla roba, K. S.o je ponovo pozvao telefonom, pa ga je obavijestio da je guma stigla  i da može da  dodje da je uzme. Smatrao je da je isti upoznat  sa procedurom koju je njima naglasio direktor putem e-mail-a. Nije primijetio  kada je K. S.o došao i uzeo gumu a njima radnicima se nije javio da je došao po gumu. Da mu se K. S.o obratio ne bi mu dao  gumu bez novca.</span>
</p>
<p class="p6"></p>
<p class="p6"></p>
<p class="p6">
<span>         Iz nalaza i mišljenja vještaka ekonomske struke D. Ć.a od 30.01.2013.godine  utvrdjuje vrijednost predmetne gume  na dan izvršenja krivičnog djela od 231,00 €.Sud je cijenio i prihvatio nalaz ovog vještaka obzirom da je isti sačinjen na osnovu uvida u tržišne cijene oduzete robe na dan izvršenja krivičnog djela te na osnovu nauke i vještine.</span>
</p>
<p class="p6"></p>
<p class="p6">
<span>	Da bi postojalo krivično djelo krađa iz čl. 239 st. 1 KZ potrebno je da počinilac  tuđu pokretnu stvar oduzme drugom u namjeri da njenim prisvajanjem pribavi sebi ili drugom protivpravnu – imovinsku korist. </span>
</p>
<p class="p10"></p>
<p class="p8">
<span>Kako su osnovna obilježja predmetnog krivičnog djela radnja – oduzimanje, objekat djela – tuđa pokretna stvar i namjera učinioca da za sebe ili drugog pribavi prisvajanjem stvari protivpravnu – imovinsku korit, to je sud nedvosmisleno zaključio da su se u radnjama okrivljenog, postupajući na opisani način, stekla sva obilježja krivičnog djela krađe iz čl. 239 st. 1 KZ, zbog čega je kriv, jer izvedeni dokazi jasno ukazuju da je okrivljeni dana 31.07.2012.goodine, ispred ulaznih vrata poslovne jedinice u Ul."III Sandžačke" u Bijelom Polju, vlasništvo DOO "K." CO iz Podgorice, oduzeo jednu kamionsku gumu  marke OMSK IN-142 BM u kompletu sa unutrašnjom  gumom i pojasom, dimenzija 9.00 R 20, čija vrijednost je 231,00 € u namjeri da njenim prisvajanjem sebi na štetu DOO "K." iz Podgorice, pribavi protivpravnu imovinsku korist.</span>
</p>
<p class="p8"></p>
<p class="p10">
<span>Naime, postupajući na opisani način u radnjama okrivljenog sadržana su sva obilježja  krivičnog djela krađa iz čl. 239 st. 1 KZ, zbog čega je kriv i krivično odgovoran. Okrivljeni je krivično djelo počinio sa umišljajem, svjestan da radnjom izvršenja koja  je manifestovana na opisani način   oduzima tudju pokretnu stvar - gumu koja je vlasništvo "K." bez postojanja pravnog osnova  a sve u namjeri da sebi pribavi  protiv pravnu imovinsku korist, na štetu oštećene.</span>
</p>
<p class="p10"></p>
<p class="p5">
<span>	Za predmetno krivično djelo u Krivičnom zakoniku zaprijećena je novčana kazna ili kazna zatvora do tri godine.</span>
</p>
<p class="p5"></p>
<p class="p5">
<span>	Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani okrivljenog  od otežavajućih okolnosti  cijenio njegovu raniju osudjivanost a od olakšavajućih okolnosti njegov porodični status obzirom da je otac sedmoro djece  pa je, okrivljenog osudio na novčanu kaznu  cijeneći da će se sa ovakvom kaznom u potpunosti  postići svrha kažnjavanja i uticati na okrivljenog  da u buduće ne vrši krivična djela, te  time postići i ciljevi specijalne i generalne prevencije shodno čl. 32 KZ.</span>
</p>
<p class="p5"></p>
<p class="p5">
<span>	Sud je obavezao okrivljenog da na ime paušala plati iznos od 30 eura, imajući u vidu trajanje i složenost postupka, te imovno stanje okrivljenog, ovo shodno čl. 226 ZKP.</span>
</p>
<p class="p5"></p>
<p class="p5">
<span>	Sud je obavezao okrivljenog  da na ime troškova krivičnog postupla plati  iznos od 77,00 €, koji troškovi se odnose na nagradu vještaku ekonomske struke za dati nalaz i mišljenje, shodno čl. 229.ZKP.</span>
</p>
<p class="p5"></p>
<p class="p5">
<span>	Sud je obavezao okrivljenog, da oštećenoj DOO "K." CO iz Podgorice na ime naknade štete uplati 231,00 € u roku od 15 dana od pravosnažnosti presude, shodno čl. 239 ZKP.</span>
</p>
<p class="p6"></p>
<p class="p5">
<span>	Sa iznijetog odlučeno je kao u izreci presude, shodno čl. 374 ZKP.</span>
</p>
<p class="p5"></p>
<p class="p11">
<span>OSNOVNI SUD U BIJELOM POLJU</span>
</p>
<p class="p11">
<span>Dana,07.02.2013. godine</span>
</p>
<p class="p11"></p>
<p class="p6">
<span>Zapisničar,							                  S u d i j a ,</span>
</p>
<p class="p6">
<span>Ljiljana Joksimović s.r   	                                                    Violeta Raičević s.r</span>
</p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:10pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;font-style:italic;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<!--Image link to '0.jpg' can be here-->
</p>
<p class="p2"></p>
<p class="p3">
<span>                                                                                             Posl.br.K.500/12/12</span>
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljene P (udate M) N iz K, zbog krivičnog djela teško djelo protiv bezbjednosti javnog saobraćaja iz člana 348 st.3 u vezi sa krivičnim djelom ugrožavanje javnog saobraćaja iz člana 339 st.3 u vezi st.1 Krivičnog zakonika, koji se vodi po optužnom predlogu ODT Kotor Kt.br. 381/12 od 07.12.2012. godine, nakon održanog glavnog i javnog pretresa dana 21.02.2013. godine, u prisustvu savjetnika ODT Kotor Jelene Stanišić i optužene, donio je i javno objavio sljedeću </span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>Okrivljena P (udata M) N, JMBG  , od oca M i majke B, rođene K, rođena   godine u P, stalno nastanjena u K, Š bb, zgrada Š, državljanka Crne Gore, profesor muzike, udata, majka jednog mal. djeteta, sa završenom VSS, srednjeg imovnog stanja, neosuđivana, protiv koje se navodno ne vodi krivični postupak za neko drugo krivčno djelo, </span>
</p>
<p class="p4"></p>
<p class="p2">
<span>Kriva je,</span>
</p>
<p class="p4"></p>
<p class="p4">
<span>Što je, </span>
</p>
<p class="p4">
<span>	dana 15.07.2012. godine oko 10,15 časova na lokalnom putu M-G M, Opština K, upravljajući putničkim motornim vozilom marke ,,K C,, reg.ozn. KO AA  , vlasništvo M Ž iz K, suprotno odredbi čl.13.st.1. Zakona o bezbjednosti saobraćaja na putevima, nehatno ugrozila saobraćaj i dovela u opasnost život oštećenog pješaka mal. B P iz B, na način što nije obratila pažnju na oštećenog pješaka mal. B koji se nalazio na kolovozu, već je nakon što je zaustavila vozilo radi propuštanja istog koji se kretao sa lijeve prema desnoj ivici kolovoza gledano u pravcu kretanja vozila okrivljene, ne čekajući potpuni prelaz pješaka na suprotnu stranu pokrenula vozilo i ostvarila kontakt sa pješakom pored desne ivice kolovoza gledano u pravcu kretanja okrivljene i to desnim dijelom prednjeg branika sa tijelom oštećenog pješaka koje prilike je oštećeni mal. B P ,,priklješten,, između vozila i ograde i zadobio teške tjelesne povrede u vidu preloma desne goljenjače u srednjoj trećini sa dislokacijom – pomjeranjem prelomljenih koštanih okrajaka, oguljotinu kože u predjelu desne potkoljenice i nagnječenja slabinskog predjela,</span>
</p>
<p class="p4"></p>
<p class="p4">
<span>- čime je učinila krivično djelo teško djelo protiv bezbjednosti javnog saobraćaja iz člana 348 st.3 u vezi sa krivičnim djelom ugrožavanja javnog saobraćaja iz čl. 339 st.3 u vezi st.1. Krivičnog zakonika. </span>
</p>
<p class="p4"></p>
<p class="p4">
<span>Pa joj sud shodno čl. 3, 5, 8, 13, 16, 36, 42, 52, 53 i 54 KZ i čl. 226, 227, 229, 239, 368 i 374 ZKP-a izriče</span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Dužna je okrivljena na ime troškova krivičnog postupka uplatiti iznos od 154,00 eura i na ime sudskog paušala iznos od 30,00 eura roku od dva mjeseca od dana pravosnažnosti presude u korist budžeta Crne Gore na žiro račun br. 832-16-52.</span>
</p>
<p class="p4"></p>
<p class="p4">
<span>Oštećeni mal. P B se sa postavljenim imovinskopravnim zahtjevom upućuje na parnicu.</span>
</p>
<p class="p2"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužni predlog Kt.br. 381/12 dana 10.12.2012. godine protiv P N iz K, zbog izvršenja krivičnog djela teško djelo protiv bezbjednosti javnog saobraćaja iz člana 348 st. 3 u vezi sa krivičnim djelom ugrožavanje javnog saobraćaja iz člana 339 st. 3 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>U svojoj odbrani okrivljena je izjavila da je kritičnog dana upravljala svojim vozilom iz pravca K ka H N i dolaskom u M je skrenula na sporedni put sa desne strane, na koje skretanje je bio parkiran jedan kombi tako da je zaklanjao vidik u odnosu na taj sporedni put, i ona je veoma malom brzinom, dok je njeno vozilo bilo u prvom prenosu brzine, otpočela radnju skretanja udesno, odnosno na sporedni put. Po ulasku na sporedni put, zapazila je više lica sa djecom i to sa njene lijeve strane, te je pokušala da zaustavi vozilo kočenjem, ali to nije u potpunosti uspjela jer se radilo o nizbrdici. U jednom trenuku djeca su krenula da prelaze na desnu stranu sporednog puta gledajući iz njenog pravca kretanja, i ostvarila je kontakt svojim vozilom sa jednim od dječaka. Branik vozila je udario u nogu dječaka, prislonivši ga uz ogradu, i isti je tada povrijeđen. Navela je i da je preduzela sve radnje koje je mislila da može preduzeti, tj. pokušala je da zaustavi vozilo, koje se kretalo veoma malom brzinom, međutim zbog nizbrdice ono se nije u potpunosti zaustavilo, a u rikverc ga nije mogla vratiti, s obzirom da bi izašla na glavni put. Istakla je i da joj žao zbog svega što se desilo, te da je upoznata da se mal. Petar B oporavio, o čemu ju je obavjestio njegov otac J. Sa porodicom B je nakon ovog događaja, a kao i prije istog, u korektnim odnosima. Optužena je na glavnom pretresu izjavila da priznaje djelo koje joj se stavlja na teret i krivicu za isto, kao i da se sve vrijeme interesovala za zdravlje mal. Petra.</span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice optužene, sud je proveo sljedeće dokaze: pročitan je zapisnik o uviđaju UP PI Kotor br. 197/2012 od 15.07.2012. godine sa skicom lica mjesta, izvještaj ljekara specijaliste JZU Specijalne bolnice za ortopediju, neuropsihijatriju i neurologiju „Vaso Ćuković“ Risan, br. protokola 6635 od 15.07.2012. godine na ime B P, nalaz i mišljenje vještaka medicinske struke Dr K N od 06.11.2011. godine, nalaz i mišljenje vještaka saobraćajne struke Đ V od 04.12.2011. godine, zapisnik o ispitivanju vozača da li ima alkohola u organizmu KCCG A. br. 798 od 18.07.2012. godine na ime P N, sa saglasan predlog stranaka pročitan je iskaz svjedoka B M od 17.07.2012. godine i svjedoka B T od 17.07.2012. godine, pročitan je izvod iz kaznene evidencije za optuženu UP Podgorica od 18.12.2012. godine.</span>
</p>
<p class="p4"></p>
<p class="p4">
<span>Svjedok B M  - majka - zakonski zastupnik mal. B P izjavila je da se dana 15.07.2012. godine negdje oko 20 minuta do 10,00 časova sa svojom mal. djecom B P i N, i zaovom B T krećala sporednim putem koji vodi od naselja G M ka plaži. Dolaskom u blizini magistrale vidjeli su da je naišlo jedno vozilo, marke „Kia“, misli iz pravca K, i vozač istog je zaustavio vozilo na djelu puta na kom se ukrštaju ovaj sporedni put i magistrala i to uz desnu ivicu sporednog puta gledano iz pravca G M ka moru. Pošto se ovo vozilo zaustavilo, prešli su na drugu tj. lijevu stranu puta, da bi vozilo koje se tada bilo zaustavilo krenulo ka njima. Počela je da viče da se djeca pomjere, sve se dešavalo nekako brzo i u jednom trenutku vozač ovog vozila je zahvatio Petra, pogurao ga do ograde koja je bila pored puta i on je tu ostao između vozila i ograde. Tako je stajao nekoliko trenutaka, pošto lice koje je upravljalo vozilom nije moglo da reaguje, a njoj se činilo da je Petar u tom polažaju stajao jako dugo, da bi potom vozač pomjerio vozilo u rikverc i oni su prišli djetetu. Ne zna gdje se u trenutku kontakta sa vozilom nalazio Petar, tj. da li je isti bio pored nje ili ne, s obzirom na situaciju koja se dogodila i koja je bila šokantna za nju. Kao majka mal. B P, rođenog 2005. godine, ne pridružuje se krivičnom gonjenju, a kao zakonska zastupnica mal. ošt. B P  postavila je  imovinskopravni zahtjev. </span>
</p>
<p class="p4"></p>
<p class="p4">
<span>Svjedok B T je izjavila da se u kritično vrijeme ona, B M i njeno dvoje mal. djece P i N kretali desnom stranom sporednog puta koji vodi od G M ka moru i koji se ukršta sa magistralom. U jednom trenutku vidjeli su da je vozač jednog vozila, za koje pretpostavlja da je naišlo iz K, skrenulo ka ovom sporednom putu i zaustavilo se uz desnu ivicu sporednog puta gledajući iz njihovog pravca, te su oni, da bi nastavili kretanje, prešli na drugu tj. lijevu stranu ovog sporednog puta. U jednom trenutku ovo vozilo se pokrenulo i krenulo ka njima, dobijajući ubrzanje, jer se radi o nizbrdici, i u sljedećem trenutku vidjela je da je Petar između vozila i ograde, licem okrenut ka ogradi, a leđima ka vozilu. Vozač vozila nije mogla da reaguje pa ne zna da li je ona ili neko drugi pomjerio vozilo. Pretpostavlja da je ona, međutim zbog cjelokupne situacije i zbog toga što je vodila računa o Petru, budući da je ljekar, to nije vidjela. Istakla je i da su svi četvoro već bili prešli na lijevu stranu puta, i da niko nije bio na putu, već uz ivicu istog u trenutku kad se ovo vozilo pokrenulo.</span>
</p>
<p class="p4"></p>
<p class="p4">
<span>Iz zapisnika o uviđaju UP PI Kotor br. 197/2012 od 15.07.2012. godine sa skicom lica mjesta proizilazi da je do saobraćajne nezgode došlo na lokalnom putu M-G M, opština K, u kojoj su učestvovali vozač vozila reg. oznake KO   P N, da ista nije bila povrijeđena, i pješak B P, koji je teško povrijeđen. Iz skice lica mjesta sud je utvrdio položaj vozila kojim je upravljala okrivljena kao i položaj pješaka nakon saobraćajne nezgode.</span>
</p>
<p class="p4"></p>
<p class="p4">
<span>Iz izvještaja ljekara specijaliste JZU Specijalne bolnice za ortopediju, neuropsihijatriju i neurologiju „Vaso Ćuković“ Risan, br. protokola 6635 od 15.07.2012. godine na ime B P proizilazi da je isti dovezen kolima hitne pomoći iz K kada su konstatovane povrede zadobijene u saobraćajnom udesu, te da je upućen na dalje liječenje.  </span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke Dr K N od 06.11.2011. godine proizilazi da je B P kritične prilike zadobio tjelesne povrede u vidu preloma desne goljenjače u srednjoj trećini sa dislokacijom- pomjeranjem prelomljenih koštanih okrajaka, oguljotina kože u predjelu desne potkoljenice i nagnječenje slabinskog predjela, koje povrede predstavljaju u vrijeme nanošenja, skupno procjenjene, tešku tjelesnu povredu. Prelom desne goljenače u srednjoj trećini sa dislokacijom-pomjeranjem prelomljenih koštanih okrajaka sam za sebe predstavlja tešku tjelesnu povredu i nastao je usred direktnog kontakta B P i predmetnog PMV, kada je nastala i oguljotina kože u predjelu desne potkoljenice, a koja predstavlja sama za sebe laku tjelesnu povredu. Nagnječenje slabinskog predjela predstavlja samo za sebe laku tjelesnu povredu i nastalo je usljed priklještenja B P predmetnim PMV uz vertikalnu ogradu.</span>
</p>
<p class="p4"></p>
<p class="p4">
<span>Iz nalaza i mišljenja vještaka saobraćajne struke Đ V  od 04.12.2011. godine proizilazi da je do nezgode došlo na način što je vozač vozila „K C“ KO AA  , poslije zaustavljanja vozila radi propuštanja pješaka koji se kretao od lijeve prema desnoj ivici kolovoza, za smjer kretanja vozila, ne čekajući potpuni prelazak pješaka na suprotnu stranu, pokrenuo vozilo i ostvario kontakt sa pješakom iznad desne ivice kolovoza za smjer kretanja vozila, udarom desnim djelom prednjeg branika u leđni dio tjela pješaka, pri čemu je pješak „priklješten“ između vozila i ograde. Vozač je imao tehničkih uslova da zadrži vozilo u zaustavljenom položaju do potpunog prelaska pješaka upotrebom radne i parkirne, ili istovremeno, obje kočnice. Ovakav način upravljanja vozilom smatra se greškom u djelu koji se odnosi na obavezu vozača da mora zaustaviti vozilo i propustiti pješaka koji je zakoračio na kolovoz, što je učinio, ali je prije potpunog prelaska pješaka pokrenuo vozilo ostvarujući kontakt sa istim, a što predstavlja osnovni i jedini uzrok nastanka predmetne saobraćajne nezgode. Kod pješaka, nema elemenata koji su uticali na nastanak predmetne saobraćajne nezgode, jer pješak nije imao uslova da izbjegne kontakt, zato što se vozilo pokrenulo iza tjela pješaka. </span>
</p>
<p class="p4"></p>
<p class="p4">
<span>Iz zapisnika o ispitivanju vozača da li ima alkohola u organizmu KCCG A. br. 798 od 18.07.2012. godine na ime P N proizilazi da je krv izvađena dana 15.07.2012. godine u  10 h i 45 min časova, da je analiza krvi izvršena po metodi Widmark, te je nađeno 0,00 % apsolutnog alkohola.</span>
</p>
<p class="p4"></p>
<p class="p4">
<span>Iz izvoda iz kaznene evidencije za optuženu UP Podgorica od 18.12.2012. godine proizilazi da P N  nije evidentirana u kaznenoj evidenciji te područne jedinice.</span>
</p>
<p class="p4"></p>
<p class="p4">
<span>Nakon provedenog dokaznog postupka cijeneći ih pojedinačno i u njihovoj uzajamnoj povezanosti, kao i u odnosu na odbranu optužene sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio na osnovu provedenih dokaza, a prvenstveno iz nalaza vještaka saobraćajne i medicinske struke, iskaza saslušanih svjedoka, ostalih materijalnih dokaza, kao i odbrane okrivljene. Naime, nesporno je da je do predmetne saobraćajne nezgode došlo na lokalnom putu M-G M, na način što je okrivljena poslije zaustavljanja vozila radi propuštanja pješaka - ošt. B P koji se kretao od lijeve prema desnoj ivici kolovoza, za smjer kretanja vozila, ne čekajući potpuni prelazak pješaka na suprotnu stranu, pokrenula vozilo i ostvarila kontakt sa pješakom iznad desne ivice kolovoza za smjer kretanja vozila, udarila desnim djelom prednjeg branika u leđni dio tjela pješaka, pri čemu je pješak „priklješten“ između vozila i ograde, kojom prilikom je pješak zadobio povrede, kako je to utvrđeno prvenstveno nalazom i mišljenjem vještaka saobraćajne struke, kao i iskazima saslušanih svjedoka i zapisnikom o uviđaju UP Ispostava Kotor. Naime, vještak saobraćajne struke mr Đ V je u svom nalazu od 04.12.2011. godine naveo da je osnovni i jedini uzrok nastanka predmetne saobraćajne nezgode to što je, iako je okrivljena prethodno zaustavila vozilo kako bi propustila pješaka koji je zakoračio na kolovoz, prije njegovog potpunog prelaska pokrenula vozilo ostvarujući kontakt sa njim, a imala je tehničkih uslova da zadrži vozilo u zaustavljenom položaju do potpunog prelaska pješaka upotrebom radne i parkirne, ili istovremeno, obje kočnice. Takođe, nalazom vještaka je utvrđeno da kod pješaka - ošt. B P nije bilo elemenata koji su uticali na nastanak predmetne saobraćajne nezgode, jer pješak nije imao uslova da izbjegne kontakt, zato što se vozilo pokrenulo iza tjela pješaka.</span>
</p>
<p class="p4"></p>
<p class="p4">
<span>Okrivljena P N  nije sporila da se kritični događaj desio na način predstavljen u optužnom aktu, objasnivši da je kritične prilike pokušala da zaustavi vozilo, reagujući na kočnicu, ali kako se radilo o nizbrdici, ovu radnju nije uspjela u potpunosti da sprovede zbog čega se desio kritični događaj. Iskaz okrivljene sud je prihvatio, s obzirom da je isti u saglasnosti s ostalim provedenim dokazima, prije svega nalazom vještaka sabraćajne struke i iskazima saslušanih svjedoka. Svjedoci B M - zakonska zastupnica mal. B P i B T su saglasno izjavile da, kada je okrivljena zaustavila vozilo one su sa djecom B Pi N prešli na drugu stranu puta, ali je vozilo okrivljene tada krenulo ka njima i u jednom trenutku je zahvatilo Petra, poguralo ga do ograde, gdje je on ostao priklještene između ograde i vozila. </span>
</p>
<p class="p4"></p>
<p class="p4">
<span>Nesporno je da je ošt. mal. B P u predmetnoj saobraćajnoj nezgodi zadobio tjelesne povrede, a što je utvrđeno na osnovu medicinske dokumentacije i nalaza i mišljenja vještaka medicinske struke koji je utvrdio da je ošt. mal. B P kritične prilike zadobio tjelesne povrede u vidu preloma desne goljenjače u srednjoj trećini sa dislokacijom- pomjeranjem prelomljenih koštanih okrajaka, oguljotinu kože u predjelu desne potkoljenice i nagnječenje slabinskog predjela, koje povrede predstavljaju u vrijeme nanošenja, skupno procjenjene, tešku tjelesnu povredu, pri čemu prelom desne goljenače u srednjoj trećini sa dislokacijom-pomjeranjem prelomljenih koštanih okrajaka sam za sebe predstavlja tešku tjelesnu povredu i nastao je usred direktnog kontakta B P i predmetnog PMV, kada je nastala i oguljotina kože u predjelu desne potkoljenice, a koja predstavlja sama za sebe laku tjelesnu povredu, a nagnječenje slabinskog predjela predstavlja samo za sebe laku tjelesnu povredu i nastalo je usljed priklještenja B P predmetnim PMV uz vertikalnu ogradu.</span>
</p>
<p class="p4"></p>
<p class="p4">
<span>Na ovaj način u radnjama okrivljene ostvarila su se sva bitna obilježja bića krivičnog djela iz čl. 348 st.3 u vezi sa krivičnim djelom iz čl. 339 st. 3 u vezi st. 1 Krivičnog zakonika, s obzirom da je okrivljena preršila odredbu čl.13 st.1 Zakona o bezbjednosti saobraćaja na putevima koja propisuje da je vozač dužan da obrati pažnju na pješake koji se nalaze na kolovozu ili stupaju na kolovoz.</span>
</p>
<p class="p4"></p>
<p class="p4">
<span>Okrivljena je nehatno ugrozila saobraćaj i dovela u opasnost život oštećenog pješaka mal. B P na način što je, ne čekajući potpuni prelaz pješaka na suprotnu stanu kolovoza pokrenula vozilo i ostvarila kontakt sa pješakom, kojom prilikom je isti zadobio teške tjelesne povrede, a olako je držala da do toga neće doći, ili da će to moći spriječiti.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije u smislu čl. 42 Krivičnog zakonika, sud je kao olakšavajuće okolnosti na strani okrivljene cijenio da je ista porodična žena, majka jednog maloljetnog djeteta, ranije neosuđivana, da je izrazila kajanje zbog predmetnog događaja, kao i da se ista sve vrijeme interesovala za zdravlje mal. Petra. Takođe, sud je cjenio i činjenicu da se oštećeni nije pridružio krivičnom gonjenju, dok otežavajućih okolnosti na strani okrivljene nije bilo. Na osnovu navedenog, sud je okrivljenoj izrekao uslovnu osudu kojom joj je prethodno utvrdio kaznu zatvora u trajanju od dva mjeseca i istovremeno odredio da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivčno djelo. Sud je mišljenja da su ispunjeni uslovi za izricanje uslovne osude i da će se upozorenjem uz prijetnju kaznom zatvora ostvariti ciljevi specijalne prevencije, tj. da će se ovom krivičnom sankcijom uticati na okrivljenu da ubuće ne vrši ovakva i slična krivična djela, odnosno da će se ostvariti svrha iz čl.52 KZ u okviru opšte svrhe krivičnih sankcija iz čl.4 KZ. </span>
</p>
<p class="p4">
<span>                                             </span>
</p>
<p class="p4">
<span>Sud je na osnovu naprijed navedene krivičnopravne odredbe i čl. 3, 5, 8, 13, 16, 36, 42, 52, 53 i 54 Krivičnog Zakonika i čl. 227, 229, 239, 368 i 374 ZKP-a, riješio kao u izreci.</span>
</p>
<p class="p4"></p>
<p class="p4">
<span>Sud je obavezao okrivljenu da na ime troškova krivičnog postupka uplatiti iznos od 154,00 eura (troškovi vještaka medicinske i saobraćajne struke) i na ime sudskog paušala iznos od 30,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52, a dokaz o uplati potrebno je da dostavi ovom sudu s pozivom na broj K.500/12/12. </span>
</p>
<p class="p4"></p>
<p class="p4">
<span>Zakonski zastupnik mal. oštećenog B P njegova majka B M je postavila imovinskopravni zahtjev, a kako činjenice utvrđene u krivičnom postupku ne pružaju pouzdan osnov ni za djelimično, ni za potpuno presuđenje, a kako bi njihovo utvrđivanje vodilo zanatnom odugovalčenju postupka, to je sud shodno čl.239 ZKP-a uputio oštećenog da imovinskopravni zahtjev ostvaruje u parnici.</span>
</p>
<p class="p4"></p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana 21.02.2012.godine</span>
</p>
<p class="p3"></p>
<p class="p3">
<span>        Zapisničar, 						                  Sudija,     </span>
</p>
<p class="p3">
<span>Tamara Počanić                                                                Danijela Samardžić, s. r. 				 </span>
</p>
<p class="p3">
<span>		</span>
</p>
<p class="p4">
<span>PRAVNA POUKA: Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda. </span>
</p>
<p class="p4"></p>
<p class="p4"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>                       </span>
</p>
<p class="p5">
<span>                                                                                                                                                                                                                                                                                      </span>
</p>
<p class="p5">
<span class="s1"> </span>
</p>
<p class="p6"></p>


</body>
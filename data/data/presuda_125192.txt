<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Calibri'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                                       K.br. 566/13</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">           OSNOVNI SUD U BARU, sudija Leković Aleksandra, sa zapisničarem Anom Stanišić, u krivi</span><span class="span1">čnom predmetu okrivljene K.M., zbog krivičnog djela građenje objekta bez građevinske dozvole iz čl.326a Krivičnog zakonika Crne Gore, po optužnom predlogu ODT-a u Baru Kt.br.747/13 od 18.12.2013. godine, nakon održanog javnog glavnog  pretresa, u prisustvu zastupnika optužbe – savjetnika kod ODT-a Predraga Đikanovića i okrivljene lično, dana 20.02.2014. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena K.M., JMBG ..., od oca R. i majke M., rođene P., rođena .... godine u U., stalno nastanjena u Č., Opština B., tehničar, udata, majka dvoje djece, pismena, završila srednju školu, srednjeg imovnog stanja, neosuđivana</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V A   J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">  </span>
</p>
<p>
<span class="span1">          Početkom novembra mjeseca 2013. godine,u naselju Čanj, ul. Čanj II u Baru, na katastarskoj parceli broj 1162/2 KO Mišići Čanj II, svjesna svog djela i htjela njegovo izvršenje, kao investitor, protivno odredbi čl.69 Zakona o uređenju prostora i i izgradnji objekata („Sl.list Crne Gore“ br.51/08) započela dogradnju na postojećem objektu, na način što je vršila dogradnju visokog potkrovlja i ozidala spoljne noseće i unutrašnje pregradne zidove i započela šalovanje za izlivanje kose AB ploče na objektu spratnosti P+P1+P2, dimenzija u osnovi cca 75 m2, bez prethodno pribavljene građevinske dozvole,</span>
</p>
<p>&nbsp;</p>
<li>
<span class="span1">čime je  izvršila krivično djelo - građenje objekta bez građevinske dozvole iz čl.326a Krivičnog zakonika Crne Gore,</span>
</li>
<p>&nbsp;</p>
<p>
<span class="span1">         Pa joj sud, primjenom članova 4, 32, 36, 42, 52, 53 i 54 Krivičnog zakonika i čl.369, 370 i 374 Zakonika o krivičnom postupku, i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">       Kojom joj utvrđuje kaznu zatvora u trajanju od 6 ( šest) mjeseci i istovremeno određuje da se ista neće izvršiti ukoliko okrivljena u roku od 1 ( jedne) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">       Okrivljena je dužna da plati troškove krivičnog postupka u iznosu od 30,00 eura, u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">         Optužnim predlogom ODT-a u Baru Kt.br.747/13 od 18.12.2013. godine okrivljenoj je stavljeno na teret izvršenje krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p>
<span class="span1">          Okrivljena je priznala izvršenje krivičnog djela, u bitnom navodeći da je, prije otprilike dvije godine, od svog oca naslijedila kuću u Čanju. Navedena kuća je sagrađena prije tridesetak godina i ista je postepeno dograđivana, jer je, kako navodi, njen otac radio koliko je mogao i koliko je imao sredstava. Njen otac nije posjedovao građevinsku dozvolu za ovu kuću, jer za taj dio naselja ne postoji DUP, tako da se dozvola nije ni mogla dobiti, ali joj je poznato da se njen otac obraćao Opštini Bar za dobijanje pomenute dozvole. Prije dvije godine, kada je naslijedila kuću od svoga oca, i ona je pokušavala da dobije građevinsku dozvolu, obzirom na to da je bila primorana da sagradi krov na kući jer je kuća prokišnjavala i nije bilo drugog načina da se zaštiti od vlage i kiše. Dana 14.03.2013. godine inspektor zaštite prostora, Vera Plamenac je izvršila inspekcijski pregled i sačinila zapisnik koji je okrivljena potpisala bez primjedbi. Dalje je navela da je znala da čini krivično djelo građenje objekta bez građevinske dozvole, ali je bila primorana da zbog vremenskih nepogoda izgradi krov na navedenoj kući, tj. dogradila je potkrovlje tako što je ozidala spoljne noseće i unutrašnje zidove i započela šalovanje za izlivanje kose AB ploče  na porodično stambenom objektu spratnosti P+P1+P2, dimenzija u osnovi 75 m2. Na kraju je izjavila da nije postupila po rješenju Inspekcije zaštite prostora, tj.nije porušila pomenuto potkrovlje.</span>
</p>
<p>
<span class="span1">           U dokaznom postupku sid je proveo sledeće dokaze: pročitan je zapisnik o inspekcijskom pregledu Uprave za inspekcijske poslove – odsjek za inspekciju zaštite prostora br.0401/7-258 od 04.11.2013. godine, pročitano je rješenje Uprave za inspekcijske poslove Crne Gore br.0401/7-438/13 od 12.11.2013. godine, pročitan je izvod iz KE za okrivljenu K.M., pribavljen od PU Užice br.235-1-2812/13 od 31.12.2013. godine.</span>
</p>
<p>
<span class="span3">          </span><span class="span1">Iz zapisnika o inspekcijskom pregledu Uprave za inspekcijske poslove – odsjek za inspekciju zaštite prostora br.0401/7-258 od 04.11.2013. godine, utvrđeno je da je dana 04.11.2013. godine, inspektor zaštite prostora, V. P., postupajući po službenoj dužnosti, kontrolom terena u naselju Čanj, opština Bar konstatovala postojanje objekta u izgradnji, spratnosti P+P1+P2, cca 75 m2, na kome se vrši građenje – dogradnja potkrovlja (visoko potkrovlje), na način što su ozidani spoljni noseći  i unutrašnji pregradni zidovi i započeto šalovanje za izlivanje kose krovne  AB ploče. Iz zapisnika dalje proizilazi da je </span><span class="span1">oko predmetnog objekta zatečen građevinski materijal. Zapisnik je okrivljena potpisala bez primjedbi.   </span>
</p>
<p>
<span class="span1">          Iz rješenja Uprave za inspekcijske poslove Crne Gore br.0401/7-438/13 od 12.11.2013. godine utvrđeno je da je, od strane Uprave za inspekcijske poslove, okrivljenoj K. M. naređeno da poruši objekat u izgradnji spratnosti P+P1+P2, površine u osnovi cca 75 m2, izvedene radove na dogradnji potkrovlja , spoljne noseće i unutrašnje pregradne zidove  i započeto šalovanje za izlivanje kose krovne AB ploče, na kat.parceli 1162/2 KO Mišić, Čanj II Opština Bar, kao i da je rok za postupanje po ovom naređenju 5 ( pet ) dana.</span>
</p>
<p>
<span class="span1">         Iz izvoda iz KE za okrivljenu K.M., pribavljen od PU Užice br.235-1-2812/13 od 31.12.2013. godine proizilazi da okrivljena K.M. do sada nije osuđivana. </span>
</p>
<p>
<span class="span1">        Sud je odlučio da se neće saslušavati svjedok P. V., obzirom da je činjenično stanje dovoljno utvrđeno pa bi provođenje ovog dokaza vodilo nepotrebnom odugovlačenju postupka.</span>
</p>
<p>
<span class="span1">        Ocjenom provedenih dokaza na glavnom pretresu na nedvosmislen način je utvrđeno da je okrivljena izvršila krivično djelo na način i mjesto bliže opisano u izreci presude. Naime, svim dokazima u toku postupka sud je jasno utvrdio da je okrivljena u naselju Čanj, na kat.parceli broj 1162/2 KO Mišići Čanj II, kao investitor, započela dogradnju na postojećem objektu, tačnije – vršila je dogradnju visokog potkrovlja i ozidala spoljne noseće i unutrašnje pregradne zidove i započela šalovanje za izlivanje kose, krovne AB ploče na objektu spratnosti P+P1+P2, dimenzija u osnovi cca 75 m2, a da za to nije prethodno pribavila potrebnu građevinsku dozvolu. Opisano činjenično stanje proizilazi, prije svega iz odbrane okrivljene, koja je u cjelosti priznala izvršenje krivičnog djela i na detaljan način opisala zbog čega je izvršila krivično djelo, odnosno da je prokišnjavao krov, pa je, iako je znala da na na taj način vrši krivično djelo, bila primorana da izvrši nadogradnju potkrovlja, jer je, kako je navela, to bio jedini način da se zaštiti od vlage i kiše. Priznanje okrivljene je, po ocjeni suda, jasno i nedvosmisleno pa ga je sud, kao takvo, u cjelosti prihvatio. Pored toga priznanje okrivljene je u skladu i sa ostalim provedenim dokazima, kako sa zapisnikom o inspekcijskom pregledu Uprave za inspekcijske poslove br.0401/7-258 od 04.11.2013. godine, tako i sa rješenjem Uprave za inspekcijske poslove Crne Gore br.0401/7-438/13 od 12.11.2013. godine, iz kojih dokaza, takođe, proizlazi da je okrivljena u konkretnom slučaju postupala na način kako to stoji u optužnom predogu, pa je, postupajući na taj način, povrijedila odredbu čl.69 Zakona o uređenju prostora  i izgradnji objekata („Sl.list Crne Gore“ br.51/08),  </span><span class="span1">kojom je propisano da se objekat može graditi na osnovu građevinske dozvole i tehničke dokumentacije. Takođe čl. 9 istog Zakona je navedeno da je građenje objekta izvođenje radova radi građenja novog objekta, rekonstrukcije ili radi promjene stanja u prostoru, dok se pod rekonstrukcijom podrazumjeva izvođenje građevinskih i drugih radova na postojećem objektu, kojim se vrši nadogradnja, dogradnja i slično.</span>
</p>
<p>
<span class="span1">          </span><span class="span1">Prema tome, u</span><span class="span1"> radnjama okrivljene stekli su se svi elementi bića krivičnog djela iz čl.326a Krivičnog zakonika. Okrivljena je krivično djelo učinila sa umišljajem, jer je bila svjesna da je započela dogradnju postojećeg objekta bez prethodno pribavljene građevinske dozvole i tehničke dokumentacije, odnosno bila je svjesna svog djela i htjela njegovo izvršenje. </span>
</p>
<p>
<span class="span1">          Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljene iz čl.42 Krivičnog zakonika. Od olakšavajućih okolnosti sud je cijenio porodične prilike okrivljene, obzirom da je ista udata i majka dvoje djece, kao i </span><span class="span1">činjenice da ista do sada nije osuđivana, te da je priznala izvršenje krivičnog djela. Otežavajućih okolnosti na strani okrivljene nije bilo. Imajući u vidu sve olakšavajuće okolnosti, a u nedostatku otežavajućih, sud je okrivljenoj izrekao uslovnu osudu, kojom je utvrdio kaznu zatvora u trajanu od 6 ( šest ) mjeseci i istovremeno odredio da se ista neće izvršiti ukoliko okrivljena u roku od 1 ( jedne) godine ne učini novo krivično djelo. Sud okrivljenoj nije izrekao efektivnu kaznu zatvora jer je mišljenja da će se izricanjem uslovne osude postići svrha njenog izricanja i na taj način dovoljno uticati na okrivljenu da ubuduće ne vrši krivična djela.</span>
</p>
<p>
<span class="span1">       Odluka o troškovima krivičnog postupka zasnovana je na odredbi čl.229 st.1 ZKP-a. Okrivljena je dužna da plati troškove krivičnog postupka u iznosu od 30,00 eura, a koji se odnose za troškove i rad suda i određeni su prema složenosti i trajanju postupka i imovinskim prilikama okrivljene.</span>
</p>
<p>&nbsp;</p>
<p>
<span class="span1">       Na osnovu svega izloženog, odlučeno je kao u zreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 20.02.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                                      S u d i j a</span>
</p>
<p>
<span class="span1">Ana Stanišić                                                                                    Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 dana od dana prijema pismenog otpravka presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DNA: 1x spisi  </span>
</p>
<p>
<span class="span1">          1x ODT u Baru</span>
</p>
<p>
<span class="span1">          1x okrivljenoj</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
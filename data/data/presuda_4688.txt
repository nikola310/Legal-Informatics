<div style="text-align: center">
	<img height="81" src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-Coat_of_arms_of_Montenegro.svg.png" width="94"></div>
&nbsp;<br>
&nbsp;
<div style="text-align: right">
	<strong>K.br.134/11</strong><br>
	&nbsp;</div>
<div style="text-align: center">
	<strong>&nbsp;</strong></div>
<div style="text-align: center">
	<strong>&nbsp;&nbsp;&nbsp;&nbsp; U IME CRNE GORE</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	&nbsp;<br>
	OSNOVNI SUD U PODGORICI, krivični, sudija Maja Zeković, uz učešće Andrijane Janković, kao zapisničara, u krivičnom predmetu protiv okrivljenog L. M., koga je u postupku branila Lj.J., advokatica iz Podgorice, zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi sa st.1 Krivičnog zakonika Crne Gore, rješavajući po optužnom prijedlogu Osnovnog državnog tužilaštva Podgorica Kt.br.1332/09 od 11.02.2011.godine, koju je na glavnom pretresu zastupala Danka Ivanović Đerić, zamjenica&nbsp; ODT-a Podgorica, nakon održanog glavnog i javnog pretresa u prisustvu zastupnika optužbe, okrivljenog i njegovog branioca,&nbsp; dana 15.12.2011.godine donio je, a dana 16.12.2011.godine javno objavio<br>
	&nbsp;<br>
	&nbsp;</div>
<div style="text-align: center">
	<strong>P R E S U D U</strong></div>
&nbsp;<br>
OKRIVLJENI:<br>
&nbsp;
<div style="text-align: justify">
	L. M., od oca P. i majke S., rodjene M., rodjen ..., u P., sa prebivalištem u P. u ul.N.T., završio Višu školu za menadžment na Ekonomskom fakultetu, neoženjen, bez djece, srednjeg imovnog stanja, zaposlen u „O. C.“ P. kao menadžer prodaje, osuđivan presudom Osnovnog suda u Podgorici K.br.04/689 zbog krivičnog djela iz čl.240 st.1 tač.1 u vezi sa čl.20 i čl.40 KZ-a CG uslovnom osudom 4 mjeseca zatvora uslovno na 2 godine, presudom Osnovnog suda u Podgorici K.br.06/1283 zbog krivičnog djela iz čl.154 i čl.403 st.1 KZ-a CG uslovnom osudom 2 mjeseca zatvora uslovno na 1 godinu, presudom Osnovnog suda u Podgorici K.br.06/1438&nbsp; zbog krivičnog djela iz čl.240 st.1 tač.1 i 2 KZ-a CG na kaznu zatvora u trajanju od 6 mjeseci.<br>
	&nbsp;</div>
&nbsp;
<div style="text-align: center">
	<strong>KRIV JE</strong><br>
	&nbsp;</div>
Što je:<br>
&nbsp;
<div style="text-align: justify">
	Dana 02.11.2009.godine oko 16,30časova, u P., u ul. M., ne pridržavajući se saobraćajnog propisa iz čl.22 st.1 ZOBS-a na putevima, ugrozio saobraćaj i doveo u opasnost &nbsp;život i tijelo ljudi, na način što je upravljajući putničkim vozilom marke „Audi“ bez reg.oznaka, u pravcu ulice V. R., preduzeo radnju skretanja ulijevo, a da se prethodno nije uvjerio da to može da učini bez opasnosti po druge učesnike u saobraćaju, ne vodeći pri tom računa o položaju vozila, pravcu i brzini kretanja, usljed čega je, u trenutku kada je iz suprotnog smjera naišao motocikl marke „Kawasaki“ reg.oznake NS 18903, kojim je, u pravcu B. S. P. C., upravljao oštećeni A. T., koji je zadržavao pravac svog kretanja, došlo do sudara označenog vozila i motocikla, kojom prilikom je oštećeni zadobio tešku tjelesnu povredu u vidu preloma gornjeg dijela lijeve butne kosti,<br>
	&nbsp;</div>
<ul>
	<li>
		čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi sa st.1Krivičnog zakonika Crne Gore</li>
</ul>
&nbsp;
<div style="text-align: justify">
	Pa ga sud primjenom navedenih zakonskih odredbi i čl. 2,4,13,16,32,36 i 42 Krivičnog zakonika CG i čl. 226,229,239 i 374 Zakonika o krivičnom postupku CG</div>
<div style="text-align: center">
	<strong>&nbsp;</strong></div>
<div style="text-align: center">
	<strong>OSUDJUJE</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 2 (dva) mjeseca.<br>
	&nbsp;<br>
	Obavezuje se okrivljeni da na ime troškova krivičnog postupka uplati ovom sudu iznos od 220,00€, a na ime paušala iznos od 50,00 €, u roku od 15 dana od dana pravosnažnosti presude.<br>
	&nbsp;<br>
	Oštećeni T. A. se radi ostvarivanja imovinskopravnog zahtjeva upućuje na redovni parnični postupak.<br>
	&nbsp;<br>
	&nbsp;</div>
<div style="text-align: center">
	<strong>O b r a z l o ž e nj e</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	Optužnicom ODT-a Podgorica Kt.br.1332/09 od 11.02.2011.godine, koja se u smislu čl.447 važećeg ZKP-a ima smatrati optužnim prijedlogom, okrivljenom L. M. u stavljeno je na teret izvršenje krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi sa st.1KZ-a CG, pri kom optužnom prijedlogu je zastupnik optužbe u cjelosti ostao, navodeći da smatra da iz dokaza u postupku provedenih i to iz iskaza svjedoka oštećenog i svjedoka G., kao i materijalnih dokaza, nesporno proizilazi zaključak da je okrivljeni izvršio konkretno krivično djelo i to na način predstavljen dispozitivom optužnog akta, zbog čega je sudu u završnoj riječi predložio da ga oglasi krivim i osudi po zakonu.<br>
	&nbsp;<br>
	Okrivljeni L. M. je&nbsp; u svojoj odbrani datoj u istražnom postupku na zapisniku od 07.09.2010. godine, izjavio da je predmetnom prilikom, negdje oko 17-18h, upravljao vozilom marke „Audi A6“ koje vozilo je, kako je objasnio, bilo u vlasništvu njegovog druga N. sa C. koji je isto ostavio kod njega po dogovoru na dva dana, kada je trebalo da ga preuzme momak iz B. kao kupac. Napomenuo je da ovo vozilo nije imalo tablice, budući da je bilo u fazi registracije. Dalje je naveo da je predmetnog dana odlučio da provoza ovo vozilo, a kritičnom prilikom je upravljao iz pravca zgrade V. ka M. p. i, krećući se lijevom trakom, i kada je prošao raskrsnicu ove i ulice koja od H. C. G. vodi ka B., negdje naspram kafića „A. B.“, primijetio je iz suprotnog pravca, dakle iz pravca M. p., da motor bukvalno ide njegovom trakom i da će direktno udariti u njegovo vozilo. Naveo je da kako je motor išao bukvalno na njega, on vozilom nije mogao pobjeću udesno, jer su u desnoj traci bila parkirana vozila, tako da je pokušao izbjeći kontakt sa motorom, na način što je prešao punu liniju bezbjednosti saobraćaja i vozilom vrlo malo zašao u traku namijenjenu za kretanje vozila od pravca M. p., kada je došlo do kontakta vozila kojim je upravljao i ovog motora. Naglasio je da se ne smatra krivim za nastanaka predmetne nezgode, već vozača motora vidi kao isključivog krivca.<br>
	&nbsp;<br>
	U svojoj odbrani datoj na glavnim pretresima od 21.04.2011.godine i 15.12.2011.godine, okrivljeni je ponavlajući ranije datu odbranu<strong><em>, </em></strong>dodao da nije tačno da je predmetnom prilikom uopšte pokušavao da skrene niti lijevo niti desno, već se od pravca zgrade V. kretao svojom trakom, budući da je planirao da ide kući, a živi u naselju Z.. Naglasio je da je razlog kasnijeg skretanja ulijevo bio želja da izbjegne kontakt sa motorom koji se velikom brzinom kretao njegovom trakom direktno ka njemu, pa je želio izbjeći direktan udar u njegovo vozilo. Ponovio je da smatra da je optužnim aktom pogrešno označen kao isključivi krivac za nastalu nezgodu, naglašavajući da nije zadobio nikakve povrede. Na posebno pitanje svog branioca, okrivljeni je odgovorio da je oštećenom A. koji je inače njegov školski drug, istog momenta ukazao pomoć, te da na licu mjesta nezgode nije bio niti jedan drugi motor ni vozač motora.<br>
	&nbsp;<br>
	Branilac okrivljenog, advokatica Ljubica Jovović, je u završnoj riječi navela da po stanovištu odbrane L. M. nije izvršio krivično djelo stavljeno mu na teret, budući da je motociklista znatno povećanom brzinom ušao direktno u njegovu putanju kretanja, pa je on procijenivši da će tako izbjeći direktan kontakt sa motorom, skrenuo ulijevo. Ovo svakako potvrđuje da okrivljeni nije izvršio predmetno djelo, a očigledno je da se ispostavilo da njegova procjena u datom momentu nije bila dobra. Osim toga, naglasila je da&nbsp; kretanje motikliste brzinom većom od dozvoljene, predstavlja više nego značajan doprinos nastanku nezgode, što su sve razlozi zbog kojih odbrana očekuje oslobađajuću presudu. Takođe je za slučaj da sud bude drugačijeg stanovišta, ukazala na niz olakšavajućih okolnosti i to najprije na činjenicu da se radi o mladoj osobi koja nikad čak ni prekršajno nije kažnjena iz oblasti saobraćaja, te značajan doprinos oštećenog nastanku nezgode, zbog čega bi se po mišljenju odbrane i uslovnom osudom u dovoljnoj mjeri ostvarila svrha kažnjavanja.<br>
	&nbsp;<br>
	Okrivljeni je prihvatio završnu riječ svog branioca, ponavljajući da se ne osjeća krivim, ali da mu je svakako žao zbog posljedica ove nezgode.<br>
	&nbsp;<br>
	Sud je u dokaznom postupku proveo sljedeće dokaze: saslušao svjedoka oštećenog T. A. na glavnom pretresu od 15.12.2011.godine, na saglasan prijedlog stranaka na glavnom pretresu od 15.12.2011.godine pročitao iskaz svjedoka G. B. dat u istražnom postupku na zapisniku od 25.02.2010.godine i na glavnom pretresu od 28.06.2011.godine, pročitao zapisnik o uviđaju Uprave policije PJ Podgorica br.3977 od 25.11.2009.godine, te izvršio uvid u skicu lica mjesta koja je sastavni dio zapisnika i fotodokumentaciju Uprave policije povodom predmetne nezgode, pročitao nalaz i mišljenje vještaka saobraćajne struke Đ. V. od 09.09.2010.godine i saslušao ovog vještaka na glavnom pretresu od 15.12.2011.godine, pročitao nalaz i mišljenje vještaka medicinske struke dr M. Š. od 16.09.2010.godine i pročitao izvod iz KE izdat na ime okrivljenog od strane Uprave policije PJ Podgorica br.11-245/11-8182/2-1331 od 31.03.2011.godine.<br>
	&nbsp;<br>
	Svjedok oštećeni T. A. je u svjedočkom iskazu datom u istražnom postupku 18.02.2010.godine, a koji je u cjelosti ponovio i na glavnom pretresu od 15.12.2011.godine, izjavio da je predmetnog dana, negdje oko 16.30h upravljao motociklom marke Kavasaki-Nindža ZX6, od pravca M. p. ka zgradi R.T.V.C.G., desnom trakom, brzinom od oko 80km/h. Objasnio je da je prije raskrsnice kod male pošte koja se nalazi kod M. p., a kod zgrade M., auto koje je dolazilo iz suprotnog smjera naglo napustilo svoju traku i prešlo na njegovu i to u trenutku kada je on bio na par metara udaljenosti, tako da nije stigao da zakoči, već se auto našlo ispred njega i on je prednjim dijelom motocikla udario u prednji desni blatobran i dio oko točka ovog vozila marke „Audi A6“. Naveo je da je u ovoj nezgodi zadobio ozbiljne povrede o čemu je i priložio medicinsku dokumentaciju. Istakao je da po njegovoj procjeni on nije krivac za predmetnu nezgodu, već vozač vozila „Audi“ jer je bez ikavog razloga i povoda napustio svoju traku, prešao na njegovu i popriječio mu se ispred motora i to na par metara, kada već nije bio u mogućnosti niti je imao vremena da reaguje. Na glavnom pretresu od 15.12.2011.godine, svjedok oštećeni je odgovarajući na posebno pitanje okrivljenog, izjavio da nema položen vozački ispit za upravljanje motociklom. Nakon što mu je od strane suda predočena odbrana okrivljenog, svjedok oštećeni je naveo da navodi odbrane nisu tačni. Kao oštećeni se pridružio krivičnom gonjenju i postavio je imovinskopravni zahtjev.<br>
	&nbsp;<br>
	Svjedok G. B. je u svom svjedočkom iskazu datom u istražnom postupku na zapisniku od 25.02.2010.godine, izjavio da je kritičnog dana bio na svom motoru sa sestrom, te da su se kretali od pravca M. p. ka zgradi R.T.V.C.G. Dalje je naveo da je na 50ak metara ispred vidio motor narandžaste boje, ali ne zna koje je marke bio. Takođe je naveo da je sa lijeve strane gledano iz njegovog pravca kretanja vidio da se jedan „Audi“ uključuje u saobraćaj i da hoće da se okrene polukružno pa prelazi na kolovoznu traku kojom su se oni kretali i udara ovog momka koji se motorom kretao ispred njega. Nakon što je ovaj „Audi“ ostvario kontakt sa narandžastim motorom, vratio se unazad otprilike pola metra ili metar.<br>
	&nbsp;<br>
	U svom svjedočkom iskazu datom na glavnom pretresu 28.06.2011.godine, ovaj&nbsp; svjedok je ponavljajući ranije dat iskaz, dodao da se nezgoda dogodila na nekih 50ak ili 100ak metara od njega što ne može tačno da opredijeli. Na pitanje branioca okrivljenog&nbsp; svjedok je odgovorio da je vidio kontakt između vozila marke „Audi“ i ovog motora , te da je u tom trenutku stao na mjesto nezgode i pomogao povrijeđenom. Dalje je odgovorio da se sjeća da je jedan čovjek sa crnim „Meganom“ takođe stao i oni su zajedno pomogli da A. &nbsp;uđe u auto, a dotrčala je i jedna plava gospođa iz pravca apoteke, dok se ne sjeća da li je L. pomagao. Na dalje pitanje branioca okrivljenog, ovaj svjedok je odgovorio da se motociklista po njegovoj procjeni kretao brzinom od oko 70-80km/h, te da je neposredno prije kontata čuo kočenje ovog motora. Na posebno pitanje okrivljenog, svjedok je naveo da se sjetio da je okrivljeni L. izašao iz vozila i rekao nešto u smislu „T. brate, što uradih“, tako da mu je tada bilo jasno da poznaje ovog A. T., pa je pomogao prilikom pružanja pomoći istom.&nbsp; Dalje je odgovorio da misli da je predmetno vozilo „Audi“ bilo sive boje, a sjeća se da je u pitanju model A6.<br>
	&nbsp;<br>
	Iz zapisnika o uviđaju Uprave policije PJ Podgorica br.3977 od 25.11.2009.godine, proizilazi da je lice mjesta saobraćajne nezgode ul .M., naspram zgrade „M.“, a da su učesnici u istoj L. M. i A. T.. Izlaskom na lice mjesta, zatečeno je vozilo „Audi“ bez registarskih oznaka u desnoj kolovoznoj traci, u iskošenom položaju, prednjim dijelom vozila okrenuto u pravcu ul.V. R., sve gledano od pravca ul.V. R. u pšravcu B. S. P. C., dok je motocikl NS18-903 zatečen u desnoj saobraćajnoj traci desne kolovozne trake&nbsp; ul.M., prednjim i zadnjim točkom na trotioaru, prevrnut na lijevu bočnu stranu, prednjim dijelom motocikla okrenut u pravcu B .S. P. C. gledano od pravca ul. V. R.. Od materijalnih tragova, zatečeni su tragovi kočenja predmetnog motocikla, trag zanošenja zadnjeg točka istog, trag krzanja, tragovi plastike od motocikla, zaštitna kaciga vozača motocikla. L. M. je izjavio da je budući da je vidio da mu iz suprotnog smjera nailazi motocikl koji se njegovom trakom kretao velikom brzinom, on u želji da bi izbjegao kontakt sa istim skreće ulijevo pri čemu vozač motocikla skreće desno i tada dolazi do kontakta. Vozač motocikla A. T. izjavljuje da se ničeg ne sjeća.<br>
	&nbsp;<br>
	Iz nalaza i mišljenja vještaka saobraćajne struke Đ. V. od 09.09.2010.godine, proizilazi da je opasna situacija pretvorena u saobraćajnu nezgodu nastala na način što vozač vozila „Audi A6“, bez registarskih oznaka, koji je upravljao vozilom lijevom saobraćajnom trakom desne kolovozne trake ul. M. iz pravca B. S. P. C. u pravcu ul. V. R., a prilikom skretanja ulijevo na mjestu gdje horizontalnom signalizacijom izvršenje te radnje nije dozvoljeno, nije zaustavio vozilo i propustio motocikl, koji se kretao iz suprotnog smjera, desnom saobraćajnom trakom desne kolovozne trake ul.M. iz pravca ul. V. R. u pravcu B. S. P. C. -svojom kolovoznom trakom, već mu je direktno ušao u putanju kretanja kada motociklista i pored aktiviranja radne kočnice nije imao uslova da zaustavi motocikl prije mjesta kontakta. Ovakav način upravljanja vozilom od strane vozača vozila „Audi A6“ bez reg.onaka, posljedica je greške u upravljanju u dijelu nepoštovanja saobraćajne signalizacije, kao i da je prije skretanja ulijevo morao propustiti motocikl koji se kretao iz suprotnog smjera i na kritičnom mjestu zadržavao pravac. Vozač motocikla „Kawasaki ZX6“NS18-903, upravljao je motociklom brzinom većom od brzine ograničenja za gradske uslove saobraćaja, a nezgodu bi izbjegao da se kretao brzinom ne većom od 77km/h, a posebno da se kretao u okviru brzine ograničenja koja iznosi 50km/h, bez obzira što mu je vozilo iz suprotnog smjera ušlo u putanju kretanja.<br>
	&nbsp;<br>
	Ovaj vještak je na glavnom pretresu od 15.12.2011.godine, naveo da u cjelosti ostaje kod prezentiranog nalaza i mišljenja, a odgovarajući na pitanje branioca okrivljenog istakao je da s obzirom na pravolinijski trag kočenja koji je počeo nakon psihičke sekunde, motocikl je u trenutku aktiviranja radne kočnice bio na desnoj saobraćajnoj traci desne kolovozne trake, na kojoj je ucrtan trag kočenja. Na dalje pitanje istog branioca, vještak je naveo da zaključak o ulasku vozila marke „Audi“ u kolovoznu traku motocikliste izvodi iz uviđajne dokumentacije, tačnije iz skice lica mjesta gdje je brojem 1 označen smjer kretanja vozila, a u analitičkom dijelu do zaključka je došao na osnovu evidentiranih oštećenja na vozilu.<br>
	&nbsp;<br>
	Iz nalaza i mišljenja vještaka medicinske struke dr M. Š. od 16.09.2010.godine, proizilazi da je u predmetnoj saobraćajnoj nezgodi A. T. zadobio prelom gornjeg dijela lijeve butne kosti, koja povreda je posljedica dejstva tupog, teškog i jako zamahnutog mehaničkog oruđa na odgovarajući predio tijela, a predstavlja tešku tjelesnu povredu.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/11-8182/2-1331 od 31.03.2011. godine, utvrdjuje se da je okrivljeni L. M. osudjivan presudom Osnovnog suda u Podgorici K.br.04/689 zbog krivičnog djela iz čl.240 st.1 tač.1 u vezi sa čl.20 i čl.40 KZ-a CG uslovnom osudom 4 mjeseca zatvora uslovno na 2 godine, presudom Osnovnog suda u Podgorici K.br.06/1283 zbog krivičnog djela iz čl.154 i čl.403 st.1 KZ-a CG uslovnom osudom 2 mjeseca zatvora uslovno na 1 godinu, presudom Osnovnog suda u Podgorici K.br.06/1438&nbsp; zbog krivičnog djela iz čl.240 st.1 tač.1 i 2 KZ-a CG na kaznu zatvora u trajanju od 6 mjeseci.<br>
	&nbsp;<br>
	Rezultati ovog postupka, a nakon detaljne analize i ocjene navoda optužbe, odbrane okrivljenog, provedenih dokaza i dovodjenja istih u medjusobnu vezu, nedvosmisleno upućuju na zaključak da je okrivljeni L. M. izvršio krivčno djelo teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi sa st.1KZ-a CG u mjesto, vrijeme i na način bliže opisan izrekom ove presude.<br>
	&nbsp;<br>
	Ovakvo činjenično ustanovljenje temelji se najprije na jasnom, pouzdanom i krajnje dosljednom iskazu svjedoka oštećenog T. A., koji iskaz pun oslonac i potporu nalazi kako u iskazu svjedoka očevica G. B., tako i u uvidjajnoj&nbsp; dokumentaciji, skici lica mjesta i fotodokumentaciji, te u konačnom i u nalazu i mišljenju vještaka saobraćajne struke kojim je na precizan i stručan način opisan način i uzrok nastanka predmetne saobraćajne nezgode. Naime, svjedok ošteceni tokom čitavog postupka decidno tvrdi da je auto koje je dolazilo iz suprotnog smjera naglo napustilo traku kojom se kretalo i prešlo na njegovu i to u trenutku kada je on bio na par metara udaljenosti, tako da nije stigao da zakoči, a što potvrdjuje i svjedok G. tvrdeći da je do kontakta izmedju vozila marke "Audi" i motocikla koji se kretao ispred njega došlo iz razloga što je vozilo "Audi" prešlo na kolovoznu traku kojom su se oni kretali. Na pouzdanost iskaza ovih svjedoka upućuje i nalaz i mišljenje vještaka saobraćajne struke kojim se jasno konstatuje da je predmetna saobraćajna nezgoda nastala usljed činjenice da se vozač vozila "Audi A6", ovdje okrivljeni, prilikom skretanja ulijevo na mjestu gdje horizontalnom signalizacijom izvršenje te radnje nije dozvoljeno, nije zaustavio i propustio motocikl koji se kretao iz suprotnog smjera, već mu je direktno ušao u putanju kretanja i došlo je do kontakta, dok se istovremeno konstatuje i da je motociklista upravljao motociklom brzinom većom od brzine ograničenja za gradske uslove saobraćaja, te da bi kontakt mogao izbjeći da je brzina bila prilagođena ograničenju. Ovakav nalaz i mišljenje sud je u cjelosti prihvatio, posebno zbog činjenice da je vještak i na glavnom pretresu odgovarajući na posebna pitanja objasnio da ucrtani pravolinijski trag kočenja upućuje na zaključak da je motocikl u trenutku aktiviranja radne kočnice bio na desnoj saobraćajnoj traci desne kolovozne trake, dakle u svojoj traci,dok uvidjajna dokumentacija i skica lica mjesta ukazuju na smjer kretanja vozila kojim je okrivljeni upravljao. Sud nalazi da fotodokumentacija koja je sastavni dio spisa predmeta, evidentno pokazuje položaj vozila i motocikla zatečen neposredno nakon nezgode, pa se i uvidom u istu bez dileme potvrdjuju konstatacije iz prezentiranog nalaza vjestaka. Mehanizam, tj.način, vrstu i težinu zadobijenih povreda, sud je utvrdio iz nalaza i mišljenja vještaka medicinske struke u kojem je navedeno da je predmetnom prilikom oštećeni A. T. zadobio tešku tjelesnu povredu u vidu preloma gornjeg dijela lijeve butne kosti, a koji nalaz je cijenjen stručnim i preciznim, pa je kao takav i prihvaćen.<br>
	&nbsp;<br>
	Dakle, zaključak je suda da je u ovom postupku nesumnjivo utvrđeno da je okrivljeni L. M. dana 02.11.2009.godine, oko 16,30 časova, u P., u ul.M., ne pridržavajući se saobraćajnih propisa, ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke „Audi“ bez reg.oznaka, u pravcu ulice V. R., preduzeo radnju skretanja ulijevo, a da se prethodno nije uvjerio da to može da učini bez opasnosti po druge učesnike u saobraćaju, ne vodeći pri tom računa o položaju vozila, pravcu i brzini kretanja, usljed čega je, u trenutku kada je iz suprotnog smjera naišao motocikl marke „Kawasaki“ reg.oznake NS 18903, kojim je, u pravcu B. S. P. C., upravljao oštećeni A. T., koji je zadržavao pravac svog kretanja, došlo do sudara označenog vozila i motocikla, kojom prilikom je oštećeni zadobio tešku tjelesnu povredu u vidu preloma gornjeg dijela lijeve butne kosti.<br>
	&nbsp;<br>
	Krivično djelo za koje se okrivljeni oglašava krivim je djelo sa blanketnom dispozicijom kod kojih djela je je potrebno, pored navodjenja činjenica i okolnosti koje čine bitna obilježja krivičnog djela u pitanju, navesti i materijalnopravni propis od kojeg zavisi postojanje ovog djela.<br>
	&nbsp;<br>
	Okrivljeni se konkretnom prilikom nije pridržavao odredbe čl.22 st.1 ZOBS-a na putevima, iz koje odredbe slijedi da vozač koji namjerava da na putu izvrši neku radnju vozilom, (uključivanje vozilom u saobraćaj, pomjeranje vozila u desno ili u lijevo, mijenjanje saobraćajne trake, preticanje, obilaženje, zaustavljanje, skretanje u desno ili u lijevo, polukružno okretanje, vožnja unazad, prestrojavanje i sl.) smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tome računa o položaju vozila, pravcu i brzini kretanja.<br>
	&nbsp;<br>
	Cijeneći naprijed utvrdjeno činjenično stanje, sud nalazi da je okrivljeni bio svjestan da postupajući na prednje opisani način, tj.preduzimanjem radnje skretanja, bez prethodnog uvjeravanja da to može da učini bez opasnosti po druge učesnike u saobraćaju, može počiniti djelo, ali je olako držao da do toga neće doći, odnosno da će isto moći spiječiti, zbog čega se njegov psihički odnos prema djelu manifestuje kroz svjesni nehat, pri čemu je okrivljeni i u pogledu nastupile posljedice olako držao da do iste neće doći odnosno da će nastanak iste moći spriječiti, takodje postupao sa svjesnim nehatom, čime su se ovdje pored objektivnih, stekli i subjektivni elementi bića krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi sa st.1 Krivičnog zakonika CG.<br>
	&nbsp;<br>
	Kod ovakvog činjenicnog utvrdjenja, sud je imao u vidu i navode odbrane okrivljenog da je motociklista znatno povećanom brzinom ušao direktno u njegovu putanju kretanja, zbog čega je on skrenuo ulijevo želeći da izbjegne kontakt sa njim, nalazeći da su isti do kraja obesnaženi svjedočenjem oštećenog, a koji iskaz je potvrdjen upravo nalazom i mišljenjem vještaka saobraćajne struke koji je ne ostavljajući ni najmanju dilemu, istakao da pravolinijski tragovi kočenja motocikla ukazuju na činjenicu da se motociklista sve vrijeme kretao svojom trakom, u konkretnom slučaju desnom saobraćajnom trakom desne kolovozne trake, zbog čega su ovakvi navodi okrivljenog cijenjeni neosnovanim i upravljenim isključivo na ublažavanje krivice i olakšavanje položaja u postupku. Pri tom treba napomenuti, da je upravo u istom nalazu konstatovano da je oštećeni motociklom upravljao neprilagođenom brzinom, na što se okrivljeni tokom postupka pozivao, no doprinos oštećenog nastanku nezgode ne isključuje krivicu okrivljenog za istu.<br>
	&nbsp;<br>
	Odlučujući o krivičnoj sankciji za okrivljenog, sud je najprije u smislu čl.42 Krivičnog zakonika CG cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio najprije nesporan doprinos oštećenog nastanku predmedne saobraćajne nezgode konstatovan nalazom i mišljenjem vještaka saobraćajne struke, a zatim i starosnu dob okrivljenog tj. mladost u vrijeme izvršenja krivičnog djela (dvadeset tri godine), dok je od otežavajućih okolnosti cijenio njegov raniji život, tj. činjenicu da je osuđivan, a što je utvrđeno uvidom u izvod iz KE izdat od strane Uprave policije PJ Podgorica, osuđujući ga na kaznu zatvora u&nbsp; trajanju od 2 (dva) mjeseca, nalazeći da je upravo kazna zatvora u navedenom trajanju advekvatna i primjerena okrivljenom kao učiniocu krivičnog djela i težini krivičnog djela i da predstavlja onu mjeru koja je neophodna da bi se sa uspjehom ostvarila svrha kažnjavanja propisana čl.32 KZ-a CG, a u okviru opšte svrhe propisivanja i izricanja&nbsp; krivičnih sankcija iz čl.4 st.2 istog zakona.<br>
	&nbsp;<br>
	Kako je okrivljeni L .M. oglašen krivim, sud ga je shodno odredbi čl.226 i 229 ZKP-a obavezao na plaćanje troškova krivičnog postupka, koji troškovi se odnose na troškove vještačenja od strane vještaka saobraćajne struke u iznosu od 137,50 € i vještaka medicinske struke u iznosu od 82,50 €, kao i na ime sudskog paušala u iznosu od 50 € koji iznos je odmjeren shodno dužini trajanja postupka, složenosti predmeta i imovinskim prilikama okrivljenog, a koje troškove je okrivljeni dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a CG, oštećeni A. T. je radi ostvarivanja imovinskopravnog zahtjeva upućen na parnični postupak, budući da činjenice utvrđene u ovom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju istog.<br>
	&nbsp;<br>
	Na osnovu izloženog,&nbsp; u smislu čl. 374 ZKP-a CG, odlučeno je kao u izreci presude.<br>
	&nbsp;</div>
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA</div>
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Maja Zeković,,s.r.<br>
	&nbsp;</div>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 8 dana od dana&nbsp; prijema&nbsp; pismenog otpravka,<br>
Višem sudu u Podgorici, a preko ovog suda.<br>
&nbsp;<br>
ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">										K.br.282/10</span>
</p>
<p class="p1"></p>
<p class="p1">
<span class="s1">				U IME NARODA</span>
</p>
<p class="p1"></p>
<p class="p1"></p>
<p class="p2">
<span>		Osnovni sud u Pljevljima, kao prvostepeni krivični sud , po  sudiji Ljiljani Popović, uz sudjelovanje zapisničara, u krivičnom predmetu protiv optužene L.G. iz P., zbog krivičnog djela  kradja  iz čl.239 st.1 Krivičnog Zakonika CG  po optužnom predlogu ODT Pljevlja Kt.br.332/10 od  30.11.2010.godine , nakon održanog glavnog i javnog pretresa  u prisustvu zamjenika  ODT Pljevlja Djurović Veljka i optužene  L. G., dana 17.12.2010.godine, donio je i javno objavio </span>
</p>
<p class="p2"></p>
<p class="p2">
<span>			</span><span class="s1">	 P R E S U D U </span>
</p>
<p class="p2"></p>
<p class="p2">
<span>		Optužena </span><span class="s1">L.G., </span><span> od oca M. i majke R. rodjene M., rodjena u selu Lj., Opština P. dana  ....godine,  sa prebivalištem u P., državljanin CG,  udovica,  majka dvoje djece, penzioner,  pismena,  završila  višu ekonomsku školu, lošeg imovnog stanja, neosudjivana. </span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">K R I V A   J E </span>
</p>
<p class="p2"></p>
<p class="p2">
<span>		 </span><span class="s1">Što je :</span>
</p>
<p class="p2">
<span>		  U periodu od  10.07.2010.godine pa do 10.10.2010.godine u oporodičnoj kući  u  P.,  u namjeri da sebi pribavi  protipravnu imovinsku korist, oduzimala električnu energiju  na način što  provodnikom presjeka 2,5 mm  prespojila predosigurač na  instalacioni osigurač u srednjem redu   pa se   oduzeta električna energija  preko naznačenog osigurača  u ukupnoj  količini  od 2.028,6 KWh  nije registrovala na električnom brojilu  i time sebi pribavila protipravnu imovinsku korist  u iznosu od  193,91  eura,   za koji  iznos je oštećena E.P., </span>
</p>
<p class="p2"></p>
<p class="p2">
<span>		</span><span class="s1">čime je izvršila krivično djelo  kradje  iz čl.239 st.1 Krivičnog Zakonika CG,</span>
</p>
<p class="p2"></p>
<p class="p2">
<span>		pa joj sud  na osnovu već citiranog zakonskog propisa  te primjenom članova  4,13,15,32,36,42,52 ,53 i 54 KZ CG , te čl. 199,  202 i 364   ZKP-</span><span class="s1">a   i z r i č e</span>
</p>
<p class="p2"></p>
<p class="p2">
<span>			</span>
</p>
<p class="p2">
<span class="s1">				USLOVNU OSUDU </span>
</p>
<p class="p2">
<span class="s1">							</span><span>			</span>
</p>
<p class="p2">
<span>		Sa kojom se optuženoj  </span><span class="s1">L. G.</span><span>  utvrdjuje kazna zatvora u trajanju od 30(trideset) dana  i istovremeno odredjuje  da  se ista neće izvršiti  ako  optuženi  u roku od jedne godine dana  ne izvrši novo krivično djelo.</span>
</p>
<p class="p2"></p>
<p class="p2">
<span>		Optužena je dužna platiti ovom sudu  na ime  troškova krivičnog postupka  iznos od  71,50 eura  kao i na ime paušala  iznos od 27,50 eura,</span>
</p>
<p class="p2"></p>
<p class="p2">
<span>		a ovo u roku  od 15.dana  po pravnosnažnosti presude , pod prijetnjom prinudnog izvršenja.</span>
</p>
<p class="p2"></p>
<p class="p2">
<span>		Imovinsko pravnog zahtjeva nije bilo.			</span>
</p>
<p class="p2">
<span>	</span>
</p>
<p class="p2">
<span>				 </span><span class="s1">O b r a z l o ž e nj e</span>
</p>
<p class="p2"></p>
<p class="p2">
<span class="s1">		</span><span>Osnovno državno tužilaštvo u Pljevljima  optužnim predlogom Kt.br.332/10  od 30.11.2010.godine optužilo je L.G. iz P., da je izvršila  krivično djelo kradje  iz čl.239 st.1 Krivičnog Zakonika CG ,  a na način, mjesto i vrijeme  bliže opisano  izrekom ove presude  i u završnoj riječi  ODT Pljevlja    predložio je da sud optuženog  oglasi krivim  i osudi po zakonu.</span>
</p>
<p class="p2"></p>
<p class="p2">
<span>		Oštećena  E.P.i  ako uredno pozvana  nije pristupila na glavni pretres  a u prethodnom postupku u riječi svog punomoćnika  pridružila se krivičnom gonjenju i istakla  da nepostavlja imovinsko pravni  zahtjev  obzirom  da je optužena  u cjelosti izmirila obavezu prema oštećenom. </span>
</p>
<p class="p2"></p>
<p class="p2">
<span>		Optužena  L. G.je kazala  da je vlasnica porodične kuće  , gdje živi sama  a njena dva sina  žive u B. pa je u oktobru mjesecu  planirala   da ide u B. kod sinova  i nije kupila ogrev  i pošto je zahladnjelo  o tome je pričala jednom licu  koje ne želi da imenuje  i to lice joj reklo  da on zna neke radnje  da preduzme na brojilu  da potrošnja  električne energije ne ide preko brojila  i da može da se grije na grijalicu.  To lice je  na električno brojilo unjenoj kući žicom prespojilo dva osigurala  i ona je nekih 10 do 15 dana   uključilvala grijalicu  i to sve dok nijesu došli radnici ED P.  i izvršili  kontrolu brojila  i  zatekli  žicu na brojilu.  Ona je bila zaboravila  da je žica postavljena  a nikad to ranije nije radila  i nije imala iskustva sa tim  pa nije ni zaključavala  kuću. Lošeg je imovnog stanja, školuje sina  i penzionerka je.  Uplatila je iznos od 194,98 eura  oštećenoj. Na glavnom pretresu  priznajući izvršenje   krivičnog djela   i krivicu  izlazila je svoje kajanje  a  u završnoj  riječi odluku o krivici i kazni  ostavila na ocjenu sudu. </span>
</p>
<p class="p2"></p>
<p class="p2">
<span>		U dokaznom postupku  sud je saslušao svjedoke K. M. i J. R.,  pročitao zapisnik o kontroli mjernog mjesta ED P. br.0000415 od  10.10.2010.godine, pročitao nalaz i mišljenje vještaka  R.G., izvršio  uvid u uplatnicu od 11.10.2010.godine i  pročitao izvod iz KE za optuženu . </span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći  priznanje optužene  sud je utvrdio činjenično stanje bliže opisano izrekom ove  presude. </span>
</p>
<p class="p2"></p>
<p class="p2">
<span>		Naime, optužena L.G. priznaje izvršenje krivičnog djela  i svoju krivicu navodeći  da je tačno  da joj je jedno lice koje ne želi da imenuje  postavilo žicu na brojilo električne energije  pa brojilo nije registrovalo potrošnju  a takvo stanje su  zatekli  radnici ED P. kad su izvršili kontrolu.   </span>
</p>
<p class="p2"></p>
<p class="p2">
<span>		Priznanje optužene L.G. je jasno, potpuno i nedvosmisleno  a kao takvo je potvrdjeno i iskazima svjedoka J.R. i K. M. radnika ED P.koji su dana 10.10.2010.godine  izvršili kontrolu  brojila u porodičnoj kući optužene  i koji su izjavili da su prilikom te kontrole utvrdili  da je kod  ovog potrošača  koji je inače bio prisutan kontroli  sa glavnog osigurača -predosigurača  prespojeno provodnikom presjeka 2,5 mm  na instalacioni osigurač  i utrošena električna energija preko tog osigurača  nije se registrovala na brojilu.  Potrošač nije  dozvolio isključenje električne energije  ali je potpisala zapisnik o kontroli.  Svjedok J. je kazao  da se  optužena prilikom kontrole  ponašala korektno  i bez  pogovora   potpisala zapisnik o kontroli.   </span>
</p>
<p class="p2"></p>
<p class="p2">
<span>		Sud u cjelosti prihvata  kao istinite  i  krajnje nepristrasne  iskaze svjedoka  J.  i K.,  smatrajući  da su svjedoci  izjavili  samo ono što su lično vidjeli  prilikom kontrole  optuženog  kao potrošača  električne energije.  Da su navodi ovih svjedoka tačni  utvrdjuje se i iz  zapisnika  o kontroli mjernog mjesta od 10.10.2010.godine .  Njihovi navodi  nijesu u suprotnosti  ni sa  navodima optužene  koja je  u cjelosti priznala  izvršenje krivičnog djela.  </span>
</p>
<p class="p2"></p>
<p class="p2">
<span>                         Iz nalaza i mišljenja  vještaka R.G.  koji nalaz je sud prihvatio kao objektivan i dat po pravilima struke utvrdjeno je   da je način  neovlašćene potrošnje  prikazan zapisnikom od 10.10.2010.godine  tehnički moguć  kao i da  je  sporni period  neovlašćene potrošnje  od 10.07.2010.godine do 10.10.2010.godine  a ovo na osnovu  Pravila  o snabdijevanju električnom energijom  Sl.list CG 54/09 i to na osnovu čl.59 tačka 3  ovih Pravila  te da ukupna neovlašćena potrošnja  ovog potrošača za sporni period od 3.mjeseca iznosi  193,91 eura.</span>
</p>
<p class="p2"></p>
<p class="p2">
<span>	          Iz uplatnice  na ime optužene L. G. od 11.10.2010.godine  utvrdjuje se  da je optužena oštećenoj  na ime neovlašćene potrošnje  uplatila iznos od 194,98 eura. </span>
</p>
<p class="p2"></p>
<p class="p2">
<span>		Dakle , u postupku je, potpunim priznanjem optužene kao i iskazima svjedoka   K. i J. te zapisnikom o kontroli mjernog mjesta ED P. kao i nalazom vještaka R.  na nesumnjiv način je utvrdjeno  da je optužena L.G. u periodu  od 10.07.2010.godine  do 10.10.2010.godine  a u namjeri da sebi pribavi  protipravnu imovinsku korist   u svojoj porodičnoj kući u P., oduzimala električnu energiju  tako što  je provodnikom presjeka 2,5 mm prespojila predosigurač na  instalacioni osigurač u srednjem redu   pa brojilo nije registrovalo oduzetu  električnu energiju  u ukupnom iznosu od  2.028,6 KWh i time  sebi  pribavila protipravnu imovinsku korist  i na taj način  oštetila E. P. za iznos od 193,91   eura  te da je optužena  znala  da  neovlašćeno troši električnu energiju  samim tim što potrošnja ne ide preko brojila, dakle postupala je  sa umišljajem  i u ovim radnjama optužene stoje svi bitni elementi  bića krivičnog djela kradje  iz čl.239 st.1 Krivičnog Zakonika CG , pa  je sud  kao umišljajnog učinioca  oglasio krivom i osudio po zakonu. </span>
</p>
<p class="p2"></p>
<p class="p2">
<span>		U  okviru opšte svrhe krivičnih sankcija  sud je cijenio i svrhu uslovne osude.  Optužena je  priznala izvršenje krivičnog djela i svoju krivicu i izrazila kajanje i to riječima  da može  da bi zbog toga propala  u zemlju. Udovica je, majka dvoje djece i penzioner. U cjelosti je  obeštetila  oštećenu ED P. i to sjutradan nakon  što je  kontrola  utvrdila neovlašćenu potrošnju. Do sada nije osudjivana. Ove činjenice  sud je uzeo  kao olakšavajuće okolnosti na strani optužene.  Obzirom na  priznanje optužene,  njen odnos  prema izvršenom djelu  kao i obzirom da je u cjelosti nadoknadila  štetu oštećenoj sud je mišljenja  da,    u konkretnom slučaju  nije nužno  radi krivično pravne zaštite  prema ovoj optuženoj  izricati  kaznu zatavora  već da se opravdano može očekivati  da će i samo upozorenje  uz prijetnju kaznom dovoljno uticati na  optuženu da više  ne vrši krivična djela, pa joj je sud  utvrdio  kaznu zatvora u trajanju od 30(trideset) dana   istovremeno odredjujući  da se ista neće izvršiti ako optužena u roku od jedne godine dana ne izvrši novo krivično djelo  smatrajući  daće se i na ovaj način  postići svrha  kažnjavanja  zakonom predvidjenja.</span>
</p>
<p class="p2"></p>
<p class="p2">
<span>		 Shodno čl.199 i 202 ZKP-a  sud je  optuženu obavezao da na ime  troškova krivičnog postupka plati iznos od 71,50 eura koji čini naknada  za obavljeno</span>
</p>
<p class="p2">
<span>vještačenje  kao i da  na ime paušala  plati iznos od 27,50 eura , koji iznos je odmjeren  obzirom na  složenost  i dužinu trajanja krivičnog postupka  te imovno stanje optužene.</span>
</p>
<p class="p2"></p>
<p class="p2">
<span>		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 17.12.2010.godine.</span>
</p>
<p class="p2"></p>
<p class="p2">
<span>Zapisničar, 							  S u d i j a,</span>
</p>
<p class="p2">
<span>Zora Leković 							Ljiljana Popović</span>
</p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>			Protiv ove presude može se izjaviti žalba u roku od 8.dana </span>
</p>
<p class="p1">
<span>			po prijemu iste Višem sudu B.Polje, a preko ovog suda.</span>
</p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženoj</span>
</p>
<p class="p1">
<span class="s1"> </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
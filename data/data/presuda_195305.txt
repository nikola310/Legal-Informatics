<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 338/11</span>
</p>
<p class="p2"></p>
<p class="p2">
<span class="s1"> </span>
</p>
<p class="p2">
<span>                                                         </span>
<!--Image link to '0.jpg' can be here--><span>                        </span>
</p>
<p class="p3">
<span>							</span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragana Mrdaka, uz učešće nameštenika suda Koviljke Lješnjak, zapisničara, u  predmetu protiv okrivljenog O.A.iz Bijelog Polja, zbog krivičnog djela gradjenje bez gradjevinske dozvole iz čl. 326 a Krivičnog zakonika, rješavajući po optužnici Osnovnog državnog tužilaštva iz Bijelog Polja KT. br. 703/10 od 27.06.2011. godine, nakon održanog usmenog glavnog i javnog pretresa, u prisustvu zamjenika u ODT-u u B. Polju Zvrko Denisa, branioca okrivljenog po službenoj dužnosti  A.Ž.T., a u odsustvu okrivljenog O.A.,  dana 08. 12.2011. godine, donio je i javno objavio:</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni O.A.zv. A. JMBG ... od oca Ć. i majke R., rođene R., rođen ... godine, u Bijelom Polju, sa prebivalištem u mjestu P., opština Bijelo Polje, državljanin Crne Gore, oženjen, sa završenom srednjom školom, srednjeg imovnog stanja, osuđivan i to: presudom Okružnog suda u Bijelom Polju K.br.44/84 od 22.11.1985 godine, zbog krivičnog djela iz čl.93 st.1. KZ, na jednu godinu i tri mjeseca zatvora,presudom Okružnog suda u Bijelom Polju K.br.31/88 od 12.04.1988 godine, zbog krivičnog djela iz čl.93 st.1. KZ, na jednu godinu i šest mjeseci zatvora, kaznu izdržao.</span>
</p>
<p class="p2"></p>
<p class="p2"></p>
<p class="p4">
<span>K r i v      j e</span>
</p>
<p class="p2"></p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	- neutvrđenog dana i mjeseca 2009 godine, u mjestu P., opština Bijelo Polje, kao investitor protivno odredbi čl. 69 Zakona o uredjenju prostora i izgradnji objekata (Sl.list CG br.51/2008) započeo gradjenje objekta dimenzija u osnovi 17,0 m x 17,0 m koji se sastojii od prizemlja i AB ploče bez prethodno pribavljene  građevinske dozvole,</span>
</p>
<p class="p2"></p>
<p class="p2">
<span> 	- čime je izvršio krivično djelo gradjenje bez gradjevinske dozvole iz čl. 326 a Krivičnog zakonika,</span>
</p>
<p class="p2"></p>
<p class="p2">
<span>          - pa mu sud primjenom citiranog zakonskog propisa te čl. 2, 4, 5, 13, 15, 32, 36,42, 52, 53 i 54 Krivičnog zakonika i čl.226, 229 i 374 Zakonika o krivičnom postupku,  i z r i č e</span>
</p>
<p class="p2"></p>
<p class="p4">
<span>USLOVNU OSUDU</span>
</p>
<p class="p2"></p>
<p class="p2">
<span>         Kojom mu utvrdjuje kaznu zatvora u trajanju od 7 (sedam) mjeseci i istovremeno odredjuje da se ista neće izvršiti ukoliko okrivljeni u roku od 2 (dvije)  godine ne učini novo krivično djelo.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 50,00 €, kao i da plati troškove branioca po službenoj dužnosti u iznosu od 187,50 €  koji iznos će uplatiti na žiro račun br. 832 - 151 - 35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>	Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2">
<span> </span>
</p>
<p class="p2"></p>
<p class="p2">
<span>	Optužnicom ODT-a, iz B. Polja, KT. br. 703/10 od 27.06.2011. godine. godine, optužen je O.A.iz Bijelog Polja, da je izvršio krivično djelo gradjenje bez gradjevinske dozvole iz čl. 326 a Krivičnog zakonika sa činjeničnim i pravnim opisom, kao u izreci presude.</span>
</p>
<p class="p2"></p>
<p class="p2">
<span>	Rješenjem Vijeća ovog suda Kv.br.423/2011 od 26.10.2011 godine, odredjeno je da se okrivljenom O.A., sudi u odsustvu po optužnici ODT-a iz Bijelog Polja Kt.br.703/2011 od 27.06.2011 godine, i istom je za branioca po službenoj dužnosti rješenjem ovog suda Su.br.1161/11 od  26-10.2011 godine, postavljen A.T.Ž.iz Bijelog Polja.</span>
</p>
<p class="p2"></p>
<p class="p2">
<span>	Glavni pretres je održan i zaključen dana 08.12.2011. godine u prisustvu zamjenika u ODT-u B. Polju Zvrko Denisa i branioca okrivljenog po službenoj dužnosti A.T.Ž..</span>
</p>
<p class="p2"></p>
<p class="p2">
<span>	U završnoj riječi zamjenik u ODT-u u Bijelom Polju je istakao da je iz izvedenih dokaza utvrđeno da je okrivljeni izvršio krivično djelo stavljeno mu na teret. Predložio je da ga sud osudi na kaznu po zakonu.</span>
</p>
<p class="p2"></p>
<p class="p2">
<span>	Okrivljeni O.A.u toku istražnog postupka nije ispitan , istom je   suđeno u odsustvu, pa su njegova odbrana i završna riječ izostale. </span>
</p>
<p class="p2"></p>
<p class="p2">
<span>	Branilac okrivljenog po službenoj dužnosti u završnoj riječi je istakao : da je izvedenim dokazima utvrđeno da je njen branjenik započeo izgradnju objekta bez građevinske dozvole koja činjenica proizilazi iz iskaza svjedoka Z.D.a, rješenja Ministarstva za uredjenje prostora i zaštite  životne sredine i zapisnika o inspekcijskoj kontroli. Odbrana je mišljenja da okrivljeni iz opravdanih razloga nije mogao i nije bio dužan da zna da je započinjanje i izgradnju objekta bez prethodno pribavljene gradjevinske dozvole zabranjena, ovo iz razloga što se isti duže vremena nalazi u inostranstvu, tako da mu te činjenice nijesu mogle biti poznate. Okrivljeni je bio u pravnoj zabludi koja isključuje njegovu krivicu, te je tražila donošenje oslobađajuće presude.  Za slučaj da sud ne prihvati iznijeti stav odbrane, tražila je da sud  prilikom odlučivanja cijeni okolnosti pod kojima je djelo izvršeno pošto su na mjestu izgradnje objekta već postojala dva objekta, okrivljenom je predmetni objekat srušen što je opšte poznata činjenica objavljena u emisiji TV Vijesti '' bez granica'', te je okrivljeni pretrpio veliku štetu, te da ove okolnosti cijeni kao naročito olakšavajuće okolnosti i da mu izrekne uslovnu osudu.</span>
</p>
<p class="p2">
<span> </span>
</p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: pročitao iskaz svjedoka Z.D.a sa zapisnika o saslušanju svjedoka  pred istražnim sudijom ovog suda Ki.br. 151/10 od 27.05. 2011 godine, pročitao zapisnik o inspekcijskoj kontroli br.1003/22 od 28.05.2010 godine, pročitao rješenje Ministarstva  uredjenja prostora i zaštite životne sredine - inspektora zaštite prostora br.1003-107/10 od 02.07.2010 godine, pročitao obavještenje Sekretarijata za uredjenje prostora stambeno komunalne poslove građevinarstvo i zaštitu životne sredine br.06/1-759 od 15.06.2011 godine,  izvršio uvid u kopiju posjedovnog lista br. 151 za KO P. od  21. 04. 2010 godine, izvršio uvid u izvod u KE za okrivljenog.</span>
</p>
<p class="p2"></p>
<p class="p2">
<span>	Sud nije izveo dokaze saslušanje svjedokinje K.F.koja je u toku postupka umrla, kao ni saslušanje svjedoka  O.H.a koji se nalazi u inostranstvu, te bi njegovo saslušanje vodilo oduglovlačenju postupka i uvećanju troškova. </span>
</p>
<p class="p2"></p>
<p class="p2">
<span>	Sud je cijeneći izvedene dokaze pojedinačno i u medjusobnoj vezi, a shodno čl. 370 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret predmetnom optužnicom i da je za isto kriv.</span>
</p>
<p class="p2"></p>
<p class="p2">
<span>	Naime, iz iskaza svjedoka Z.D.a proizilazi da je on zaposlen u Ministarstvu uredjenja prostora i zaštite životne sredine, i da radi kao inspektor zaštite prostora. Postupajući po prijavi O.H.a dana 28.05.2010 godine, izvršio je inspekcijski nadzor nad objektom koji je izgradio H. brat O.' A. na njihovoj zajedničkoj parceli na licu mjesta je utvrdio da je izgradjen objekat dimenzija u osnovi oko 17 m x 17 m, ozidano prizemlje i izlivena AB ploča. Objekat je izgradjen od betonskih blokova. Investitor živi u Švedskoj i u telefonskom razgovoru mu je rekao da ne posjeduje gradjevinsku dozvolu a da će je pribaviti kad bude došao u Crnu Goru, za izvedene radove investitor je morao prethodno pribaviti građevinsku dozvolu. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja  okrivljenog a u  potpunosti potvrdjen sadržinom pisanih dokaza.</span>
</p>
<p class="p2"></p>
<p class="p2">
<span class="s1">	</span><span>Iz zapisnika o inspekciskoj kontroli inspektora zaštite prostora br.1003/22 od 28.05.2010 godine proizilazi da je inspektor zaštite prostora Z.D. postupajući po prijavi H.a O.ća od 19.05. 2010 godine, izašao na lice mjesta u Bijelom Polju i utvrdio sledeće: da je  izgradjen stambeni objekat - prizemlje od betonskih blokova i izlivena AB ploča. Dimenzije u osnovi su približno 17,0 m x 17,0 m. Kod objekta je prisutna sestra okrivljenog F.a K. koja je inspektoru izjavila '' da je investitor njen brat A. nastanjen u Švedskoj a da je drugi brat H. podnosilac prijave i da je A. planirao da izgradi stanove za prodaju i koliko je njoj poznato nema gradjevinsku dozvolu, a ista izjavi da su braća  vlasnici zemljišta na kojem se vrši izgradnja. Sadržinu ovog pisanog dokaza sud je u potpunosti prihvtio jer je isti potvrdjen navodima iz iskaza svjedoka Z.D.a kao i pisanim dokazom rješenjem Ministarstva za uredjenje prostora  zaštite životne sredine br.1003-107/10 od 02.07.2010 godine.</span>
</p>
<p class="p2"></p>
<p class="p2">
<span>	Iz rješenja Ministarstva za uredjenje prostora i zaštite životne sredine br.1003-107/10 od 02.07.2010 godine proizilazi da je investitoru O.A. naredjeno da poruši stambeni objekat u naselju P. bb dimenzija u osnovi 17,0 m x 17,0 m izgradjenog prizemlja od betonskih blokova i AB ploče, a rok za izvršenje naloženih radnji je sedam dana od dana prijema rješenja. Iz obrazloženja rješenja proizilazi da je inspektor Zaštite prostora Z.D. izvršio inspekcijski pregled dana 28.05.2010 godine, i da je potom u smislu čl.150 Zakona o uredjenju prostora i izgradnji objekata naredio rušenje objekta iz razloga što za objekat nije bila izdata gradjevinska dozvola.Sadržinu ovog pisanog dokaza sud je u potpunosti prihvatio jer je ista potvrdjena  navodima iz iskaza svjedoka Z.D.a i sadržinom zapisnika o inspekcijskoj kontroli od 28.05.2010 godine.</span>
</p>
<p class="p2"></p>
<p class="p2">
<span>	Iz prepisa posjedovnog lista br. 151 za KO P. od 21.04.2010 godine, utvrđuje se da je okrivljeni O.A.sa O.H.om vlasnik nepokretnosti u mjestu Lađište koje nepokretnosti su po kulturi njiva, dvorište, pašnjak i kuća i to sa obimom prava 1/2 kao suposjednik.</span>
</p>
<p class="p2"></p>
<p class="p2">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni O.ć A.,  neutvrđenog dana i mjeseca 2009 godine, u mjestu P., opština Bijelo Polje, kao investitor protivno odredbi čl. 69 Zakona o uredjenju prostora i izgradnji objekata (Sl.list CG br.51/2008) započeo gradjenje objekta dimenzija u osnovi 17,0 m x 17,0 m koji se sastojii od prizemlja i AB ploče bez prethodno pribavljene  građevinske dozvole,</span>
</p>
<p class="p2"></p>
<p class="p2"></p>
<p class="p2">
<span>	Gradeći objekat prethodno opisanih dimenzija, bez predhodno pribavljene gradjevinske dozvole, okrivljeni se ponašao suprotno čl. 69 Zakona o uredjenju prostora i izgradnji objekata ( Službeni list CG broj 51/08 od 22.08.2008. godine), kojim je decidno propisano: '' da se objekat može graditi na osnovu gradjevinske dozvole i tehničke dokumentacije''. Postupajući na opisani način okrivljeni je ostvario obilježja krivičnog djela gradjenje bez gradjevinske dozvole iz čl. 326 a Krivičnog zakonika, pri čemu je okrivljeni bio svjestan da mu je za gradjenje objekta neophodna gradjevinska dozvola, pa je krivično djelo izvršio sa umišljajem. </span>
</p>
<p class="p2"></p>
<p class="p2">
<span>	Po ocjeni suda činjenica da okrivljeni živi i radi u Švedskoj ne znači da je isti bio u pravnoj zabludi prilikom izgradnje predmetnog objekta jer je isti kao investitor započeo gradnju što znači da je boravio u Crnoj Gori u vrijeme gradnje i da su mu bili poznati zakonski propisi iz ove obalsti odnosno da je za gradnju morao posjedovati građevinsku dozvolu prije početka izgradnje a okrivljeni u telefonskom razgovoru sa inspektorom Zejakom nije sporio da ne posjeduje gradjevinsku dozvolu kazavši da će istu pribaviti po dolasku u Crnu Goru, što takodje upućuje na zaključak da je okrivljeni bio svjestan da mu je za gradjenje predmetnog objekta neophodna građevinska dozvola.</span>
</p>
<p class="p2"></p>
<p class="p2">
<span>	Sud je cijenio i ostale pisane dokaze, ali su isti po ocjeni suda bez bitnog uticaja na drugačije odlučivanje u ovoj prvnoj stvari.</span>
</p>
<p class="p2">
<span>  </span>
</p>
<p class="p2">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem porodičnom čovjeku, koga su posledice djela pogodile jer mu je predmetni objekat srušen, a njegovu raniju osuđivanost sud je cijenio na strani otežavajućih okolnosti s tim što je imao u vidu da je od vremena zadnje osude prošao  znatan  vremenski period i da su osude bile za nesrodna krivična djela pa u nedostatku drugih otežavajućih okolnosti sud je stanovišta da su ispunjeni uslovi za izricanje krivične sankcije uslovne osude, kojom je okrivljenom utvrdio kaznu zatvora u trajanju od sedam mjeseci, i istovremeno cijenio da bi se pristupanjem izvršenju iste suviše represivno djelovalo na okrivljenog, nego i da će samo upozorenje uz prijetnju kaznom u odgovarajućem roku provjeravanja, od dvije godine, dovoljno uticati na istog, da u buduće ne vrši ova i slična krivična djela i da će se na ovaj način ostvariti svrha izricanja uslovne osude,  iz čl. 54 Krivičnog zakonika.</span>
</p>
<p class="p2">
<span> </span>
</p>
<p class="p2">
<span>	Shodno čl. 226 Zakonika o krivičnom postupka, odlučeno je u pogledu paušala, pri čemu je sud vodio računa o imovinskim prilikama okrivljenog i dužini trajanja postupka, a u smislu čl.229 ZKP-a okrivljeni je obavezan da plati troškove branioca po službenoj dužnosti  A.T.Ž. po AT-u u ukupnom iznosu od 187,50 €, koji troškovi se odnose na troškove razmatranja i kopiranje spisa od 125,00 € i  na troškove pristupa branioca na dva održana glavna pretresa od po 125,00 € umanjen za 50% od ukupnog zbira  shodno odluci o visini naknade za rad  advokata za odbranu po službenoj dužnosti (Sl.list CG'' br. 20/2010)</span>
</p>
<p class="p2"></p>
<p class="p2">
<span>	Imovinsko pravnog zahtjeva nije bilo.</span>
</p>
<p class="p2"></p>
<p class="p2">
<span>	Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana 08.12. 2011. godine</span>
</p>
<p class="p4"></p>
<p class="p2">
<span>Zapisničar							           S U D I J A </span>
</p>
<p class="p2">
<span>Koviljka Lješnjak s.r.					       Dragan Mrdak s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;}
.s5{display: inline-block; text-indent: 0; min-width: 0.048611112in;}
.p1{text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;text-align:start;hyphenate:auto;font-family:Times New Roman;font-size:13pt;}
.p12{text-indent:0.375in;text-align:start;hyphenate:auto;font-family:Times New Roman;font-size:13pt;}
.p13{text-indent:0.375in;text-align:justify;hyphenate:auto;font-family:Times;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{text-indent:0.625in;text-align:justify;hyphenate:auto;font-family:Times;font-size:13pt;}
.p16{text-indent:0.625in;text-align:start;hyphenate:auto;font-family:Times;font-size:13pt;}
.p17{margin-bottom:0.083333336in;text-align:justify;hyphenate:auto;font-family:Times;font-size:13pt;}
.p18{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p19{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p20{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p21{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p22{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p23{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 615/09</span>
</p>
<p class="p2"></p>
<p class="p2">
<span>         </span><span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljene </span><span class="s1">T. Z.</span><span>, zbog krivičnog djela neosnovano dobijanje i korišćenje kredita i druge pogodnosti iz čl. 245 st.2 Krivičnog zakonika, po optužnom predlogu Osnovnog državnog tužilaštva u Baru Kt.br. 589/09 od 29.12.2009. godine, nakon održanog glavnog javnog pretresa u prisustvu pripravnika Osnovnog državnog tužilaštva Đ. P. i okrivljene, dana 08.06.2010. godine donio je i javno objavio,</span>
</p>
<p class="p4"></p>
<p class="p5"></p>
<p class="p6">
<span class="s1">                                      P R E S U D U</span>
</p>
<p class="p6"></p>
<p class="p7"></p>
<p class="p8">
<span>Okrivljena </span><span class="s2">T. Z.</span><span class="s3"> od oca B. i majke A., rođene K., rođena .. godine u R., sa prebivalištem u B., naselje L., udata, majka troje djece, pismena, završila tri razreda osnovne škole, neosuđivana,</span>
</p>
<p class="p8"></p>
<p class="p8"></p>
<p class="p9">
<span class="s1">    K r i v a  j e :</span>
</p>
<p class="p10"></p>
<p class="p11">
<span>Što je:</span>
</p>
<p class="p11"></p>
<p class="p8">
<span class="s3">Tokom polovine decembra 2007 godine u Baru, dobijeni kredit od »Agroinvest-VFI DOO Bar« u iznosu od 2.000 €, čija je namjena prema ugovoru o zajmu od 06.12.2007 godine bila kupovina sadnica, iskoristila za drugu namjenu od one za koju joj je odobren, na način što je od navedenog zajmodavca podigla kredit u pomenutom iznosu i ustupila ga A. I.,</span>
</p>
<p class="p8"></p>
<p class="p8">
<span>- čime je učinila krivično djelo - </span><span class="s1">neosnovano dobijanje i korišćenje kredita i druge pogodnosti iz čl. 245 st. 2 Krivičnog zakonika.</span>
</p>
<p class="p12">
<span>   </span>
</p>
<p class="p13">
<span>pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a, i z r i č e </span>
</p>
<p class="p14"></p>
<p class="p15">
<span class="s1">                                          USLOVNU OSUDU</span>
</p>
<p class="p16"></p>
<p class="p14">
<span>Kojom joj utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljena u roku od 1 (jedne) godine ne izvrši novo krivično djelo.</span>
</p>
<p class="p14"></p>
<p class="p4">
<span>Okrivljena je dužna da na ime imovinsko pravnog zahtjeva u vidu naknade štete oštećenoj banci »Agroinvest-VFI DOO Bar« isplati iznos od 1.120,00 €. Za višak imovinsko pravnog zahtjeva preko dosuđenog oštećena banka se upućuje na parnični postupak.</span>
</p>
<p class="p14"></p>
<p class="p17">
<span>	Okrivljena je dužna da plati troškove krivičnog postupka u iznosu od 50 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p18"></p>
<p class="p18">
<span class="s1">       O b r a z l o ž e n j e</span>
</p>
<p class="p18"></p>
<p class="p4">
<span> Optužnim predlogom Osnovnog državnog tužilaštva u Baru Kt.br. 589/09 od 29.12.2009. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Okrivljena je u svojoj odbrani izjavila da je p</span><span class="s3">rije od prilike godinu ipo dana pozvala sestra A. I. i pitala je da li bi mogla da joj podigne kredit, jer je njena lična karta izdata od policije u Podgorici, pa u Baru ne bi mogla da podigne kredit. Ona je pristala da bude nosilac kredita kako bi sestra otplaćivala taj kredit. B. R. je došao kod nje i donio joj jedan papir i zajedno su otišli u banku, gdje je ona podigla novac u iznosu od 1.960,00 €. Ona je samo potpisala dokumenat o podizanju novca i ni jedan drugi dokument nije potpisala. Ona nije upoznata sa ugovorom o zajmu koji se nalazi u spisima predmeta, niti je ona potpisala ugovor o zajmu u rubrici zajmoprimac. Takođe joj nisu poznati žiranti H. G. i Š. A. Njena sestra A. I. je otplaćivala taj kredit do marta mjeseca kada je preslala da otplaćuje kredit. Na glavnom pretresu je dodala da nije potpisala ugovor o zajmu koji se nalazi u spisima predmeta, jer potpis u rubrici nije njen. Ona je samo potpisala jedan papir zelene boje, misli da je u pitanju ček, u prostorijama CKB i nakon toga je dobila 1.960,00 € i taj novac ona je dala svojoj sestri A. I.. Inače, ona u prethodnom postupku nije navela da je sestra A. I. zamolila da podigne taj kredit jer nije imala sredstava da napravi grobnicu i spomenik za sina koji je umro od 19 godina.  Sve radnje oko dobijanja kredita obavio je B. R.. Njoj je sestra saopštila da je redovno plaćala rate kredita, ali da treba da plaća rate još 8 ili 9 mjeseci što je ona spremna da uradi.  Imena žiranata joj nisu poznata.  Ona je u CKB bila sa B. R.om kada je podigla novac i novac je sledećeg dana predala svojoj sestri. Ona se ne razumije u kredite tako da nije ni znala za koje namjene je kredit odobren. </span>
</p>
<p class="p4"></p>
<p class="p5">
<span>	U dokaznom postupku saslušan je ovlašćeni predstavnik oštećene banke »Agroinvest-VFI DOO Bar« advokat M. R., saslušani su svjedoci A. I. i B. R., n</span><span class="s3">a saglasan predlog stranaka pročitan je iskaz svjedoka G. H. iz prethodnog postupka, pročitani su : ugovor o zajmu br. 414344 od 6.12.2007. godine, izjave žiranata sa administrativnim zabranama na ime G. H.i Š. A., izvod iz kaznene evidencije na ime okrivljene  ispostava Rožaje br. 02-245-275 od 3.02.2010. godine, plan otplate kredita na ime T. Z., uvid u nalog za isplatu CKB na ime T. Z.</span>
</p>
<p class="p5"></p>
<p class="p5">
<span class="s3">	</span><span>Ovlašćeni predstavnik oštećene banke »Agroinvest-VFI DOO Bar« advokat M. R. izjavio je da odluku o krivičnom gonjenju ostavlja na ocjenu sudu, a postavlja imovinsko pravni zahtjev </span><span class="s3">u iznosu od 1.696 € na ime neplaćenih glavnica i kamata. T. Z. je predat kredit od 2.000 €, na taj iznos bila je dužna da plati kamatu u iznosu od 576 eura, a vraćen je iznos od 880 €. Dodao je da B. R. nije imao ugovor o radu niti je bilo donijeto rješenje o njegovom radnom angažovanju, ali je on svoju kuću koja se nalazi u Starom Baru stavio na raspolaganje banci i iz tog razloga banka mu je davala određeni honorar na svaki zaključeni ugovor o kreditu ili za dovođenje klijenata u vezu sa bankom radi zaključenja ugovora.</span>
</p>
<p class="p5"></p>
<p class="p4">
<span class="s3">Svjedok </span><span class="s2">A. I.</span><span class="s3"> je izjavila da je T. Z. njena sestra. Prije 10 godina njen sin je kada je imao 18 godina izvršio samoubistvo, sahranjen je u Podgorici i ona je želela da mu napravi grobnicu, međutim, veoma teško živi, podstanar je, izdržava se čišćenjem zgrada i nije imala sredstva da to uradim. Čula je da jedna banka u Baru daje kredite, a igrom slučaja dalji rođak B. R. joj je rekao da on radi u toj banci i da joj može srediti krediti, međutim, da je problem što ima ličnu kartu izdatu u Podgorici, a ne u Baru i zbog toga je ona zamolila sestru da ona bude nosilac kredita, a da će joj ona isplaćivati rate. Poznato joj je da je sve radnje obavio B. R. i da je njena sestra dobila iznos od 1.960 €, koje je njoj predala i ona je od strane B. R.a dobila jedan papir sa planom otplate kredita i bilo je predviđeno da ona plati ukupno 24  rate. Ona je svakih mjesec dana B. R. predavala koliko je bilo potrebno, odnosno koliko je pisalo u planu otplate i ostalo je da isplati još 9 rata, međutim, dobila je poziv da dođe u policiju jer je protiv njene sestre pokrenut krivični postupak i tada je shvatila da R. nije uplatio ni jednu ratu koju je mu dala. </span>
</p>
<p class="p4"></p>
<p class="p4">
<span class="s3">Svjedok </span><span class="s2">B. R. </span><span class="s3">je izjavio da</span><span class="s2"> </span><span class="s3">ga je</span><span class="s2"> </span><span class="s3">prije od prilike dvije godine sestra T. Z., T. I. zamolila da joj pomogne oko dobijanja kredita kod »Agroinvest« banke, što je i prihvatio. On je otišao u Podgoricu kod druga G., kome ne zna prezime, da li može da mu obezbijedi dva žiranta, za sestru kako bi podigao kredit, što je on i prihvatio i donio mu je izjave i administrativne zabrane za dva žiranta koje on ne poznaje. Pošto je Z. iz Bara ona je prihvatila da bude nosilac kredita za svoju sestru I. On je predao tu dokumentaciju u »Agroinvest« banku i nakon toga Z. je dobila ček, otišla je u Komercijalnu banku i podigla novac. Njemu nije poznato ko je potpisao ugovor o zajmu u rubrici »zajmoprimac«, ali on to sigurno nije uradio.</span>
</p>
<p class="p5"></p>
<p class="p4">
<span>Svjedok </span><span class="s1">H. G.</span><span> je izjavio da </span><span class="s3">ne poznajem T. Z., nikada je nije vidio u životu, pa joj nije mogao biti žirant za dobijanje kredita. Odgovorno tvrdi da nije potpisao izjavu za žiranta u rubrici »svojeručni potpis žiranta«, niti je potpisao administrativnu zabranu. On je bio žirant K.I. i njemu se odbija od plate iznos na ime kredita koji je podigao K. I., dok mu se uopšte ne odbija iznos od plate na ime kredita koje je uzela T. Z. </span>
</p>
<p class="p4">
<span class="s3">Iz ugovora o zajmu br. 414344 od 6.12.2007. godine utvrđeno je da je ugovor zaključen između okrivljene i </span><span>»Agroinvest-VFI DOO Bar« u svrhu kupovine sadnica, u visini od 2.000 €.</span>
</p>
<p class="p4"></p>
<p class="p4">
<span class="s3">Iz izjava žiranata sa administrativnim zabranama na ime G. H. i Š. A., utvrđeno je da se iste odnose na kredit odobren T. Z.</span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije na ime okrivljene  ispostava Rožaje br. 02-245-275 od 3.02.2010. godine utvrđeno je da okrivljena nije osuđivana.</span>
</p>
<p class="p4"></p>
<p class="p4">
<span class="s3">Iz plana otplate kredita na ime T. Z. utvrđeno je da se plan odnosu na plaćanje iznosa od 11 rata u iznosima od po 110 € i 4 rate u iznosima od po 105 €. </span>
</p>
<p class="p4"></p>
<p class="p4">
<span class="s3">Uvidom u nalog za isplatu CKB na ime T. Z uzvrđeno je da se nalog odnosi na isplatu iznosa od 1.960,00 €, koji je potpisala T. Z . </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret, na način predstavljen u dispozitivu. Okrivljena u svojoj odbrani ne priznaje da je učinila krivično djelo navodeći da je ona novac od kredita predala svojoj sestri. U postupku je na nesumnjiv način utvrđeno da između okrivljene i </span><span class="s3">»Agroinvest VFI DOO Bar« zaključen ugovor o zajmu, u iznosu od 2.000 €, da je okrivljena potpisala nalog za isplatu novca, primila novac, koji je predala A. I., odnosno iskoristila za drugu namjenu od one za koju joj je novac predat. Navedeno činjenično stanje utvrđeno je iz odbrane okrivljene, iskaza svjedoka A. I. koja je potvrdila odbranu okrivljene da je okrivljena njoj predala novac od dobijenog kredita i ugovora o zajmu. </span>
</p>
<p class="p4"></p>
<p class="p4">
<span class="s3">Okrivljenoj je stavljeno na teret da je dobijeni kredit iskoristila za drugu namjenu, a ne onu za koju joj je kredit odobren, koja činjenica je nesporno utvrđena,  kod okrivljene je i prije započinjanja procedure oko dobijanja novca postojala namjera da novac nenamjenski iskoristi, iako okrivljena sebe doživljava samo kao lice preko koga je da drugo lice dobilo kredit. </span>
</p>
<p class="p4"></p>
<p class="p4">
<span>Okrivljena je krivično djelo učinila sa direktnim umišljajem svjesna da je novac od dobijenog kredita iskoristila za drugu namjenu od one za koju joj je odobren. Okrivljena je znala da za dobijanje kredita moraju da budu ispunjeni uslovi i određena procedura i da jedno lice ne može da dobije kredit za određenu namjenu, da kredit koristi za drugu namjenu od one za koju je kredit dobijen. Okrivljena nije popisala ugovor o kreditu, međutim, to ne utiče na postojanje krivice, jer je okrivljena potpisala nalog za isplatu, nakon toga primila novac od odobrenog kredita, a obilježje krivičnog djela ostvaruje ko odobreni kredit koristi za drugu namjenu, a </span><span class="s3">ne onu za koju joj je kredit odobren.</span>
</p>
<p class="p4"></p>
<p class="p4">
<span class="s3">Sud je precizirao prezime okrivljene jer je utvrđeno da se okrivljena preziva T., a ne T., kako je navedeno u optužnom predlogu. </span>
</p>
<p class="p4"></p>
<p class="p14">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljena porodična osoba, majka troje maloljetne djece, do sada neporočnog vladanja, lične prilike jer je u pitanju lice lošeg zdravstvenog stanja i da se ovlašćeni predstavnik oštećene banke nije pridružio krivičnom gonjenju. Otežavajućih okolnosti nije bilo. Cijeneći navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude, </span><span class="s4">u okviru opšte svrhe izricanja krivičnih sankcija </span><span>i na taj način dovoljno uticati na okrivljenu da u buduće ne vrši krivična djela. </span>
</p>
<p class="p4"></p>
<p class="p4">
<span>Odluka o imovinsko pravnom zahtjevu zasniva se na odredbi čl. 212 st.2 KZP. Ovlašćeni predstavnik oštećene Banke »Agroinvest-VFI DOO Bar« je postavio imovinsko pravni zahtjev u iznosu od </span><span class="s3">1.696 €</span><span>, jer je od predatog kredita vraćen iznos od 880,00 €. Sud je ocijenio da je imovinsko pravni zahtjev djelimično osnovan. Naime, sud je od iznosa koji je predmet izvršenja djela a koji iznosi 2.000 € odbio iznos plaćenih rata u iznosu od 880,00 €, nakon čega je dobijen iznos od 1.120 €. Za višak imovinsko pravnog zahtjeva preko dosuđenog oštećena Banka se upućuje na parnični postupak, jer prema stavu sudske prakse (presuda Vrhovnog suda Srbije, Kž. I 877/78) sud ne može okrivljenog obavezati na plaćanje imovinsko pravnog zahteva u većem iznosu od protivpravne imovinske koristi ili štete utvrđene činjeničnim opisom krivičnog djela. Sud prilikom odlučivanja o imovinsko pravnom zahtjevu nije cijenio kao osnovan plan otplate kredita, već zvaničnu evidenciju oštećene Banke, a ne akt za koji okrivljena tvrdi da predstavlja internu saradnju nje i B. R.a.</span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP. Okrivljena je dužna da plati troškove krivičnog postupka u iznosu od 50 €, na ime troškova za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p4"></p>
<p class="p19">
<span>Na osnovu izloženog odlučeno je kao u izreci presude</span>
</p>
<p class="p20"></p>
<p class="p20">
<span class="s1">OSNOVNI SUD U BARU</span>
</p>
<p class="p20">
<span class="s1">Dana 08.06.2010. godine</span>
</p>
<p class="p5"></p>
<p class="p5"></p>
<p class="p5"></p>
<p class="p10">
<span class="s1"> ZAPISNIČAR,							      S U D I J A</span>
</p>
<p class="p10"></p>
<p class="p5">
<span class="s1">M. M.				                                G. Š.</span>
</p>
<p class="p5"></p>
<p class="p21"></p>
<p class="p21"></p>
<p class="p21">
<span class="s1">PRAVNA POUKA</span><span>:Protiv ove presude može se </span>
</p>
<p class="p21">
<span>izjaviti žalba Višem sudu u Podgorici u roku od</span>
</p>
<p class="p21">
<span>8 (osam) dana od dana prijema pismenog otpravka.</span>
</p>
<p class="p21">
<span>Žalba se predaje ovom sudu u dva primjerka.</span>
</p>
<p class="p10"></p>
<p class="p10"></p>
<p class="p10"></p>
<p class="p10">
<span class="s1">DNA</span><span>:-    1 x ODT, </span>
</p>
<p class="p22">
<span class="s5">-​&nbsp;</span><span>1 x okrivljenoj</span>
</p>
<p class="p22">
<span class="s5">-​&nbsp;</span><span>1 x punomoćniku M. R. nakon pravosnažnosti. </span>
</p>
<p class="p22">
<span class="s5">-​&nbsp;</span><span>u spise. </span>
</p>
<p class="p10"></p>
<p class="p4"></p>
<p class="p23"></p>


</body>
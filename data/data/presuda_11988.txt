<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="jadranka.pavlovic" name="author">
</head>
<body class="b1 b2">
<p class="p1">
<span class="s1">Posl.br.P.11/12-94</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span><span class="s1">OSNOVNI SUD U KOLAŠINU</span><span>, kao prvostepeni parnični po sudiji Jadranki Pavlović sa zapisničarom Vlahović Nadom u pravnoj stvari tužilaca </span><span class="s1">Š. N.</span><span> , iz B. i </span><span class="s1">M.S.</span><span>, iz K., zastupane po punomoćniku Š. N.protiv tuženih C. G., zastupana po Z. i. p. i. C. G., i U. z. š. C. G., radi utvrdjivanja prava svojine, v.s. 5.000.000.000 dinara, nakon ročišta za glavnu raspravu održanog i zaključenog dana 18.05.2012. godine, dana 18.06.2012. godine donio je</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	Tužbeni zahtjev tužilaca kojim su tražili da se utvrdi da su tužioci vlasnici dijela katastarske parcele broj 647/1 zv. "J.", KO S. površine 101 ha koja se graniči sa sjevera parcelom šume B. M., sa zapada iz potoka imovinom B.M., društvenom imovinom, pravcem sjeverozapad na brdo više "D", pa u "C" sa južne strane, od "C" pored imovine Z. D. i V. na "M.L." do imovine Š. i sa istočne strane pored imovine Š. A., K.i D. i R.D. </span><span class="s1">ODBIJA SE</span><span> kao </span><span class="s1">NEOSNOVAN.</span>
</p>
<p class="p1"></p>
<p class="p1">
<span>	Ne dozvoljava se povraćaj u predjašnje stanje zbog propuštenog roka za uplatu novčanog iznosa potrebnog za podmirenje troškova vještačenja i uvidjaja suda na licu mjesta.</span>
</p>
<p class="p1"></p>
<p class="p1">
<span>	Svaka stranka snosi svoje troškove postupka.</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p2"></p>
<p class="p2"></p>
<p class="p1"></p>
<p class="p1">
<span>	Tužilac Š. N. je u tužbi naveo da je tužiočev djed M. D. / N./ Š. na osnovu presude O. s. K. br.475 od 30.oktobra 1896. godine posjedovao šumu zv. "J. N.", koja je sada dio parcele 647/1 KO S. u granicama sa zapada šumom Š. T., S. i tuženog, sa juga šumom Z. V., D. i dr., sa istoka šumom Š. A., Š. K. i D. sa istoka šumom R. D. i B. M. i sa sjevera šumom B. S.. Da je u postupku primjene Zakona o katastru / Sl.list CG broj 25/84/ ova šuma upisana kao društvena sa pravom korišćenja drugotuženog a na osnovu razgraničenja društvene od privatnih imovina, kao navodno seoska šuma, što je učinjeno u postupku u kojem tužiocu nije pružena mogućnost da dokaže svoje pravo na istoj. Da su povodom granične linije izmedju parcele šume  zv. "J. N." u svojini i posjedu M. D. / N. / Š. i vlasnika i posjednika parcele - livade zv. "B." u svojini L. P. V.  postojali stalni nesporazumi pa je M. D. kao istaknuti zaslužnik i ratnik u Hercegovačkim i drugim Crnogorsko - Turskim ratovima, te nosilac zlatne medalje zahtijevao i dobio od tadašnjih crnogorskih vlasti potvrdjenje svojine i posjeda na šumi  izmedju njegove livade zv.  "D." i "J." sa njene sjeverne i istočne strane i livade sa njene južne strane koja reljefno gravitira R. u svojini L. P.. Da je ovo potvrdjenje uslijedilo i od ministra P. koji će i kasnije urgirati za rešavanje medjusobnih sporova izmedju M.i L., a što dokazuje Setencija Okružnog suda Kolašin broj 475 od 30.oktobra 1896. godine. No i pored toga L. P. je nastavio sa raznoraznim smetnjama M. posjeda na spornoj šumi kao što je režiranje spora izmedju njegovih saplemenika, Bukopoljanaca o komunu , navodno njihovom, a u stvari u M.posjedu, tretirajući granice tog komna kao Rovačku a ne M. imovinu, ostavljajući komun za vodopoj Bukopoljanaca sa nekakvim širokim prilaznim putevima preko njihovih, tada navodno dijeljenih djelova. Da farsu spora izvode pred nenadležnim komandirom R.M. i perjanikom M.L.. Da kada je saznao za ovakav napad na svoj , od zvaničnih vlasti potvrdjen posjed M. je pokrenuo spor pred nadležnim Kapatanskim sudom na teritoriji na kojoj se nalazi sporna nepokretnost pa je od strane Mješovitog kapetanskog suda koji su sačinjavali : od Rečinjana kapetan V. B., a od V. kapetan M. N. V. i T.V., pa je sporni slučaj izmedju oficira L. P. i M.D. riješen Setencijom  i na način u Setenciji iz 1896. godine tj. medjašima utvrdjenim i potvrdjenim prilikom uvidjaja lica mjesta koji je prethodio sačinjavanju Setencije i na temelju zakletve M. P. te kazivanja i tada prisutnog V. R. a što se vidi iz dijela Setencije u tački 26 kojom su opisani medjaši izmedju L. P. i M. D. gdje su izričito u tekst Setencije unijete riječi V. " pa u bukvu gdje je kazao pop R. M., pa pravac iz bukve na kosu u truli panjat, gdje sam ga ja mojom rukom stavio po kazivanju M.P.a", a M.P. je lice koje se kune što se vidi iz dispozitivne odredbe Setencije. Da od tada pravni prathodnici tužioca djed, a kasnije otac su predmetnu parcelu držali nesmetano kao svoju do 1970. godine kada je ova parcela oglašena društvenom imovinom. Da se predmetna parcela samo sa zapada graniči društvenom imovinom te da i to govori da ova parcela nikada nije bila društvena odnosno seoski komun. Da nesumnjivo proizilazi da je djed tužioca vlasnik sporne parcele na osnovu citirane Setencije, da je predmetna Setencija valjan osnov savjesne državine koja je dovela do sticanja svojine održajem protekom potrebnog zakonskog vremena savjesne i zakonite državine djeda, oca  i tužioca pa je i po tom osnovu tužilac postao vlasnik. Predlaže da sud donese presudu kojom će se utvrditi da je tužilac vlasnik dijela parcele broj 647/1 zv. "J." KO S. površine 12 ha u mjerama i granicama kao u dispozitivu ove presude što su tuženi dužni priznati.</span>
</p>
<p class="p1"></p>
<p class="p1">
<span>	Sa tužbom radi utvrdjivanja prava svojine na istoj nepokretnosti ustale su M.S. i Š. B. sestre tužioca Š. N.pa je sud rešenjem P.br.232/10-94 radi zajedničkog raspravljanja spojio navedene parnice.</span>
</p>
<p class="p1"></p>
<p class="p1">
<span>	Tokom postupka tužioci su naveli da je umrla Š. B., bez potomstva, a da su njeni naslednici tužioci Š.N. i M. S..</span>
</p>
<p class="p1"></p>
<p class="p1">
<span>	Tokom postupka tužioci navode da je u petitumu tužbe površina sporne nepokretnosti navedena od 12 ha, medjutim da u opisanim granicama je površina od 101 ha. Tužioci nijesu stavili konačan predlog u predmetnoj pravnoj stvari.</span>
</p>
<p class="p1"></p>
<p class="p1">
<span>	Prvotuženi je u odgovoru na tužbu  i preko svog zastupnika osporio tužbeni zahtjev navodeći  da tužioci nijesu pružili sudu nijedan pravno valjan dokaz u pogledu prava svojine na spornoj nepokretnosti  osim konstatacije u tužbi da je ista stečena nasledjem od svojih pravnih prethodnika. Da se radi o velikom kompleksu šume koja je rešenjem o razgraničenju označena kao državna svojina. Da je uporedo sa ovim postupkom tužilac inicirao i upravni postupak podnoseći zahtjev za povraćaj i obeštećenje za istu nepokretnost te je od strane Regionalne komisije Bijelo Polje njegov zahtjev odbijen kao neosnovan.</span>
</p>
<p class="p1"></p>
<p class="p1">
<span>	Drugotuženi  je takodje osporio tuženi zahtjev navodeći da su tužioci dužni dokazati kako je stečena svojina na predmetnoj nepokretnosti te kako su svojinu stekli njihovi pravni prethodnici i kada. </span>
</p>
<p class="p1"></p>
<p class="p1">
<span>	Glavna rasprava je održana i zaključena u odsutnosti uredno pozanih tuženih u smislu čl.298 ZPP pa je tako izostao i njihov konačan predlog u ovoj pravnoj stvari.</span>
</p>
<p class="p1"></p>
<p class="p1">
<span>	Po zaključenju ročišta za glavnu raspravu od 18.05.2012. godine tužilac je dana 28.05.2012. godine dostavio zahtjev za povraćaj u predjašnje stanje zbog propušenog roka za uplatu troškova za izlazak suda na lice mjesta i vještačenja po vještacima geodetske i šumarske struke navodeći da je tužilac pokušao da iz Beograda kao svog mjesta stalnog boravka pribasvi činjenice i uslove za prenos sredstava, troškova predujma, pa je od trane šefa računovodstva suda / ili njegovog zamjenika / savjetovan da s obzirom na odnose izmedju država Srbije i Crne Gore nije bezbjedno vršiti toliku uplatu od 500,00 € i da će o tome obavijestiti sudećeg sudiju te da se uplata izvrši par dana prije rasprave.  Predlaže da sud dozvoli povraćaj u predjašnje stanje. Uz predlog nije dostavio dokaz da je istovremeno sa podnošenjem predloga izršio propuštenu radnju  - uplatu na ime troškova vještačenja i uvidjaja lica mjesta.</span>
</p>
<p class="p1"></p>
<p class="p1">
<span>	Radi razjašnjenja ove sporne grajdansko pravne stvari sud je u dokaznom postupku proveo sledeće dokaze:</span>
</p>
<p class="p1"></p>
<p class="p1">
<span>	Izvršio uvid u Stenciju broj 475 iz 1896. godine , uvid u kupoprodajni ugovor izmedju V. Š. R. i Ž.B., u rešenje o razgraničenju šuma iz 1970. godine, pročitao zapisnike sa raspravnih ročišta od 20.05.1996., 10.06.1996. i 20.12.1999. godine sa dokazima koji su na tim raspravana provedeni.</span>
</p>
<p class="p1"></p>
<p class="p1">
<span>	Ocjenom provedenih dokaza cijenjenih u smislu čl.9 ZPP sud nalazi:</span>
</p>
<p class="p1"></p>
<p class="p1">
<span>	Predmet spora predstavlja zahtjev tužilaca da se na njihovoj strani utvrdi pravo svojine na dijelu katastarske parcele broj 647/1 KO S.površine 101 ha. Zahtjev tužbe zasniva se na tvrdnji tužilaca da su vlasnici sporne nepokretnosti po osnovu nasledja iza smrti njihovog oca M.i djeda M. D. koji je ovu nepokretnost stekao po osnovu Setencije broj 475 iz 1896. godine. Tvrde da su se od davnina preko svojih pravnih prethodnika, a i lično nalazili u njenom posjedu sve do 1970. godine kada je opštinska komisija za razgraničenje šuma povlačeći graničnu liniju spornu nepokretnost pripojila šumi u državnoj svojini. Tužioci na kojima je teret dokazivanja nijesu sudu pružili relevantne dokaze kojim dokazuju pravo svojine na spornoj nepokretnosti. Tužioci nijesu predujmili troškove uvidjaja suda na lice mjesta i vještačenja pa je sud shodno čl.151 ZPP odustao od izvodjenja dokaza uvidjaja suda na licu mjesta i vještačenja po vještacima geodetske i šumarske struke. Stoga , sporna nepokretnost nije identifikovana prema važećoj katastarskoj evidenciji, nije utvrdjena starost i sastojina šume, pa je sud o zahtjevu tužilaca odlučivao na osnovu raspoloživog procesnog materijala.</span>
</p>
<p class="p1"></p>
<p class="p1">
<span>	Sud je u postupku cijenio Setenciju roj 475 iz 1896. godine pa zaključuje da je predmetnom Setencijom riješen spor izimedju Rečinjana i Vasojevića te da predmetnom Setencijom pa ni tačkama 25 i 26 na koje se tužioci pozivaju nije utvrdjen posjed njihovog pravnog prethodnika djeda M. D.. Uz to Setencija ne može biti dovoljan dokaz o svojini na šumi bez istovremenog utvrdjenja punovažnog pravnog osnova za sticanje prava svojine.  Ni kupoprodajni ugovor zemlje koji su tužioci priložili ne upućuje na zaključak o osnovanosti tužbenog zahtjeva tužilaca. Predmetni kupoprodajni ugovor zaključen je izmedju V. Š. R. sa jedne strane i N.Ž. B. s braćom sa druge strane. Iz ugovora se ne može utvrditi kada je predmetni ugovor zaključen, a imena pomedjaša imovine koja je bila predmet kupoprodaje ne upućuju na zaključak  da je zemlja koja je bila predmet kupoprodaje bila susjedna sa imovinom koju potražuju tužioci jer se medju imenima pomedjaša nigdje ne pominje pravni prethodnik tužilaca djed  M.D., niti otac M. Š. a ni tužioci. Tužioci čak nijesu ni objasnili u kakvoj je vezi predmetni ugovor sa spornom nepokretnošću.</span>
</p>
<p class="p1"></p>
<p class="p1">
<span>	Tužioci navode da su pravo svojine stekli nasledjem od svojih pravnih prethodnika. Nasledjivanjem pravo svojine se može steći samo pod uslovom da je to pravo postojalo u korist ostavioca i da naslednik, kao sticalac , svoje pravo svojine izvodi iz prava svojine ostavioca, kao njegovog prethodnika. Kako je prema pravnom režimu na šumama oduvijek važila pravna pretpodstavka da su šume u državnoj svojini, a u privatnoj  ako je pravo svojine stečeno po posebnom pravnom osnovu.  Na pravnu pretpostavku da su šume u državnoj svojini upućuje i pravno pravilo paragrafa 2 Zakona o šumama iz 1929. godine prema kome su šume vlasništvo države, a kao privatno vlasništvo priznaju se samo one šume na kojima je privatno lice zakonitim putem pribavilo pravo vlasništva. Navedena pravna pretpodstakva da su šume u državnoj svojini je u skladu i sa sadašnjim pozitivnim propisima Zakonom o imovini Crne Gore i Zakonom o šumama. Tužioci nijesu dokazali da su njihovi pravni prethodnici bili vlasnici sporne nepokretnosti, a bili su dužni da dokažu punovažan pravni osnov po kome je njihov pravni prethodnik stekao pravo svojine na šumi, kao i da je svojinu stekao na zakonit način. Tužioci nijesu dokazali ni miran posjed na spornoj nepokretnosti koji bi mogao dovesti do sticanja prava svojine putem održaja.</span>
</p>
<p class="p1"></p>
<p class="p1">
<span>	Sud nije dozvolio povraćaj u predjašnje stanje zbog propuštanja roka za uplatu sredstava radi uvidjaja lica mjesta i vještačenja po vještacima geodetske i šumarske struke. Predlog za povraćaj u predjašnje stanje podnijet je iz očigledno nepravdanog razloga pa je sud o istom odlučio bez održavanja ročišta. U dosadašnjem toku postupka u parnici koja je započela 1994. godine tužiocu je na ročištu 20.06.1996. godine prvi put naloženo da predujmi troškove vještačenja. Drugi put tužiocu je naložena uplata predujma za troškove vještačenja na ročištu od 21.12.2010. godine, a treći put tužiocu je na ročištu od 13.03.2012. godine naloženo da uplati predujam troškova vještačenja. Tužioci su upozoreni na posledice neuplate troškova vještačenja. Tužilac je na ročištu od 18.05.2012. godine izjavio da troškove nije predujmio sa čega je sud shodno čl.151 ZPP  odlučio da se neće provoditi dokaz uvidjaj suda na licu mjesta i vještačenje po vještaku geodetske i šumarske struke. Dakle, sasvim je očigledno da tužilac nije želio da predujmi sredstva za vještačenja, a ukoliko ista nije mogao predujmiti u Beogradu tužilac je redovno dolazio na ročišta, pa je predujam mogao uplatiti u Kolašinu. Nadalje shodno čl. 113 st.4 ZPP tužialc je bio dužan da istovremeno sa podnošenjem predloga za povraćaj u predjašnje stanje da izvrši propuštenu radnju, što tužilac nije učinio. Sa prednjih razloga sud nije dozvolio povraćaj u predjašnje stanje.</span>
</p>
<p class="p1"></p>
<p class="p1">
<span>	Odluka o troškovima postupka donijeta je na osnovu čl.152 ZPP. Tužbeni zahtjev tužilaca je odbijen a tuženi nijesu postavili zahtjev za naknadu troškova postupka pa je sud odlučio da svaka stranka snosi svoje troškove postupka.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U KOLAŠINU,</span>
</p>
<p class="p2">
<span class="s1">Dana, 18.06.2012. godine</span>
</p>
<p class="p2"></p>
<p class="p1"></p>
<p class="p1">
<span class="s1">Zapisničar,								S U D I J A,</span>
</p>
<p class="p1">
<span class="s1">Nada Vlahović,						       Jadranka Pavlović,</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">.</span>
</p>
<p class="p1">
<span>	</span>
</p>
<p class="p3"></p>


</body>
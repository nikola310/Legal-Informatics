<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Verdana;font-size:11pt;text-decoration:underline;}
.p1{text-align:justify;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>											</span><span class="s1">K.br.114/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Svetlane Načić, kao predsjednika vijeća, i sudija porotnika Gana Bećirovića i Miljana Pešića, kao članova vijeća, uz učešće namještenika suda Zorice Šćekić, kao zapisničara, u krivičnom predmetu okrivljenog S.H.a iz B.Polja-Sutivan,  zbog krivičnog djela nasilje u porodici ili u porodičnoj zajednici iz čl. 220  st. 3 u vezi st.1 Krivičnog zakonika i krivičnog djela vanbračna zajednica sa maloljetnikom iz čl. 216 st. 1 Krivičnog zakonika,  postupajući po optužnici Osnovnog državnog tužilaštva  u Bijelom Polju, Kt. br.713/2009 od 10.12.2009.godine, nakon održanog usmenog, glavnog i javnog pretresa, u prisustvu zamjenika  ODT-a u B.Polju – Katarine Kljajević, okrivljenog i oštećene mldb.Č.M., dana 20.05.2010. godine, donio je i javno objavio</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni S.H.O (jmbg ...), od oca M., majke Sonje, rodjen ....godine u B.Polju, sa prebivalištem u mjestu rodjenja – Sutivan, Musliman, nezaposlen, otac jednog djeteta, pismen, sa završenom SSS, dobrog imovnog stanja, neosuđivan, </span>
</p>
<p class="p2"></p>
<p class="p2">
<span>		</span>
</p>
<p class="p3">
<span>K r i v     j e</span>
</p>
<p class="p2">
<span>	-što je:</span>
</p>
<p class="p2"></p>
<p class="p2">
<span>	1.Dana 04.11.2009.godine i 05.11.2009.godine, u mjestu Kukulje – opština B.Polje, u porodičnoj kući, primjenom nasilja, ugrozio tjelesni i duševni integritet člana svoje porodice - supruge oštećene maloljetne Č.M., na način što je poslije kraće svađe udario nogom u leđa, a zatim je izudarao otvorenim šakama u predjelu glave i pesnicama u predjelu leđa, nakon čega je stegao za vrat, upućujući joj više psovki, kojom prilikom joj nanio lake tjelesne povrede u vidu oguljotine kože ispod desnog uva i na leđima sa lijeve strane i krvnog podliva ispod desnog uva i u predjelu desne slabine,</span>
</p>
<p class="p2">
<span> </span>
</p>
<p class="p2">
<span>	-čime je izvršio krivično nasilje u porodici ili  porodičnoj zajednici iz čl. 220  st. 3 u vezi st. 1 Krivičnog zakonika,</span>
</p>
<p class="p2"></p>
<p class="p5">
<span>2.U vremenu od oktobra mjeseca 2008.godine do dana 05.11.2009.godine živio u vanbračnoj zajednici sa maloljetnom Č.M iz mjesta Rasovo, opština Bijelo Polje, rođenom 31.12.1991.godine,</span>
</p>
<p class="p5"></p>
<p class="p5">
<span>-čime je izvršio krivično djelo vanbračna zajednica sa maloljetnikom iz čl. 216 st. 1 Krivičnog zakonika, </span>
</p>
<p class="p5"></p>
<p class="p5">
<span> pa mu sud primjenom citiranog zakonskog propisa, te čl. 2, 4, 5, 13, 15, 32, 36, 42, 45 i 46  Krivičnog zakonika, u t v r đ u j e </span>
</p>
<p class="p5"></p>
<p class="p5">
<span>-za krivično djelo nasilje u porodici ili porodičnoj zajednici iz čl. 220  st. 3 u vezi st. 1 Krivičnog zakonika, kaznu zatvora u trajanju od 3 (tri) mjeseca,</span>
</p>
<p class="p5"></p>
<p class="p5">
<span>-za krivično djelo vanbračna zajednica sa maloljetnikom iz čl. 216 st. 1 Krivičnog zakonika, kaznu zatvora u trajanju od 2 (dva) mjeseca, </span>
</p>
<p class="p5"></p>
<p class="p5">
<span>i primjenom čl. 48, 52, 53, 54 KZ, i čl.199 st.2, 202 i 364 Zakonika o krivičnom postupku,  i z r i č e</span>
</p>
<p class="p2"></p>
<p class="p3">
<span>USLOVNU OSUDU </span>
</p>
<p class="p2"></p>
<p class="p2">
<span>	Kojom mu utvrđuje jedinstvenu kaznu zatvora u trajanju od 4 /četiri/ mjeseca i istovremeno određuje da se ista neće izvršiti ukoliko okrivljeni u roku od 2 /dvije/ godine ne izvrši novo krivično djelo.  </span>
</p>
<p class="p2"></p>
<p class="p2">
<span>	Okrivljeni se obavezuje da plati ovom sudu, na ime troškova krivičnog postupka iznos od 44,00 €, kao i na ime paušala iznos od 30,00€, koje iznose će uplatiti na Depozit novčanih kazni, troškova postupka i paušala ovog suda, na žiro račun br.: 530-4149-79,   sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnicom Osnovnog državnog tužilaštva u B.Polju, Kt.br.713/2009 od 10.12.2009.godine okrivljenom S.H.u iz B.Polja,  stavljeno je na teret izvršenje krivičnog djela nasilje u porodici ili porodičnoj zajednici iz čl. 220  st. 3 u vezi st. 1 Krivičnog zakonika i krivičnog djela vanbračna zajednica sa maloljetnikom iz čl. 216 st. 1 Krivičnog zakonika. </span>
</p>
<p class="p2"></p>
<p class="p2">
<span> 	Glavni pretres je održan u prisustvu zamjenika ODT-a u B.Polju – Katarine Kljajević, okrivljenog S.H.a i oštećene mldb. Č.M..</span>
</p>
<p class="p2"></p>
<p class="p2">
<span>	U završnoj riječi zamjenik ODT-a u B.Polju izjavila je da imajući u vidu dokaze izvedene na glavnom pretresu smatra da je činjenično stanje iz dispozitiva optužnice pod st.1 i 2 u potpunosti dokazano te da je samim tim utvrđeno da je okrivljeni izvršio krivična djela koja su mu optužnicom stavljena na teret i zatražila od suda da okrivljenog za ista oglasi krivim i osudi na kaznu po zakonu.   </span>
</p>
<p class="p2"></p>
<p class="p2">
<span>	Oštećena mldb.Č. M.a, u završnoj riječi se nije pridružila krivičnom gonjenju protiv okrivljenog, niti je postavila imovinsko-pravni zahtjev, a istakla je da su se izmirili te da žive u skladnim odnosima, u skladnoj vanbračnoj zajednici, pa je stoga tražila od suda da okrivljenog što blaže kazni ukoliko utvrdi krivicu na njegovoj strani.</span>
</p>
<p class="p2"></p>
<p class="p2">
<span>	Okrivljeni S.H.o, u svojoj odbrani, u bitnom, istakao je da je sa Č.M živio u vanbračnoj zajednici od oktobra 2008.godine, da od njenog oca nije tražio dozvolu za sklapanje braka sa istom, te da se nijesu vjenčali isključivo zbog nedostatka vremena. Istakao je da se sa oštećenom dobro slagao u početku, ali da su se njeni roditelji, a posebno majka miješali u njihov život i da su doprinijeli pogoršanju odnosa između njih. Izjavio je da sa Č.M ima kćerku. Takođe, izjavio je da je dana 05.11.2009.godine, M.a bila u posjeti svojim roditeljima, te da mu je nakon što se vratila, istog dana, rekla da želi da ga napusti, da je na to nagovaraju njeni roditelji, i objasnila mu kako da hrani i čuva njihovu bebu koja je tada imala svega dva mjeseca, te da je on u početku mislio da se ista šali sa njim. Nakon tog razgovora, dok je on bio kod bebe, M.a je rekla da ide do toaleta i izašla je, a pošto se nije vratila odmah, pomislio je da je otišla kod roditelja. Izjavio je da je ubrzo nakon toga dobio poziv da se javi u policiju, jer ga je supruga prijavila da je udarao. Istakao je da tog, kritičnog dana, nije vrijeđao, ni psovao niti udarao ili na bilo koji drugi način maltretirao svoju nevjenčanu suprugu, te da to nije radio ni ranije, a da kritičnog dana vrata na kući nijesu bila zaključana, te da je telefon bio kod nje. Istakao je da ga je supruga napustila jer su je na to nagovorili njeni roditelji.</span>
</p>
<p class="p2"></p>
<p class="p2">
<span>	U završnoj riječi istakao je da se ne osjeća krivim, priznao da je svoju vanbračnu suprugu kritičnog dana uhvatio za vrat, ali da nije imao namjeru da istu povrijedi, te istakao da sa istom živi u skladnoj vanbračnoj zajednici, da planira da sa njom zaključi brak i zatražio od suda da ga što blaže kazni ukoliko utvrdi krivicu na njegovoj strani.</span>
</p>
<p class="p2">
<span>	</span>
</p>
<p class="p2">
<span>	Radi utvrdjivanja odlučnih činjenica i krivice na strani okrivljenog, sud je na glavnom pretresu izveo dokaze: saslušao u svojstvu svjedoka  mldb. oštećenu Č. M.u, izvršio uvid u medicinsku dokumentaciju na ime oštećene Č.M., pročitao nalaz i mišljenje vještaka medicinske struke dr M.S.sa zapisnika Kri.br.401/09 od 02.12.2009.godine, dat pred istražnim sudijom ovog suda, te  izvršio uvid u izvod iz KE na ime okrivljenog. </span>
</p>
<p class="p2"></p>
<p class="p2">
<span>	Sud je cijenio odbranu okrivljenog kao djelimično priznanje izvršenih  krivičnih djela, jer isti nije sporio činjenicu da je od oktobra 2008.godine do kritičnog događaja, dana 05.11.2009.godine živio u vanbračnoj zajednici sa Č.M, rodjenom 31.12.1991.godine, te da je kritičnom prilikom oštećenu uhvatio za vrat, s tim što sud nije prihvatio navode iz njegove odbrane da istu nije udarao, jer su ovakvi navodi obezvrijedjeni nalazom vještaka medicinske struke, koji je dat po osnovu medicinske dokumentacije na ime oštećene. Iz nalaza i mišljenja vještaka medicinske struke proizilazi da je oštećena kritičnom prilikom zadobila povrede naznačene u izreci presude, a koje kako pojedinačno tako i zbirno spadaju u laku tjelesnu povredu, te da su iste mogle nastati udarom tupo tvrdim predmetom, moguće od udarca pesnicom ili od udarca nogom obuvenom u obuću. Sud je u potpunosti prihvatio nalaz vještaka medicinske struke kao jasan i objektivan, jer je isti dat od strane stručnog lica, a po osnovu medicinske dokumentacije na ime oštećene, koja predstavlja objektivni pokazatelj o vrsti i lokaciji povreda kod iste, a koje su konstatovane pregledom neposredno nakon kritičnog dogadjaja.</span>
</p>
<p class="p2"></p>
<p class="p2">
<span>	Oštećena je u svom iskazu, datom na glavnom pretresu istakla da ne ostaje pri iskazu datom pred istražnim sudijom, jer je isti dala u ljutini, te da je preuveličala kritični događaj. Istakla je da sa okrivljenim S.H.om, živi u vanbračnoj zajednici, u skladnim odnosima, da su se pomirili nakon kritičnog događaja, te da je isti ona izazvala kako postupcima tako i riječima i da je sa njene strane bilo ljubomore koja je doprinosila čestim svađama. Dalje je istakla da ju je kritičnom prilikom okrivljeni S.H.o jednom udario i da joj  je priprijetio da će je objesiti o šljivu, te da je ona naznačene prijetnje ozbiljno shvatila pa je  zbog toga pobjegla od kuće i slučaj prijavila policiji. Takođe je istakla da se u oktobru mjesecu 2008.godine  udala za S.H.a, te da su prvih pet mjeseci živjeli u dobrim odnosima, a da su se nakon toga često svađali, da je za vrijeme trudnoće jednom napustila okrivljenog , kao i kritičnog događaja, te da su se njih dvoje dva mjeseca nakon kritičnog događaja pomirili i da danas žive u skladnim odnosima, u vanbračnoj zajednic sa mldb. kćerkom Maidom koja ima devet mjeseci, s tim što namjeravaju da zaključe brak. U odnosu na razlike u kazivanju oštećene u toku istražnog postupka i sa glavnog pretresa sud je prihvatio iskaz oštećene i njeno obrazloženje zašto je u istrazi drugačije kazivala, stim što nije prihvatio  njene navode sa glavnog pretresa da je nju okrivljeni samo jednom udario kritičnom prilikom i iste je cijenio kao usmjerene na olakšavanje krivično pravnog položaja okrivljenog, jer su ovi navodi u suprotnosti sa medicinskom dokumentacijom na ime oštećene kao i  nalazom i mišljenjem vještaka medicinske struke.</span>
</p>
<p class="p2">
<span> </span>
</p>
<p class="p2">
<span>	Postupajući na navedeni način – živeći u vanbračnoj zajednici sa licem za koje je znao da je maloljetno,što se utvrđuje iz odbrane samog okrivljenog i iskaza oštećene, okrivljeni je u svojim radnjama ostvario elemente krivičnog djela vanbračna zajednica sa maloljetnikom iz čl. 216 st. 1 Krivičnog zakonika, koje je izvršio s umišljajem s obzirom da je bio svjestan da je zasnovao vanbračnu zajednicu sa mldb. licem, imajući u vidu da su mu u vrijeme zasnivanja takve zajednice bile poznate godine mldb. Č.M.. Takodje, primjenjujući nasilje i udarajući svoju mldb. vanbračnu suprugu nogom, otvorenim šakama i pesnicama, stežući je za vrat, okrivljeni je ugrozio tjelesni i duševni integritet člana svoje porodične zajednice - vanbračne supruge, koja je pri tom bila maloljetna,  i na taj način izvršio krivično djelo nasilje u porodici ili porodičnoj zajednici  iz čl. 220 st. 3 u vezi st. 1  Krivičnog zakonika, koje je izvršio s umišljajem, jer je djelo htio i svjesno vršio nasilje prema svojoj vanbračnoj supruzi, za koju je znao da je maloljetna i da će udarajući je otvorenim šakama, pesnicama, nogom i stežući je za vrat u cilju vršenja nasilja prema istoj nanijeti joj povrede.  </span>
</p>
<p class="p2"></p>
<p class="p2">
<span>	Za krivično djelo nasilje u porodici ili  porodičnoj zajednici iz čl. 220  st. 3 u vezi st. 1 Krivičnog zakonika predviđena je kazna zatvora od jedne do pet godina, dok je za krivično djelo vanbračna zajednica sa maloljetnikom iz čl. 216 st. 1 Krivičnog zakonika predviđena kazna zatvora od tri mjeseca do tri godine.</span>
</p>
<p class="p2">
<span>	</span>
</p>
<p class="p2">
<span>	Prilikom odlučivanja o vrsti krivične sankcije sud je kod okrivljenog našao  olakšavajuće okolnosti - da se radi o nezaposlenom, mladom licu, ocu jednog  mldb.djeteta u obavezi izdržavanja porodice, cijeneći i to što se mldb. oštećena nije pridružila krivičnom gonjenju, kao i da su isti nastavili bračnu zajednicu u skladnim odnosima, okolnost da nije osudjivan što govori da se radi o licu koje nije sklono izvršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti predstavljaju dovoljan osnov za izricanje uslovne osude i da će se izricanjem uslovne osude ostvariti svrha kažnjavanja  iz čl.32 Krivičnog zakonika i dovoljno uticati na okrivljenog da ubuduće ne vrši ova i slična krivična djela. Sud je okrivljenom prethodno utvrdio za krivično djelo vanbračna zajednica sa maloljetnikom kaznu zatvora u trajanju od 2 mjeseca, i to primjenom odredaba o ublažavanju kazne, smatrajući da će se i sa ublaženom kaznom postići svrha kažnjavanja, kao i u odnosu na krivično djelo nasilje u porodici ili porodičnoj zajednici, za koje mu je utvrdio kaznu zatvora u trajanju od 3 mjeseca, takođe, primjenjujući odredbe o ublažavanju kazne, te mu po osnovu člana 48 KZ utvrdio jedinstvenu kaznu zatvora u trajanju od 4 mjeseca, i istovremeno odredio da se ista neće izvršiti ukoliko okrivljeni u roku provjeravanja od dvije godine ne izvrši novo krivično djelo. Sud je okrivljenom stavio duži rok provjeravanja imajući u vidu da se radi o dva krivična djela izvršena u sticaju.   </span>
</p>
<p class="p2">
<span> </span>
</p>
<p class="p2">
<span>	Odluka o paušalu kojom je okrivljeni obavezan na plaćanje troškova paušala u iznosu od 30,00€, zasniva se na odredbi čl.199 ZKP, pri čemu je sud imao u vidu složenost i trajanje krivičnog postupka te imovinske prilike okrivljenog, dok shodno čl. 202 istog zakona, okrivljeni je obavezan da sudu plati na ime troškova postupka iznos od 44,00€, koji se odnosi na troškove isplaćene iz budžetskih sredstava suda, na ime naknade vještaku medicinske struke.   </span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo. </span>
</p>
<p class="p2"></p>
<p class="p2">
<span>	Iz  iznijetog  je odlučeno kao u izreci presude, shodno čl. 364 ZKP.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 20.05.2010.godine</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR,					PREDSJEDNIK VIJEĆA-SUDIJA,</span>
</p>
<p class="p2">
<span>Zorica Šćekić, s.r.					         Svetlana Načić, s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>		</span>
</p>
<p class="p2">
<span>						                     ________________ </span>
</p>
<p class="p4"></p>
<p class="p7"></p>
<p class="p4"></p>


</body>
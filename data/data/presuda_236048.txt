<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">Posl. br. K. 119/15</span>
</p>
<p>
<span class="span1"></span>
</p>
<p>
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu formiranom protiv okrivljenih L. P. sa C., zbog izvršenja krivičnog djela nasilničko ponašanje iz člana 399 Krivičnog zakonika Crne Gore, K. Z. i K. J. oba sa C., zbog izvršenja krivičnog djela zlostavljanje iz člana 166a stav 1 Krivičnog zakonika Crne Gore, rješavajući po Optužnom predlogu Osnovnog državnog tužilaštva  u Cetinju Kt.br.118/14 od 16.12.2014. godine, nakon održanog glavnog i javnog pretresa dana 15.02.2016. godine, u prisustvu državnog tužioca ODT-a u Cetinju  Padalica Katarine i okrivljenih  K. Z. i  K. J.,sa braniocem M. B., adv. iz  P., okr. L. P. i oštećene L. O. , donio je dana 17.02.2015. godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. L. P., od oca Đ. i majke O., rođene M., rođen .... godine u C., gdje i prebiva,  profesor fizičkog vaspitanja, pismen, sa završenim fakultetom, oženjen, otac jednog maloljetnog djeteta, lošeg imovnog stanja, neosuđivan;</span>
</p>
<p>&nbsp;</p>
<p>
<span class="span1">2. K. Z., od oca V. i majke S., rođene K., rođen ... godine u C., gdje i prebiva,  državljanin C. G., elektroinženjer, oženjen, pismen sa završenim fakultetom, otac tri djeteta, srednjeg imovnog stanja, neosuđivan;</span>
</p>
<p>&nbsp;</p>
<p>
<span class="span1">3. K. J., od oca N. i majke R., rođene V., rođen ... godine u C., gdje i prebiva,  diplomirani specijalista menadžmenta i pomorstva, pismen, sa završenim fakultetom, neoženjen, lošeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V I  S U</span>
</p>
<p>&nbsp;</p>
<p>
<span class="span1">Što  su:</span>
</p>
<p>&nbsp;</p>
<p>
<span class="span1">1. Okrivljeni L. P., dana 18. jula 2014. godine, oko 19, 30 časova u naselju </span><span class="span1">G.</span><span class="span1"> u C., iako svjestan da je vršenje nasilja prema okrivljenom K. Z. zabranjeno, voljno ugrozio spokojstvo građana i remetio javni red i mir, na način što je dotrčao do okrivljenog K. Z., koji se prethodno svađao sa njegovom majkom - L. O. iz C., istog fizički napao, zadajući mu više udaraca stisnutom pesnicom u predjelu glave i tijela, kojom prilikom mu je nanio laku tjelesnu povredu u vidu nagnječno - razderne rane u predjelu lijeve </span><span class="span1">obrve, rane oguljotine kože u predjelu desnog koljena promjera 2x1 cm, rane oguljotine u predjelu lijeve polovine gornje usne promjera 1x1 cm, krvnog podliva kože u predjelu zadnje strane lijeve nadlaktice promjera 4 x 3 cm i rane oguljotine </span><span class="span1">kože u predjelu zadnje strane lijevog ramena, promjera 3 x 2 cm, da bi u daljem napadu bio spriječen od strane prisutnih građana;</span>
</p>
<p>&nbsp;</p>
<p>
<span class="span1">- čime je izvršio krivično djelo nasilničko ponašanje iz člana 399 Krivičnog zakoN. Crne Gore</span>
</p>
<p>&nbsp;</p>
<p>
<span class="span1">2. Okrivljeni K. Z. iz C., neposredno prije događaja opisanog u stavu 1. u naselju "</span><span class="span1">G.</span><span class="span1">" u C., svjesno i voljno zlostavljao oštećenu L. O., na način što, nakon što je oštećena, upravljajući svojim putničkim motornim vozilom marke "Yugo", dijelom vozila prešla preko njegove nepokretnosti, prišao vozilu oštećene, otvorio vrata sa suvozačeve strane, nakon čega je dijelom tijela ušao u unutrašnjost vozila i oštećenoj zadao nekoliko udaraca otvorenom šakom u predjelu leđa, rebara i ramena,</span>
</p>
<p>&nbsp;</p>
<p>
<span class="span1">- čime je izvršio krivično djelo zlostavljanje iz člana 166a stav 1 Krivičnog zakoN. Crne Gore</span>
</p>
<p>&nbsp;</p>
<p>
<span class="span1">3. Okrivljeni K. J., neposredno nakon događaja opisanog u st. 1, svjesno i voljno zlostavljao okrivljenog L. P., na način što je dotrčao do okrivljenog i tom prilikom ga fizički napao, zadajući mu više udaraca stisnutim pesnicama u predjelu glave</span>
</p>
<p>&nbsp;</p>
<p>
<span class="span1">- čime je izvršio krivično djelo zlostavljanje iz člana 166a stav 1 Krivičnog zakoN. Crne Gore</span>
</p>
<p>&nbsp;</p>
<p>
<span class="span1">Pa im sud, primjenom citiranih zakonskih propisa te čl. 3, 4, 13, 15, 42, 52, 53 i 54 Krivičnog zakonika Crne Gore, te čl. 226, 226, 239 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">kojom  okrivljenom L. P. utvrđuje kaznu zatvora u trajanju od 6 (šest) mjeseci, a okrivljenima K. Z. i K. J. kaznu zatvora u trajanju od po 30 (trideset) dana, istovremeno određujući da se navedene kazne neće izvršiti ukoliko okrivljeni u periodu od 1 (jedne) godine, po pravosnažnosti presude, ne počine novo krivično djelo.</span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka solidarno uplate iznos od 357,50 eura, te na ime paušala iznos od po 30,00 eura, a sve prednje u roku od 15 dana po pravosnažnosri presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Oštećena L. O. se radi ostvarenja imovinsko - pravnog zahtjeva upućuje na redovnu parnicu.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju Kt.br.118/14 od 16.12.2014. godine,  okrivljenom L. P. stavljeno je na teret izvršenje krivičnog djela nasilničko ponašanje iz člana 399 Krivičnog zakonika Crne Gore, a okrivljenima K. Z. i  K. J. izvršenje krivičnog djela zlostavljanje iz člana 166 a stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Prvostepena presuda u datoj krivičnopravnoj stvari je ukinuta odlukom Višeg suda u Podgorici Kž.br.707/2015 od 04.09.2015.godine i predmet je vraćen na ponovni postupak i odlučivanje.</span>
</p>
<p>&nbsp;</p>
<p>
<span class="span1">Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe u završnoj riječi uz manje činjenične izmjene ostao pri podnijetom optužnom predlogu i predložio da sud okrivljene oglasi krivim i osudi po zakonu, te da prilikom izbora vrste i visine krivične sankcije, uzme u obzir sve olakšavajuće i eventualno otežavajuće okolnosti.</span>
</p>
<p>&nbsp;</p>
<p>
<span class="span1">Okrivljeni P. L. je u svojoj odbrani, negirajući krivicu i krivično-pravnu odgovornost, u bitnom naveo da od 2011.godine, kada je došao na Grudu kod svoje tetke V. M., ima problema sa porodicom K. Z. i pok. K. N., oko imovinskopravnih odnosa. Dana 18.07.2014. godine, negdje u periodu od 19,00-19,30 časova, dok se nalazio u kući sa suprugom i maloljetnim sinom, čuo je viku i galamu. Pogledao je kroz prozor i vidio da komšinica R. K. trči prema kraju puta. Izašao je iz kuće i ugledao je majku, koja se nalazila u svom vozilu marke „Yugo“ i K. Z., koji je otvorio vrata od njenog vozila i dijelom ušao u vozilo, vičući na njegovu majku. U namjeri da zaštiti majku, otrčao je do njenog vozila, kada je povukao Z. K., govoreći mu „ostavi mi majku“, da bi ga Z. tada udario stisnutom pesnicom u predjelu glave, tačnije u pregledu lijeve jagodične kosti, nakon čega ga je on  od straha po sopstveni život, te u cilju sprječavanja od daljeg napada, udario nekoliko puta stisnutom pesnicom u predjelu glave. Nakon toga primijetio je da je dotrčao  i  Z. sinovac – K. J., koji ga nekoliko puta udario u predjelu glave i tijela, od čega se branio, ali nije siguran da li je J. u samoodbrani udario, jer se tada stvorila masa ljudi koji su ih razdvajali. Nakon razdvajanja i Z. i J. su se zalijetali prema njemu, ali su ih sprječavali okupljeni ljudi. Ubrzo je došla patrola policije, koju je u međuvremenu pozvala njegova žena L. T.. Svi su upućeni u bolnicu, kako bi im se konstatovale povrede. Cijeli tok događaja mogli su vidjeti M. M., J. D., kao i njegova supruga - L. T. i tetka - M. V. Ostao je pri stavu da je on ovom prilikom samo branio majku i sebe .Pojasnio je i da je i on udaren od strane K. Z. ,ali postojalo je samo crvenilo pa to nijesu u bolnici unijeli ,jer to ne tretiraju kao povredu,dok ga je J. napao sa ledja i udarao ga u predjelu potiljka glave i ledja,odn.osjetio je udarac ,i to dosta njih,ali je narod skočio i razdvojili su ih. Čuo je da je Z. nešto govorio njegovoj majci ,tj.čuo je viku ,ali kako se nalazio  ispred kuće nije mogao tačno razaznati što je ovaj govorio.Nije vidio ko je otvorio vrata od vozila jer se u tom trenutku nalazio u kući ,ali kada je izašao vidio je Z. unutar vozila kako viče,pa je prišao i rekao mu da mu ostavi majku ,prethodno ga izvukavši iz vozila ,pa je ovaj reagovao tako što ga je udario u predjelu lica,što su mogli vidjeti njegova tetka i supruga koja je pozvala policiju.</span>
</p>
<p>&nbsp;</p>
<p>
<span class="span1">Okrivljeni K. Z. je u svojoj odbrani, negirajući krivicu i krivično-pravnu odgovornost,  u bitnom naveo da on i njegov sinovac J. već nekoliko godina unazad imaju probleme sa porodicom O. L. iz C., a vezano za imovinskopravne sporove oko puta i parkiranja, koji problem je riješen od strane službenog lica iz katastra, koji je izvršio podjelu i razgraničenje. Međutim, i pored razgraničenja, O. L. je na vrlo provokativan način koristila put koji inače nije za putničko vozilo, na taj način uzurpirajući njegov posjed. Dana, 18.07.2014.godine, oko 15,30 časova, O. L. je došla svojim vozilom, koje je parkirala ispred ulaza u kuću njegovog sinovca K. J., koji ju je uljudno zamolio da pomjeri auto, jer je na osnovu razgraničenja ona bila dužna da se uzdržava od svih radnji koje bi uzurpirale njihov posjed, na što mu  je ona rekla da neće da se </span><span class="span1">pomjeri za inat, već da će se tu uvijek parkirati. Da bi smirila situaciju, J. majka je pošla do O., kako bi je zamolila da pomjeri auto, međutim, ona joj je na istovjetan način odgovorila. Oko 17,00 časova, on je pozvao policiju, koju je obavijestio da bi bilo poželjno neko da dođe i posreduje u novonastalom sporu. Nazvao je službenika policije Čabarkapu, koji je prethodno rekao njegovoj snahi - J. majci da mu se javi na dva broja, i koji mu je saopštio da su zauzeti, te da imaju posla na Rijeci Crnojevića zbog manifestacije „Riječke igre“, koje su tada pokrivali i da taj dan nije moguće da niko od njih dođe, nakon čega su se dogovorili da sjutradan oko 11,00 časova, neko dođe sa njim. O. je oko 19,30 časova, krenula vozilom, a on je izašao na sredinu puta kako bi provjerio da li O. može proći vozilom, a da tom prilikom ne povrijedi njegovu imovinu. Kada je vidio da prelazi više od pola metra na njegovu imovinu, zaustavio ju je i otvorio vrata, a ona je dala gas, vukući ga tako nekih desetak metara – do glavne ceste, kojom prilikom je udarao o metalnim stubovima, što mogu da potvrde očevici D. J. i M. M., koji su bili u blizini, ispred jedne prodavnice. Kada se zaustavila, pitao ju je zašto je htjela da ga ubije i zašto ga je vukla sa autom, u kom trenutku se pojavio njen sin L. P., vičući na njega „ne diraj mi majku“ i iznenada ga udario nekoliko puta pesnicama u predjelu glave, u kom trenutku je pao na asfaltnu površinu, kada je izgubio svijest. Decidno negira da je  O.  L. prije nego što ga je P. udario zadao ijedan udarac. Ubrzo ga je podigao D. J., zajedno sa M.  M. i isti su ga uveli u obližnju prodavnicu. Nastavili su da psuju, vrijeđaju i da prijete, kako njemu , tako i njegovom sinovcu. Pozvao je policiju sa D. broja, a oni su na lice mjesta došli bukvalno za dva minuta, obzirom da su se nalazili u blizini. Poveli su ga u Hitnu pomoć, gdje su mu konstatovane povrede, nakon čega je otišao i u bolnicu „D. I“ ,na Hirurško odjeljenje.Ostao je pri tvrdnji da M. V. nije bila u kolima sa L. O. ,već da se naknadno pojavila ,te da je jedino bila prisutna dogadjaju izmedju njega i L. O. ,tj.nalazila se na razdaljini od 10-tak metara njegova snaha K. R. ,dok su se D. J. i M. M. nalazili ispred prodavnice,gdje su sjedjeli zbog vrućine,a M. V. se naknadno pojavila.Potencira da L. P. nije mogao vidjeti gdje se on nalazi jer nije bio prisutan tu,a pojavio se kada je auto bilo na glavnoj cesti.Sam se nalazio na ulici sa lijeve strane vozila O. L. ,a ne sa desne,vrata su bila zatvorena ,a staklo otvoreno nekih četiri prsta,sasvim dovoljno da joj se kroz to otvoreno staklo obrati “ubila si mi brata,sada si htjela i mene,zašto”.Nakon što je L. O. otvorila vrata od vozila,išla je u rikverc,tako da se našao izmedju otvorenih vrata i pošto su kola bila parkirana ukoso vrata su udarala u metalne stubove koji su još uvijek krivi ,i nakojima je trag boje od auta –bijeli. L. P. je vidio prilikom obraćanja L. O. riječima “ubila si mi brata,sada si htjela i mene, zašto”, nakon čega je dobio udarac u predjelu iznad oka, rasjekotinu i došla su dva –tri momka iz prodavnice.Tražio je od D. telefon da pozove policiju ,i rekli su mu, tačnije policajac Tomković da dolaze za dva minuta,a kada su došli odveli su ga u hitnu jer je bio povrijeđen.</span>
</p>
<p>&nbsp;</p>
<p>
<span class="span1">Okrivljeni J. K. je u svojoj odbrani, negirajući krivicu i krivično-pravnu odgovornost, u bitnom naveo da već duži niz godina ima problema sa O. L. i njenom familijom u vezi imovinskopravnih sporova oko puta i parkiranja, koji spor je riješen, kada su na lice mjesta izašla službena lica iz katastra, koja su podijelila i razgraničila imovinu. Dana ,18.07.2014.godine, oko 17,00 časova, O. L. je na njegov posjed, odnosno dio puta koji ima pravo koristiti, ali ne i parkirati, parkirala svoje vozilo i time mu onemogućila prolaz i pored toga što je obilježena granica kuda može samo da prođe, ali ne i da se zadržava. U vezi toga je razgovarao sa O., na što mu je ona rekla da je samo trenutno tu i da će se pomjeriti. Nakon toga sjedio je sa stricem Z. K. ispred kuće, kada je ona krenula sa vozilom da napusti posjed. U tom trenutku Z. je ustao sa </span><span class="span1">namjerom da vidi da li će O. svojim vozilom preći označeni dio puta i povrijediti njegovu imovinu. Kada je svojim vozilom prešla dio puta, Z. joj je rekao „stani“, ali se ona nije zaustavljala, nego je nastavila dalje rušeći sve metalne stubove koji su se nalazili na imovini Z., da bi se tek izlaskom na glavni dio puta zaustavila. Z. ju je pitao „šta radiš to?“. U tom trenutku on je ustao sa stolice i krenuo prema putu kako bi spriječio dalju svađu, dok je pored njega trčećim korakom prošao O. sin - L. P., govoreći Z. „nemoj da mi vrijeđaš majku“. Dok je prilazio, nije se nadao da će doći do fizičkog kontakta, međutim, odjednom je vidio kako L. P. nasrće na njegovog strica zadajući mu nekoliko udaraca stisnutim pesnicama u predjelu glave i tijela, kada je on i prišao sa namjerom da ih razdvoji i spriječi teži incident, u čemu nije uspio, već mu je P. zadao iznenada 2-3 udaraca u predjelu lica, koje povrede su konstatovane u bolnici. Cio događaj su posmatrali, a i učestvovali su u razdvajanju D. J. i M. M.. Decidno negira da je zadavao udarce L. P., jer je isključivo učestovao u razdvajanju. Ponovio je da je imao namjeru da razdvoji ,a ne da bilo koga udara jer kada je L. P. trčećim korakom krenuo ka ulici on je još uvjek sjedio na stolici ne nadajući se da će doći do incidenta.Kada je vidio da je ipak došlo do incidenta pošao je sa namjerom da razdvoji ,da bi ga dakle u tom trenutku L. P. odgurnuo i nasrnuo bi na njega da nijesu došli  M. i J. koji su spriječili da dođe do većeg incidenta.Kada je L. P. počeo da zadaje udarce K. Z. nalazio se na ulici ,na mjestu suvozača i to ne pored L. O. ,nego pored auta.Vrata od vozila su bila zatvorena i u vozilu sem L. O. nije bio niko.Incident izmedju L. O. i K. Z. kojem je samo on prisustvovao je započeo tako što je K. Z. zamolio L. O. da ne zauzima njegov dio teritorije ,ali je ova htjela da po svaku cijenu izađe  na ulicu –išla je u rikverc.Vrata od vozila nijesu bila otvorena ,već staklo i kako joj je Z. govorio da stane ona to nije činila ,već je i dalje išla vozilom u rikverc i na taj način vukla ga do glavnog puta.Osim stubića i vrata od vozila su tom prilikom bila oštećena.On je bio udaljen 50 metara od vozila  i L. O. nije od njegovog strica doživjela bilo kakve uvrede ,već joj je samo mirnim putem govorio da stane.Kada je vidio da je</span><span class="span1">L. P.  počeo krvnički da udara njegovog strica ,što se može vidjeti po ljekarskim nalazima ,njegova namjera je bila samo da razdvoji da bi se incident zaustavio,a nikog nije udarao ,već je njega L. P. udario 3-4 puta ,o čemu postoji nalaz doktora.Prvo je odgurnut ,a zatim i napadnut.Znao je da će L. da napadne K. Z. ,jer je išao trčećim korakom i govorio zašto si mi napao majku,a da L. P. nije došao sve se moglo riješiti mirnim putem. L. ga je udarao,pa ga je rukama primicao sebi kako bi ga još više povrijedio .Vrata od vozila su bila zatvorena ,dok je prozor bio otvoren. </span>
</p>
<p>&nbsp;</p>
<p>
<span class="span1">Sud je u dokaznom postupku sproveo dokaze: saslušanjem oštećene L. O., svjedoka D. J., M. M., M. V.,,K. R. i L. T., vještaka medicinske struke iz oblasti sudske medicine dr N. K., čitanjem nalaza i mišljenja vještaka medicinske struke iz oblasti sudske medicine dr  K. N. Kt.br. 118/14 od 20.11.2014. godine, sa dopunom nalaza i mišljenja od 14.01.2019.godine,uvjerenja Ministarstva pravde Crne Gore Ke. 22/2015 od 05.02.2015. godine iz Kaznene evidencije na ime okrivljenog P. L., uvjerenja Ministarstva pravde Crne Gore Ke. 23/2015 od 05.02.2015. godine iz Kaznene evidencije na ime okrivljenog Z. K. i uvjerenja Ministarstva pravde Crne Gore KE. 24/2015 od 06.02.2015. godine iz Kaznene evidencije na ime okrivljenog J. K.</span>
</p>
<p>&nbsp;</p>
<p>
<span class="span1">Sud je odbio predlog branioca okrivljenih K. Z. i K. J. za provodjenje dokaza vještačenjem po vještaku geometru kako bi se utvrdilo da li je K. Z. vučen po svom imanju,kao i da se izvrši uvid u fotografije kojima raspolaže oštećena ,na kojima se vide oštećenja na desnim vratima vozila oštećene ,sa razloga što  vještačenje po </span><span class="span1">vještaku  geometru nebi uticalo na konkretni predmet ,a što se tiče fotografija iste nijesu sačinjene u skladu saodredbama Zakonika o krivičnom postupku ,a iz istih se ne može zaključiti kada su oštećenja nastala.</span>
</p>
<p>&nbsp;</p>
<p>
<span class="span1">Oštećena L. O. je u svom iskazu u bitnom navela da se dana 18.07.2014. godine, negdje oko 19,00 časova, nalazila u kući njenog sina L. P., u nas. „</span><span class="span1">G.</span><span class="span1">“ u C.. Prethodno tog dana, svoje vozilo je ostavila na putu koji je zajednička imovina nje i porodice K. U jednom trenutku do nje je došla K. R., koja joj je tom prilikom saopštila da se tu više ne parkira niti zaustavlja, jer joj se ni kćerka više ne parkira na tom mjestu. Odmah potom do nje je došao R. sin – K. J., ponavljajući joj iste riječi, prethodno navedene od strane njegove majke – R., nakon čega mu je odgovorila „dobro, sad ću da izađem“. Njihov razgovor čuo je Z. K., koji je naglas rekao „kada krene da izađe i ako stane na ovaj kanap, platiće“. Kao dugogodišnji vozač, krećući se unazad, došla je do pola puta, pazeći da ne nagazi, inače slabo vidljiv kanap. Cijelo to vrijeme Z. je stajao iza vozila i posmatrao njeno kretanje. U momentu, kada je najvjerovatnije nagazila na kanap, Z. je udarao rukama o zadnjoj šoferšajbni i ona je stala. Tom prilikom on je iz svega glasa vikao „stani, stani“. Nakon što je zaustavila vozilo, Z. je samoinicijativno otvorio vrata od njenog vozila marke „Yugo“, desnom rukom držeći vrata, dok mu je desna noga bila napolje, a lijevom nogom je ušao u vozilo, kojom prilikom je lijevom rukom počeo da je udara u predjelu leđa – bubrega, rebara i ramena, kada je ona ponovo krenula vozilom unazad, u strahu od nastavka Z.ovog daljeg napada. Mislila je da je predmetne prilike Z. imao bombu pri sebi, do kojeg zaključka je došla, imajući u vidu da je 2012. godine, sa dvije bombe išao u pravcu Đinova brda, vičući da će da se ubije. Sve ovo gledala je njena sestra M. V., koja je cijelo vrijeme išla ispred njenog vozila i koja je imala namjeru da uđe u vozilo u trenutku kada se vozilom popne na glavni put. Njen sin L. P. vjerovatno je sa prozora svoje kuće vidio kako Z. nasrće na nju, te kako se narod počeo skupljati oko njenog vozila. Dolaskom na lice mjesta P. je prišao Z. govoreći  mu „nemoj da mi diraš majku“, u kojem trenutku ga je Z. udario pesnicom u predjelu lijeve jagodice, nakon čega je P. u samoodbrani udario njega. U toj gužvi prišao je  K. J. koji je takođe udarao P. otvorenim i zatvorenim pesnicama u predjelu glave i tijela. Decidna je u tvrdnji da K. J. kritične prilike nije nikoga razdvajao, već da je aktivno učestvovao u napadu na njenog sina P. Od cijelog događaja joj je pozlilo. Pridružila se krivičnom gonjenju protiv okrivljenih K. Z. i K. J. postavljajući pri tom i odštetni zahtjev, dok se u odnosu na L. P. nije pridružila krivičnom gonjenju, niti je postavila odštetni zahtjev, budući da ju je isti branio. zapisniku od 12. 11. 2014.godine, i na glavnom pretresu koju izjavu u cjelosti ponavlja. Pojasnila je da je K. Z.  bio prvo iza njenog  vozila,te  da je htjela da ga ubije ili da ga povrijedi nastvila bi da vozi unazad jer je isti bio iza vozila u koje je udarao svom silom rukama i govirio »stani stani«. Nakon toga, kada se pomjerio iza vozila našao se sa njene desne strane .Smatrajući da se on pomjerio kako bih izašla na cestu, dakle bio je sa desne strane, a sa lijeve strane je kanal. Z. je dok je vozilo bilo u kretanju otvorio njena desna vrata, dakle sa strane suvozača jer nije mogao doći na njenu stranu jer je sa lijeve strane kanal, desnom rukom je otvorio vrata, lijevom nogom je ušao u vozilo, dok mu je desna noga bila napolje. Lijevom rukom je pri tom udarao vičući "probisvijetu, ubiću te" Za svo to vrijeme sestra joj je bila ispred vozila,dok je R. K. trčala ka kolima , a P. je bio unutar kuće, pa je mislila da ne može ni čuti ,obzirom da ima eloksiranu bravariju , međutim on je vidio Radmilu kako trči pa je došao do nje i reagovao na način kako je to već i navela. Na desnoj strani tijela je zadobijala udarce od K. Z.. </span><span class="span1">Dok je išla  u rikverc K. Z. nije padao, nego je stajao i i rukama lupama po </span><span class="span1">šoferšajbni, a ona je polako išla u rikverc jer je sa druge strane kanal i kada je on počeo da lupa stala je.Nije polomila stubiće ona ,već kao što je i ranije kazala kada je stala K. Z. se pomjerio i pošao prema desnim vratima njenog vozila, trzajem ga otvorio i vrata su udarila u stubiće. Stubići su po njenoj procjeni jedan od drugog udaljeni možda metar, a ovaj je udarao samo u jedan stubić i samo jedan je iskrivljen.Prilikom kreT. je bila  naslonjena leđima na sjedište i pogledom usmjerenim unazad jer se kretala unazad, a pri tom na »Jugu« ne postoji retrovizor. Ispred nje je bila njena sestra M. V. koja živi sa njom u naselju »IV jul » i koja je trebala da ide sa njom  u »IV jul«. R. K. je trčala, ona nije bila tu ,nego kako je K. Z. vikao ista je počela da trči i neki momci na ulici. Pala je poslije svega jer je ipak starija žena i nije se ovome nadala od strane Z. K. jer su živjeli kao jedna porodica.</span>
</p>
<p>&nbsp;</p>
<p>
<span class="span1">Svjedok D. J. je u svom iskazu u bitnom naveo da se dana 18.07.2014.godine, negdje oko 19,00 časova, nalazio zajedno sa drugom M. M. ispred svoje radnje, koja je locirana u nas. „</span><span class="span1">G.</span><span class="span1">“ bb. Ubrzo nakon toga, začuli su viku i galamu, nakon čega su primijetili gužvu između komšija K. i L., koji su se međusobno tukli razmijenjujući udarce jedni između drugih. On i M. su prišli i razdvojili ih, nakon čega je došla policija i iste privela. Ne zna zbog čega je došlo do svađe i tuče među njima, niti je vidio ko je koga prvi udario. Na glavnom pretresu je pojasnio da kada su on i M. došli odmah su razdvojili K. Z. i L. P. i tom prilikom nije vidio ko je koga tukao, već je samo prišao kako bi ih razdvojio. Što se tiče K. J. primijetio je da je bio prisutan, ali nije primijetio da je, dok je on bio tu, bilo koga udarao. Dok je stajao ispred trafike, prvo što je primijetio je to da je L. O. ušla u vozilo, a gdje se nalazio K. Z., da li ispred kuće ili iza vozila, ne zna. O. je vozilom krenula u rikverc, a Z. je otvorio vrata suvozača i kako se L. O. kretala vozilom u rikverc, to su Z. vrata koja je sam otvorio prikliještila između stubića i vozila. Potrčao je i rekao da se sklone i potom su izašli na ulicu. Mislio je da je to završeno i krenuo je da ide prema trafici i onda je nastupio događaj između Z. i L. P. Nije vidio da je K. Z. ulazio u auto, tačnije vidio je da se nagnuo, ali nije ulazio u auto i nije vidio da je udarao L. O., a da je Z. preduzeo te radnje, misli da bi mogao da vidi, ali nije siguran, jer se nalazio na udaljenosti od nekih 20-ak metara. Ne zna da li je svjedokinja M. V. bila tu. Čuo je kada mu se K. Z. obratio riječima "D., dođi ubi me". Kada je Z. došao kod njega u prodavnicu bio je sav u krvi, i tražio je telefon da zove policiju. Nije vidio da je Z. prvi udario P., kada ga je P. izvukao iz auta, jer je tada bio krenuo prema trafici. Primijetio je da je bila prisutna M. V. ,ali nije siguran da li su baš u tom trenutku dok su razdvajali bili prisutni majka J. K. i supruga Z. K.Primjetio je  kod K. Z. povrede ,jer mu je točila krv i koliko se sjeća iz arkade, a kod ostalih nije primijetio.</span>
</p>
<p>&nbsp;</p>
<p>
<span class="span1">Ne sjeća se da je K. Z. vrijedjao L. O., nešto je vikao ,ali nezna što. Misli da se K. Z. osjećao ugroženim kada je rekao "D. dođi ubi me" ,od toga što je bio prikliješten pri stubiću.Na početku nije vidio M. V. ,tj. vidio  je samo Z. i L. O.Nije vidio ko je koga prvi udario L. P. ili K. Z. njega samo su pritrčali on i M. i razdvojili.Pojasnio je da je  čuo graju pa je iz tog razloga i izašao, dakle moguće je da je K. Z. udarao u šoferšajbnu vozila L. O., ali kada je izašao samo je vidio kako Z. prelazi sa druge strane, odnosno od iza auta ka suvozačevim vratima i ista otvara.Nije čuo da je L. P. vikao "nemoj majku da mi diraš ,ostavi mi majku"  jer su vikali i Z. i P. i još neko je nešto pričao, tako da nezna što je sve rečeno. Z. jeste otvorio vrata od vozila i nagnuo se naprijed ka vozilu,ali nije ulazio u vozilo.Nije vidio da je K. J. ,P. udario i da su ga V. i O. razdvajale od P. jer je u tom trenu razdvajao Z. od P. i nije gledao što se okolo dešavalo.</span>
</p>
<p>&nbsp;</p>
<p>
<span class="span1">Svjedok M. M. je u svom svjedočkom iskazu u bitnom naveo da se dana 18.07.2014.godine, negdje oko 19,00 časova, nalazio zajedno sa svojim drugom J. D. ispred D. trgovinske radnje, koja je locirana u nas. „</span><span class="span1">G.</span><span class="span1">“ bb. Ubrzo nakon toga, začuli su viku i galamu, nakon čega su primijetili gužvu između komšija K. i L., koji su se međusobno tukli, razmijenjujući udarce jedni između drugih. On i D. su prišli i razdvojili ih, nakon čega je došla policija i iste privela. Ne zna zbog čega je došlo do svađe i tuče među njima, niti je vidio ko je koga prvi udario. Drugih detalja se ne sjeća, dakle zna da su bili prisuti K. Z. i L. P., L. O. ,a da li je bio još neko prisutan od prodice K. i L. ne sjeća se.Ne čini mu se da je na nekom od okrivljenih primjetio povrede.Ne sjeća se da je vidio M. V.. Nije čuo da je K. Z. vrjeđao L. O. jer je bio u trafici ,a nakon što je čuo graju i buku tek  tada je izašao, dakle kad su već svi bili tu.</span>
</p>
<p>
<span class="span1">Nije se  mogao izjasniti što je ko radio jer je bio tu da razdvoji P. i Z. Tu je bila graja ,vika i utoliko je došla i policija, a što se tiče K. J. misli da je on razdvajao,to  misli jer su akteri bili drugi, ali nije siguran. </span>
</p>
<p>&nbsp;</p>
<p>&nbsp;</p>
<p>
<span class="span1">Svjedok M. V. je u svom svjedočkom iskazu u bitnom navela da se dana 18.07.2014. godine, oko 16,00 časova, zajedno sa sestrom L. O., uputila prema njihovoj porodičnoj kući u nas. „</span><span class="span1">G.</span><span class="span1">“ u C., kako bi posjetili O. sina, a njenog sestrića L. P. i njegovu familiju, gdje su se zadržali do nekih 19,00 časova, kada je O. stavila u pogon svoje vozilo marke „Yugo“ i krenula vožnjom u rikverc sa namjerom da se uključi na glavni put. Cijelo to vrijeme je išla ispred vozila, sa namjerom da uđe u vozilo, nakon što ga O. izvede na glavnu ulicu. U jednom trenutku ispred svoje kuće istrčao je K. Z., koji se kretao iza kola, da bi digao obadvije ruke i počeo da udara po zadnjoj šoferšajbni vozila, glasno vičući „stani, stani“. O. je zaustavila vozilo, a K. Z. je jednim dijelom ušao na suvozačevo mjesto i počeo da viče na O., upućujući joj riječi „probisvijetu, ubiću te“, nakon čega je počeo da je udara rukama u predjelu bubrega, rebara i ramena. Nakon što je čuo galamu i graju, iz kuće je dotrčao L. P., koji je uhvatio Z. za ruke, vičući mu „nemoj majku da mi diraš“. Nakon toga Z. je stisnutom pesnicom udario P. u predjelu jagodične kosti, kojom prilikom mu je P. uzvratio udarac. O. je iskoristila tu priliku da izađe kolima na ulicu. U jednom trenutku sinovac Z. K.  - J. K. umiješao se u obračun P. i Z. i isti je P. zadao par udaraca otvorenim i zatvorenim šakama u predjelu glave i tijela, u kojem trenutku su ona i O. krenule da ih razdvajaju, u čemu su im pomogla nekoliko, njoj nepoznatih lica, koja su se tu zatekla. Tvrdi da K. J. ni u kom slučaju nije razdvajao L. P. i K. Z., već je isti aktivno učestvovao u obračunu, zadajući opisane udarce P. Nakon toga O. je pozlilo i ista je pala na obližnju livadu. Z. se toga dana nije vukao po zemlji, i nije ležao po zemlji ,a ona je bila ispred kola i nezna, ne može tačno odrediti koja je to udaljenost bila i nezna kako je nijesu vidjeli.</span>
</p>
<p>&nbsp;</p>
<p>
<span class="span1">Svjedok L. T. je u svom svjedočkom iskazu u bitnom navela da je dana 18.07.2014.godine, oko 16,00 časova, u njihovu porodičnu kuću u nas. „</span><span class="span1">G.</span><span class="span1">“ na C., došla njena svekrva O. L. sa sestrom. Vozilo je parkirala ispred kuće, da bi se u jednom trenutku pojavila majka K. J. i rekla da od tog dana nije dozvoljeno parkiranje na tom dijelu puta, jer su dan prije toga izlazili geometri, na što je njena svekrva odgovorila „u redu“: Nakon toga došao je K. J., koji je takođe rekao da od toga dana se ne može parkirati na tom mjestu, da bi i njemu O. odgovorila „dobro J. sine“ i isti je  otišao. Obzirom da su kuće u tom dijelu u redu, sve se čuje, jer su pri tom povezane,čula je K. Z. koji se umiješao u razgovor između O. i K. J. i počeo je da </span><span class="span1">viče, tako da ga je mogla čuti cijela </span><span class="span1">G.</span><span class="span1">, da je to njegova đedovina i da to neće niko dirati i da vidi kako će večeras proći, jer je neki kanap ili žicu stavio na tom dijelu puta. Oko 19,00 časova O. i njena sestra su krenule kući, dok su ona i P. sa malim djetetom ušli u kuću. Kada su čuli neku viku ispred kuće P. je odmah izašao van kuće i čula ga je kako viče „nemoj da mi diraš majku“, i u tom trenutku se Z. okrenuo i stisnutom pesnicom u predjelu lica udario P., ne zna da li u lijevi ili desni obraz i P. mu je, u samoodbrani, udarac uzvratio. Nakon toga došao je K. J., za kojeg je mislila da će da ih razdvoji, međutim i on se uključio zajedno sa svojim stricem i udarao  je P., kojeg su K. udarali u predjelu glave i tijela. Kada su vidjeli da dolazi policija J. i Z. su napustili lice mjesta, na način što je jedan pošao na jednu, a drugi na drugu stranu i tada se sve smirilo. Policija je, na lice mjesta, zatekla nju, P., O. i V., te slučajne prolaznike. Kako se uzrujala O. je pala, tako da joj je policajac dao ruku i ista je završila u bolnicu. </span><span class="span1">J. je udarao L. P. u predjelu leđa, to su vidjeli svi prisutni.</span>
</p>
<p>
<span class="span1">Nije  vidjela, niti je ko drugi mogao vidjeti  da je O. L. vukla K. Z. 15 metara. Kada se sve završilo i J. i Z. su se zalijetali u pravcu njenog supruga i  J. mu je rekao "pederu dođi da te ja izbijem" i to je čula i V. M. koja je cijelo vrijeme stajala pored nje.</span>
</p>
<p>&nbsp;</p>
<p>
<span class="span1">Iz iskaza svjedoka K. R. proizilazi da </span><span class="span1">toga dana koliko se sjeća, oko 11,30 časova L. O. je došla kod svog sina i vozilo ostavila ispred njihove terase ,a kako je dan prije bio geometar koji je odredio linije, to je otišla kod iste da je upozna da se više tu ne može parkirati. Ovo sa razloga što kada je vozilo parkirano ispred njihove terase da bi došla u svoju kuću mora da prolazim pored terase svog djevera K. Z.  i njena kćerka kada dođe sa vozilom ne može isto parkirati. Kako ni nakon dva sata L. O. nije pomjerila svoje vozilo to je otišla kod svog djevera K. Z. Isti  je pozvao policiju, te kako su je pozvali još jedanput ovi su ih obavijestili da nijesu u mogućnosti da dođu zbog službenih obaveza, te da će doći sjutradan. Njen sin je za vrijeme dok nije bila kod kuće, a po kazivanju njenog djevera i svekrve i sam išao kod L. O., međutim upoznata je da je tamo vrijeđan. Dok su sjedjeli ona, K. Z. i njen sin,oko 17,30 časova L. O. je krenula ka svojoj kući. Z. je ustao, rekao joj da stane, a ova je već bila upalila auto. Z. je prešao sa suvozačeve strane ,nezna ko je otvorio vrata od vozila da li Z. ili O. Prišla je kako bi pokazala da kada kreće vozilom prelazi na imanje K. Z., da bi O. dala gas vozilom u rikverc i tako do kraja ulice vukla Z. ,a ona je ostala na tom mjestu. Kada je L. P. udario K. Z. onda je njen sin potrčao obzirom da se nalazio na terasi, ne sa namjerom da se tuče već da razdvoji. Kada se sve ovo izdešavalo bilo su samo on, K. Z., njen sin i L. O.. M. V. je došla tek kasnije, dakle nije bila tu, nije ni izlazila na ulicu ,sem na njihov put.Što se tiče L. T. ista je došla tek kada su došle komšije i kada su ih razdvojili ista je bila sa djetetom i malo je tu ostala i otišla. </span>
</p>
<p>
<span class="span1">Kada je L. O. izvukla na cestu vozilom Z., L. P.  je potrčao pored njih i udario Z.. Kada je došao L. P. K. Z.  je bio na tlu.Od vozila, kada su vrata od vozila bila otvorena bila je udaljena od Z. nekih pola metra, a nije čula da je  Z. uputio uvrede L. O., sem što joj je rekao da stane, kao što joj  je i ona rekla ,a vozilo je bilo u pokretu. K. Z. nije udario  L. O. , nije ni pokušao jer mu to nije ni bila namjera, jer su oni ti koji već pet godina trpe maltretiranje.Z. je vučen vozilom, nezna kolika je bila brzina vozila, isti je udarao u stubiće koji su i dan danas polomljeni.Nije vidjela da je L. P. udario K. Z. ,već je ovaj  udarao njega. Z. je već bio na tlu kada ga je L. P. udario.Z. nije ni riječ progovorio samo je govorio L. O. da stane,</span><span class="span1">a nije mogao ući u vozilo jer je vozilo bilo u pokretu.</span>
</p>
<p>&nbsp;</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke iz oblasti sudske medicine  K. N. Kt.br. 118/14 od 20.11.2014. godine, proizilazi da L. O. predmetnom prilikom nije zadobila tjelesnu povredu, da je K. Z. zadobio povrede: nagnječno – razderna rana u predjelu lijeve obrve (nanešena jednokratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično), oguljotina kože u predjelu desnog koljena promjera 2 x 1 cm (nastala najvjerovatnije uslijed pada K. Z. i njegovog kontakta sa podlogom), oguljotina u predjelu lijeve polovine gornje usne promjera 1 x 1 cm (nanešena najvjerovatnije jednokratnim dejstvom tupine zamahnutog mehaničkog oruđa, u šta bi spadalo: stisnuta pesnica i slično, mada se ne može sa potrebnom pouzdanošću isključiti mogućnost da je ista nastala dejstvom nokta – grebanjem i slično), krvni podliv kože u predjelu zadnje strane lijeve nadlaktice promjera 4 x 3 cm (nastao najvjerovatnije stiskanjem lijeve nadlaktice K. Z. prstima) i oguljotinu kože u predjelu zadnje strane lijevog ramena promjera 3 x 2 cm (nastala najvjerovatnije uslijed pada K. Z. i njegovog kontakta sa podlogom, mada se ne može sa potrebnom pouzdanošću isključiti mogućnost da je ista nastala grebanjem – dejstvom nokata), koje povrede u vrijeme nanošenja, vještak  procijenje kako pojedinačno, tako i u svom ukupnom djelovanju kao laku tjelesnu povredu.  K. J. nije zadobio tjelesne povrede, već je isti zadobio crvenilo kože u predjelu desnog obraza i u desnom sljepoočnom predjleu, a koje crvenilo samo za sebe, ne predstavlja tjelesnu povredu, te je isto nanešeno najvjerovatnije dejstvom tupine aktivno zamahnutog mehaničkog oruđa, u šta bi spadalo otvorena šaka i slično. L. P. nije zadobio tjelesne povrede, već je isti zadobio diskretno crvenilo kože u lijevom jagodičnom predjelu, koje samo za sebe ne predstavlja tjelesnu povredu, a isto je najvjerovatnije nanešeno dejstvom tupine aktivno zamahnutog mehaničkog oruđa, u šta bi spadalo: otvorena šaka, stisnuta pesnica i slično.</span>
</p>
<p>&nbsp;</p>
<p>
<span class="span1">Iz dopune nalaza i mišljenja sudsko medicinskog vještaka K. N. od januara mjeseca 2016. godine proizilazi da je K. Z. zadobio sledeće tjelesne povrede: nagnječno – razderna rana u predjelu lijeve obrve (tzv. arkade), oguljotina kože u predjelu desnog koljena promjera 2x1cm , oguljotina u predjelu lijeve polovine gornje usne promjera 1x1cm, krvni podliv kože u predjelu zadnje strane lijeve nadlaktice promjera 4x3cm, oguljotina kože u predjelu zadnje strane lijevog ramena promjera 3x2cm. Navedene povrede koje je zadobio K. Z. predstavljaju u vrijeme nanošenja, procijenjene kako pjedinačno, tako i u svom ukupnom djelovanju laku tjelesnu povredu.</span>
</p>
<p>
<span class="span1">Nagnječno – razderna rana u predjelu lijeve obrve, odnosno u predjelu tzv. arkade nanešena je jednokratnim dejstvom tupine aktivno zamahnutog mehaničkog oruđa u šta bi spadalo :stisnuta pesnica i slično.Navedena povreda nastala je najvjerovatnije u situaciji kada se  K. Z. nalazio u nekom od uspravnih položaja svoga tijela, okrenut licem u lice prema licu koje je najvjerovatnije stisnutom desnom pesnicom zadalo udarac K. Z. , a koje lice se takođe najvjerovatnije nalazilo u nekom od uspravnih položaja svoga tijela , te koje lice je najvjerovatnije dešnjak.</span>
</p>
<p>
<span class="span1">Oguljotina u predjelu lijeve polovine gornje usne nanesena je najvjerovatnije jednokratnim dejstvom tupine aktivno zamahnutog mehaničkog oruđa u šta bi spadalo stisnuta pesnica i slično , mada se ne može sa potrebnom pouzdanošću isključiti mogućnost da je ista nastala dejstvom nokta ( grebanjem) i slično. Navedena povreda nastala je najvjerovatnije u situaciji kada se K. Z. nalazio u nekom od uspravnih položaja svoga tijela okrenut licem u lice prema licu koje mu je nanijelo navedenu povredu, te koje lice se takođe najvjerovatnije nalazilo u nekom od uspravnih položaja svoga tijela i koje lice je najvjerovatnije dešnjak.</span>
</p>
<p>
<span class="span1">Krvni podliv kože u predjelu zadnje strane lijeve nadlaktice nastao je najvjerovatnije usled stiskanja i vučenja lijeve nadlaktice K. Z. prstima od strane druge osobe i ista je nastala najvjerovatnije u situaciji kada se K. Z. nalazio u nekom od uspravnih položaja svoga tijela, okrenut licem u lice prema licu koje mu je nanijelo na navedenu povredu, te koje lice se najvjerovatnije nalazilo u nekom od uspravnih položaja svoga tijela i koje lice je najvjerovatnije dešnjak , mada se ne može sa potrebnom pouzdanošću isključiti mogućnost da je ista nastala u nekom od drugih položaja tijela , kako K. Z. , tako i lica koje mu je nanijelo navedenu povredu.</span>
</p>
<p>
<span class="span1">Oguljotina kože u predjelu desnog koljena nastala je najvjerovatnije usled pada K. Z. i njegovog kontakta sa podlogom. S obzirom na veličinu navedena oguljotina nastala je najvjerovatnije usled pada K. Z. i njegovog jednokratnog kontakta sa podlogom i ista nije posledica eventualnog dužeg vučenja K. Z. po podlozi i eventualnog dužeg trljanja-drljanja njegovog desnog koljena o podlogu.</span>
</p>
<p>
<span class="span1">Oguljotina kože u predjelu zadnje strane lijevog ramena nastala je najvjerovatnije usljed pada K. Z. i njegovog kontakta sa podlogom, mada se ne može sa potrebnom pouzdanošću isključiti mogućnost da je ista nastala grebanjem (dejstvom nokata). S obzirom na velilčinu navedene oguljotine, ukoliko je nastala usred pada K. Z. i njegovog jednokratnog kontakta sa podligom, a što je , kako je već rečeno , najvjerovatniji mehanizam nastanka navedene povrede, nije posledica eventualno dužeg vučenja K. Z. po podlozi i eventualnog dužeg trljanja-drljanja zadnje strane njegovog desnog ramena o podlogu.</span>
</p>
<p>&nbsp;</p>
<p>
<span class="span1">Osim navedenih povreda K. Z. je zadobio i crvenilo kože u lijevom podlopatičnom predjelu, a koje crvenilo samo za sebe ne predstavlja tjelesnu povredu , te koje crvenilo je nastalo najvjerovatnije usled pada K. Z. i njegovog jednokratnog kontakta sa podlogom.</span>
</p>
<p>
<span class="span1">Dakle, ni jedna od povreda koje je zadobio K. Z. nije mogla nastati usled eventualnog dužeg vučenja po neravnoj i hrapavoj podlozi i usled eventualnog dužeg trljanja- drljanja njegovog tijela , glave i njegovih udova o neravnu i hrapavu podlogu.</span>
</p>
<p>
<span class="span1">K. J. nije zadobio tjelesnu povredu . K. J. je zadobio crvenilo kože u predjelu desnog obraza i u desnom sljepoočnom predjelu , a koje crvenilo samo za sebe ne predstavlja tjelesnu povredu, te koje crvenilo je nanešeno najvjerovatnije dejstvom tupine aktivno zamahnutog mehaničkog oruđa, u šta bi spadalo:otvorena šaka i slično.U koliko je navedeno crvenilo kože povrjednog porijekla , te ukoliko je isto nastalo dejstvom tupine aktivno zamahnutog mehaničkog oruđa u šta bi spadalo:otvorena šaka i slično , a što je kao što je već rečeno najvjerovatnije mehanizam nastanka navedenog crvenila, onda se K. J. u vrijeme zadobijanja navedenog crvenila nalazio najvjerovatnije u situaciji kada se imenovani nalazio u nekom od uspravnih položaja svoga tijela, okrenut prednjom i dijelom desnom bočnom stranom prema prednjoj strani tijela lica koje mu je nanijela navedeno crvenilo , a koje lice se takođe najvjerovatnije nalazilo u nekom od uspravnih položaja svoga tijela. L. O. nije zadobila tjelesnu povredu. L. P. nije zadobio tjelesnu povredu. Isti je zadobio diskretno crvenilo kože u lijevom jagodičnom predjelu, a koje crvenilo samo za sebe ne predstavlja tjelesnu povredu,te koje crvenilo je nanešeno najvjerovatnije dejstvom tupine aktivno zamahnutog mehaničkog oruđa u šta bi spadalo : otvorena šaka , stisnuta pesnica i slično . Ukoliko je navedeno crvenilo kože povrijednog porijekla , te ukoliko je isto nastalo dejstvom tupine aktivno zamahnutog mehaničkog oruđa u šta bi spadalo otvorena šaka , stisnuta pesnica i slično, kao što je već rečeno najvjerovatniji mehanizam nastanka navedenog crvenila, onda se L. P. u vrijeme zadobijanja navedenog crvenila nalazio </span><span class="span1">najvjerovatnije u situaciji kada se imenovani nalazio od nekom od uspravnih položaja svoga tijela , okrenut licem u lice prema licu koje mu je nanijelo navedeno crvenilo ,a koje lice se takođe nalazilo u nekom od uspravnih položaja svoga tijela, te koje lice je najvjerovatnije dešnjak.</span>
</p>
<p>&nbsp;</p>
<p>
<span class="span1">U svom neposrednom izjašnjenju na glavnom pretresu pretresu vještak je pojasnio  da je  definitivno očigledno da imenovana nije zadobila nikakvu tjelesnu povredu. S obzirom da je imenovana mogla biti udarena, a da ne zadobije tjelesnu povredu, što se tiče same mogućnosti da je zadobila udarce u leđa, to je faktički nemoguće u situaciji dok je ista naslonjena leđima na naslon od sjedišta, kao što je nemoguće da je zadobila udarace u predjelu ramena, a pogotovou predjelu lijevog ramena, te u predjelu rebara, a pogotovo u predjelu lijevih rebara. U svakom slučaju u opisanoj situaciji manipulativni prostor za zamahivanje rukom i eventualno upućivanje udaraca je drastično sužen, minimalno i skoro da ne postoji kada su u pitanju udarci barem srednje jačine, te pogotovo u opisanom položaju lica koje djelimično ušlo u vozilo.Sve navedeno je nemoguće ukoliko se vozilo nalazilo u kretanju unazad.</span>
</p>
<p>&nbsp;</p>
<p>
<span class="span1">Po vještaku sasvim je sigurno da je K. Z. zadobio ranu u predjelu lijeve obrve i oguljotinu u predjelu lijeve polovine gornje usne djestvom stisnute pesnice,dok oguljotina kože u predjelu desnog koljena, krvni podliv kože u predjelu zadnje strane lijeve nadlaktice i oguljotina kože u predjelu zadnje strane lijevog ramena po svom intezitetu i ekstezitetu i po svojoj veličini i broju ukazuju nedvosmisleno da ih K. Z. nije zadobio usled vučenja- drljanja po podlozi i kao što je rekao ne samo usled dužeg ,nego nijesu mogle nastati ni usled kraćeg vučenja i drljanja po podu,a takođe iste nijesu mogle nastati nikakvim uklještenjem bilo da je imenovani ukliješten između unutrašnje strane suvozačevih vrata i  predmeta u unutrašnjosti vozila ,a koja vrata su npr. pravila uklještenje udarajući o pobočne metalne stubiće.Takođe, navedene povrede nijesu mogle nastati ni usled uklještenja imenovanog ni u situaciji da se isti nalazio spolja od suvozačevih vrata držeći se eventualno za neki dio vrata pa da je navodno prilikom guranja došlo do uklještenja između spoljne strane predmetnog vozila ,odnosno vrata i pomoćnih metalnih stubića. Suvozačeva vrata u predmetnom vozilu nemaju baš djelove pogodne za čvrsto držanje s jedne strane, dok s druge strane sve i da neko ima pogodan način da se drži ne može doći do vučenja i drljanja čak i da taj neko to želi, jer su u takvom mehanizmu odlučujući nevoljni pokreti jednostavno čovjek koji bi se našao u takvoj situaciji mora da se pušti, odnosno da se otkači od vrata da se ne bi vukao i svoje tijelo drao o podlogu.</span>
</p>
<p>&nbsp;</p>
<p>
<span class="span1">Iz uvjerenja Ministarstva pravde Crne Gore Ke. 22/2015 od 05.02.2015. godine iz Kaznene evidencije na ime okrivljenog P. L., proizilazi da isti nije osuđivan.</span>
</p>
<p>&nbsp;</p>
<p>
<span class="span1">Iz uvjerenja Ministarstva pravde Crne Gore Ke. 23/2015 od 05.02.2015. godine iz Kaznene evidencije na ime okrivljenog Z. K., proizilazi da isti nije osuđivan.</span>
</p>
<p>&nbsp;</p>
<p>
<span class="span1">Iz uvjerenja Ministarstva pravde  Crne Gore Ke. 24/2015 od 06.02.2015. godine iz Kaznene evidencije na ime okrivljenog J. K., proizilazi da isti nije osuđivan.</span>
</p>
<p>&nbsp;</p>
<p>
<span class="span1">Cijeneći rezultate dokaznog postupka, u smislu odredbi člana 370 stav 3 Zakonika o krivičnom postupku, sud nalazi dokazno utemeljenim stav optužbe prema kojem su okrivljeni L. P., K. Z. i K. J., izvršili krivična djela stavljena im na teret, na način mjesto i vrijeme kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, sud je našao da je okrivljeni L. P. izvršio krivično djelo nasilničko ponašanje ,na način što je dana 18. jula 2014. godine, oko 19, 30 časova u naselju </span><span class="span1">G.</span><span class="span1"> u C., iako svjestan da je vršenje nasilja prema okrivljenom K. Z. zabranjeno, voljno ugrozio spokojstvo građana i remetio javni red i mir, na način što je dotrčao do okrivljenog K. Z., koji se prethodno svađao sa njegovom majkom - L. O. iz C., istog fizički napao, zadajući mu više udaraca stisnutom pesnicom u predjelu glave i tijela, kojom prilikom mu je nanio laku tjelesnu povredu u vidu nagnječno - razderne rane u predjelu lijeve obrve, rane oguljotine kože u predjelu desnog koljena promjera 2x1 cm, rane oguljotine u predjelu lijeve polovine gornje usne promjera 1x1 cm, krvnog podliva kože u predjelu zadnje strane lijeve nadlaktice promjera 4 x 3 cm i rane oguljotine kože u predjelu zadnje strane lijevog ramena, promjera 3 x 2 cm, da bi u daljem napadu bio spriječen od strane prisutnih građana;</span>
</p>
<p>&nbsp;</p>
<p>
<span class="span1">Okrivljeni L. P. ne negira da  je on  udario nekoliko puta stisnutom pesnicom u predjelu glave okr. K. Z. , s tim što je to po njegovom kazivanju uradio jer je bio udaren od strane K. Z. , te  od straha po sopstveni život, i u cilju sprječavanja od daljeg napada.</span>
</p>
<p>&nbsp;</p>
<p>
<span class="span1">Međutim, Sud je našao da ovakvi navodi odbrane okrivljenog nijesu potkrijepljeni dokaznom gradjom sadržanom u spisima predmeta,te je  ista cijenjena kao sračunato data radi izbjegavanja krivice i krivično-pravne odgovornosti. Logično je da okrivljeni priznaje da je udario okrivljenog K.,obzirom da to proizilazi ne samo iz iskaza K. Z. ,već  je  potkrijepljeno i medicinskom dokumentaciom, tj. nalazom i mišljenjem vještaka medicinske struke, dopunom datog nalaza koji nalaz je sud cijenio kao jasan, stručan dat po pravilima struke i nauke.</span>
</p>
<p>
<span class="span1">Očigledno je da je okrivljeni L. P., prilagodio svoju odbranu prednjem nesporno utvrđenom činjeničnom stanju - povredama kod okr. K. Z., i pokušao sebe predstaviti žrtvom,a uz pomoć svoje majke ,supruge i tetke, koje su sinhronizovale svoje iskaze sa odbranom okrivljenog , a u cilju olakšanja njegovog krivičnopravnog položaja. Sud  je detaljnom analizom činjenične gradje našao da se zapravo može zaključiti da okrivljeni L. nije na vjerodostojan način predstavio dešavanja konkretnom prilikom,a posebno u dijelu koji se odnosi na njegovo učešće u istim,kao što to nijesu uradili ni saslušani svejdoci L. O.,L. T. i M. V., tim prije što im nije pošlo za rukom da se usaglase oko svih detalja kritičnog dogadjaja ,pa je tako sud iz iskaza svjedoka M. V. ustvrdio da je upravo L. P. ,a nakon što je vidio da njegova majka ima problema sa K. Z. dotrčao iz kuće i po kazivanju svjedokinje "uhvatio Z. za ruke vičući mu nemoj majku da mi diraš", te dovodeći ovakav iskaz u vezu sa odbranom okr. K. Z. jasno se da zaključiti da su tvrdnje okrivljenog L. da je bio primoran zbog straha po sopstveni život, te u cilju sprječavanja daljeg napada, da udari nekoliko puta stisnutom pesnicom u predjelu glave K. Z. neprihvatljive.</span>
</p>
<p>&nbsp;</p>
<p>
<span class="span1">Sud u datoj situaciji nije na osnovu činjeničnog utemeljenja u dokaznoj građi nije mogao izvesti nesumnjiv zaključak da se okrivljeni L. nalazio u nužnoj odbrani ,jer kod rješavanja pitanja da li je odbrana bila neophodno potrebna za odbijanje napada treba cijeniti sve okolnosti pod kojima je djelo učinjeno.</span>
</p>
<p>&nbsp;</p>
<p>
<span class="span1">Okrivljeni L. P. je  po mišljenju Suda ipak  bio u mogućnosti da trezveno prosudi datu situaciju, obzirom da je kako je naveo on taj koji je izvukao okrivljenog Z. iz vozila, što </span><span class="span1">potkrepljuje i medicinska dokumentacija, tj.da je okrivljenom K. Z. ustanovljen krvni podliv kože u predjelu zadnje strane lijeve nadlaktice koji je nastao  usled stiskanja i vučenja lijeve nadlaktice K. Z. prstima od strane druge osobe, te kada se ima u vidu mehanizam nastanka ove povrede,kao i ostalih povreda kod okrivljenog K. Z. nagnječno – razderna rana u predjelu lijeve obrve (tzv. arkade), oguljotina kože u predjelu desnog koljena promjera 2x1cm , oguljotina u predjelu lijeve polovine gornje usne promjera 1x1cm, oguljotina kože u predjelu zadnje strane lijevog ramena promjera 3x2cm,a sve dovedeno u vezu sa navodima odbrane okrivljenog K. Z.  kojima opisuje ponašanje L. P. koji mu se kako navodi vičući obratio  „ne diraj mi majku“ i iznenada ga udario nekoliko puta pesnicama u predjelu glave, u kom trenutku je pao na asfaltnu površinu,  to je  očigledno da se okrivljeni L. P.  u ovakvoj situaciji ne može pozivati na postupanje u nužnoj odbrani ,jer se i  sam našao u ulozi napadača, pa se postojanje nužne odbrane u okolnostima konkretnog dogadjaja isključuje .</span>
</p>
<p>&nbsp;</p>
<p>
<span class="span1">Krivično djelo nasilničko ponašanje iz člana 399 Krivičnog zakonika Crne Gore, čini onaj ko grubim vrijeđanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem, ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanesena laka tjelesna porede ili je došlo do teškog ponižavanja građana. Okrivljeni L. P. je, ponašanjem opisanim pod tačkom 1 dispozitiva ove presude, ostvario sve objektivne i subjektivne komponente bića ovog krivičnog djela, budući da je vršenjem nasilja i  prema okrivljenom K. Z., ugrozio spokojstvo gradjana i remetio javni red i mir, što je uslovilo tim  da su  prisutni građani, vidjevši predmetni događaj, morali urgirati u cilju sprječavanja daljih napada, u kojem događaju je takođe okr. K. Z. zadobio laku tjelesnu povredu u vidu: nagnječno - razderne rane u predjelu lijeve obrve, rane oguljotine kože u predjelu desnog koljena promjera 2x1 cm, rane oguljotine u predjelu lijeve polovine gornje usne promjera 1x1 cm, krvnog podliva kože u predjelu zadnje strane lijeve nadlaktice promjera 4x3 cm i rane oguljotine kože u predjelu zadnje strane lijevog ramena, promjera 3 x 2 cm. Sve prednje očigledno nije moglo izazvati osjećaj smirenosti i spokoja,već naprotiv izazvalo je uznemirenost kod prisutnih,što je utvrđeno iskazima svih sudionika dešavanja u datoj situaciji.Sud je cijeneći subjektivni odnos okrivljenog prema izvršenom krivičnom djelu našao da je isti postupao sa direktnim umišljajem, budući da je svjestan zabranjenosti svog ponašanja, izvršio prednje opisane radnje, time jasno manifestujući i svoju namjeru da hoće izvršenje predmetnog djela.</span>
</p>
<p>&nbsp;</p>
<p>
<span class="span1">II</span>
</p>
<p>&nbsp;</p>
<p>
<span class="span1">Nadalje, rezultatima dokaznog postupka, utvrđeno je da je okr. K. Z. izvršio krivično djelo zlostavljanje iz člana 166a stav 1 Krivičnog zakonika Crne Gore, na način što je neposredno prije događaja opisanog u stavu 1. dispozitiva presude u naselju "</span><span class="span1">G.</span><span class="span1">" u C., svjesno i voljno zlostavljao oštećenu L. O., na način što je , nakon što je oštećena upravljajući svojim putničkim motornim vozilom marke "Yugo" dijelom vozila prešla preko njegove nepokretnosti, prišao vozilu oštećene, otvorio vrata sa suvozačeve strane, dijelom tijela ušao u unutrašnjost vozila i oštećenoj zadao nekoliko udaraca otvorenom šakom u predjelu leđa, rebara i ramena. </span>
</p>
<p>&nbsp;</p>
<p>
<span class="span1">Tvrdnje okrivljenog K. Z. ,da je žrtva preduzetih radnji  L. O., a nakon sagledavanja predmetnog dogadjaja su u suprotnosti i sa medicinskom dokumentacijom </span><span class="span1">sadržanom u spisima predmata i nalazom i mišljenjem vještaka iz oblasti sudske medicine na osnovu kojih se utvrđuje da je K. Z. tokom inkriminisanog dogadjaja zadobio povrede u vidu nagnječno – razderne rane u predjelu lijeve obrve (nanešena jednokratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično), oguljotine kože u predjelu desnog koljena promjera 2 x 1 cm (nastala najvjerovatnije uslijed pada K. Z. i njegovog kontakta sa podlogom), oguljotina u predjelu lijeve polovine gornje usne promjera 1 x 1 cm (nanešena najvjerovatnije jednokratnim dejstvom tupine zamahnutog mehaničkog oruđa, u šta bi spadalo: stisnuta pesnica i slično, mada se ne može sa potrebnom pouzdanošću isključiti mogućnost da je ista nastala dejstvom nokta – grebanjem i slično), krvni podliv kože u predjelu zadnje strane lijeve nadlaktice promjera 4 x 3 cm (nastao najvjerovatnije stiskanjem lijeve nadlaktice K. Z. prstima) i oguljotine kože u predjelu zadnje strane lijevog ramena promjera 3 x 2 cm (nastala najvjerovatnije uslijed pada K. Z. i njegovog kontakta sa podlogom, mada se ne može sa potrebnom pouzdanošću isključiti mogućnost da je ista nastala grebanjem – dejstvom nokata),kao i navodima okr. K. J. Dakle,prednje iznijeto je jasan pokazatelj da je okrivljeni K. Z. svoju odbranu usmjerio u cilju izbjegavanja krivice i krivično pravne odgovornosti ,tj nezamislivo je da bi okrivljeni L. P. došao i vičući mu se obratio "ne diraj mi majku", izvukao ga iz vozila ,a da je kako on to tvrdi nakon što je zaustavio ošt. L. O. koja je bila u vozilu i otvorio vrata ,ista dala gas i vukla ga tako nekih desetak metara do glavne ceste,kojom prilikom je udarao glavom o metalnim stubovima,tim prije što je vještak medicinske struke isključio mogućnost nastanka povreda na način kako to predstavlja okrivljeni Z.,</span><span class="span1"> obzirom da oguljotina kože u predjelu desnog koljena, krvni podliv kože u predjelu zadnje strane lijeve nadlaktice i oguljotina kože u predjelu zadnje strane lijevog ramena po svom intezitetu i ekstezitetu i po svojoj veličini i broju ukazuju nedvosmisleno da ih K. Z. nije zadobio usled vučenja- drljanja po podlozi i kao što je rekao ne samo usled dužeg ,nego nijesu mogle nastati ni usled kraćeg vučenja i drljanja po podu,a takođe iste nijesu mogle nastati nikakvih uklještenjem bilo da je imenovani ukliješten između unutrašnje strane suvozačevih vrata i  predmeta u unutrašnjosti vozila ,a koja vrata su npr. pravila uklještenje udarajući o pobočne metalne stubiće.Takođe, navedene povrede nijesu mogle nastati ni usled uklještenja imenovanog ni u situaciji da se isti nalazio spolja od suvozačevih vrata držeći se eventualno za neki dio vrata pa da je navodno prilikom guranja došlo do uklještenja između spoljne strane predmetnog vozila ,odnosno vrata i pomoćnih metalnih stubića. Suvozačeva vrata u predmetnom vozilu nemaju baš djelove pogodne za čvrsto držanje s jedne strane, dok s druge strane sve i da neko ima pogodan način da se drži ne može doći do vučenja i drljanja čak i da taj neko to želi, jer su u takvom mehanizmu odlučujući nevoljni pokreti jednostavno čovjek koji bi se našao u takvoj situaciji mora da se pušti, odnosno da se otkači od vrata da se ne bi vukao i svoje tijelo drao o podlogu.</span>
</p>
<p>&nbsp;</p>
<p>
<span class="span1">Krivično djelo zlostavljanje iz čl.166a st.1 KZ CG predstavlja u najširem smislu nečovječno ponašanje prema drugom ,a ispoljava se najčešće u nanošenju fizičkih ili psihičkih patnji manjeg inteziteta.Isto tako može imati oblik djelovanja na tjelesni integritet nekog lica ,kao što je šamaranje,vučenje za kosu,uši ili nos i dr.</span>
</p>
<p>
<span class="span1">U konkretnom,a kod prednje navedenih pravnih tumačenja krivičnog djela zlostavljanje iz čl.166a.st.1. KZ  CG očigledno je da je   okrivljeni K. Z., ostvario sve objektivne i subjektivne elemente bića ovog krivičnog djela - postupao je umišljajno. U pogledu subjektivnog elementa,kod okr. K. Z.  </span><span class="span1">,a kod činjenice da iako svjesan da je zabranjeno zlostavljanje drugog, voljno prema oštećenoj uputio udarce otvorenom </span><span class="span1">šakom u predjelu leđa, ramena i rebara, time jasno manifestujući činjenicu da hoće izvršenje konkretnog krivičnog djela. Ovo tim prije što fizičko zlostavljanje podrazumijeva različite vidove upotrebe sile i direktnog napada na život i tijelo oštećene, čije ponašanje je izazvalo u konkretnom osjećaj stresa i zastrašenosti iz kojih razloga se i onesvijestila predmetnom prilikom ,te se  obratila ljekaru i službenicima policije.</span>
</p>
<p>&nbsp;</p>
<p>
<span class="span1">III</span>
</p>
<p>&nbsp;</p>
<p>
<span class="span1">U konačnom,a kod naznačenih obilježja krivičnog djela zlostavljanje iz čl.166a st.1.KZ CG nedvosmisleno je potvrdjeno i  da je okrivljeni K. J. izvršio krivično djelo zlostavljanje iz člana 166a st.1. Krivičnog zakonika Crne Gore, na način što je neposredno nakon događaja opisanog u stavu 1. izreke presude, svjesno i voljno zlostavljao okrivljenog L. P., na način što je dotrčao do okrivljenog i tom prilikom ga fizički napao, zadajući mu više udaraca stisnutim pesnicama u predjelu glave. </span>
</p>
<p>&nbsp;</p>
<p>
<span class="span1">Činjeničnom gradjom je potkrijepljeno i da je okrivljeni K. J., aktivno učestvovao u samom sukobu,te da je zadao nekoliko udaraca okrivljenom L. P. u predjelu glave, odn.da nije razdvajao  K. Z. i L. P.,kao je on to želio predstaviti u svojoj odbrani.</span>
</p>
<p>&nbsp;</p>
<p>
<span class="span1">Odbrani okrivljenog K. J., da je samo razdvajao P. i Z., negirajući aktivno učestvovanje u samoj tuči, sud nije poklonio vjeru, budući da je odbrana okrivljenog u ovom pravcu prožeta nejasnoćama, manifestovanim kroz činjenicu da je nelogično da bi okrivljeni L. P., tek tako nasrnuo udarcima na okrivljenog K. J., kada je ovaj došao samo da razdvaja, pa je za Sud neprihvatljiva.</span>
</p>
<p>&nbsp;</p>
<p>
<span class="span1">Imajući u vidu zakonsko određenje krivičnog djela zlostavljanje, prezentovanog u prethodnom stavu, sud nalazi da su se u radnjama okrivljenog K. J., ostvarila sva objektivna i subjektivna obilježja bića ovog krivičnog djela, budući da je zadajući nekoliko udaraca okrivljenom L. P. prema istom izvršio radnju zlostavljanja, ne nanoseći mu tjelesne povrede, iako svjestan činjenice zabranjenosti svoga ponašanja, on je preduzeo te radnje, sa jasnom namjerom da hoće izvršenje ovog djela, u čemu se ogleda subjektivni element bića ovog krivičnog djela, manifestovan kao direktni umišljaj.</span>
</p>
<p>&nbsp;</p>
<p>
<span class="span1">Iskaz svjedoka K. R. za Sud nije prihvatljiv,tim prije što ni ovaj svjedok nije objektivno predočio Sudu dešavanja navedenom prilikom ,odn.svojim iskazom je zapravo željela olakšati krivičnopravni položaj svog sina i djevera isključivši njihovo učešće u ovom dogadjaju kao napadača,tim prije što njeni navodi da je K. Z. bio na tlu kada je došao L. P. i udario ga ,su u potpunoj suprotnosti sa nalazom i mišljenjem sudskog vještaka medicinske struke koji je isključio mogućnost da su povrede kod K. Z. mogle nastati na ovakav način - u ležećem položaju.</span>
</p>
<p>&nbsp;</p>
<p>
<span class="span1">Svjedoci D. J. i M. M., nijesu sa preciznošću pojasnili radnje aktera predmetnih dogadjanja ,kod činjenice da nijesu bili prisutni cijelo vrijeme odvijanja dogadjaja,te da sa pozicije na kojoj su se nalazili zaista i nijesu bili u mogućnosti čuti i vidjeti kako je i na koji način započeo dogadjaj,pa njihov iskaz nije mogao biti polazni osnov za utvrdjivanje krivice i krivičnopravne odgovornosti okrivljenih. </span>
</p>
<p>&nbsp;</p>
<p>
<span class="span1">Dakle,kako je Sud na osnovu rezultata provedenog dokaznog postupka izveo zaključak da su svi okrivljeni  preduzeli aktivne radnje u izvršenju krivičnih djela koja su im stavljena na teret,te da su se našli u ulozi napadača,što su isti željeli opovrgnuti svojim odbranama sa ciljem da izbjegnu krivičnopravnu odgovornost,odn.opisujući radnje onog drugog su sebe željeli predstaviti žrtvama, i tako  prebaciti  odgovornost jedan na drugog, što im nije pošlo za rukom, to ih je oglasio krivim i krivičnopravno odgovornim i osudio kao u izreci.</span>
</p>
<p>&nbsp;</p>
<p>
<span class="span1">Sud je prilikom odlučivanja o krivičnoj sankciji koju će izreći okrivljenima, cijenio okolnosti definisane članom 42 Krivičnog zakonika Crne Gore, u tom pravcu kao olakšavajuće na strani ,okr. L. P. cijeneći njegove licne prilike,odn.da se radi o porodičnoj osobi-oženjen,otac jednog mldb.djeteta, ranije neporočnog načina života ,kako to proizilazi iz  izvoda iz kaznene evidencije na njegovo ime ,dok otezavajućih okolnosti na njegovoj strani van bitnih obilježja krivičnog djela u pitanju nije bilo,dok je kod okr. K. Z. sud od olakšavajućih okolnosti našao  da se radi o porodičnom čovjeku ,ranije neporočnog načina života, što je nesporno utvrđeno na osnovu izvoda iz KE, dok otežavajućih okolnosti na njihovoj strani van bitnih obilježja krivičnog djela u pitanju sud nije našao i na strani okr. K. J. sud je od olakšavajućh okolnosti cijenio njegov neporočan način života ,što se utvrdilo na osnovu izvoda iz KE ,kao i same okolnosti pod kojima je djelo počinjeno,dok otežavajućih okolnosti na njegovoj strani ,van bitnih obiljezja bića krivičnog djela u pitanju nije bilo. Cijeneći prednje okolnosti, kod nesporno utvrđene krivice, sud je okrivljenima izrekao uslovnu osudu, kao posebnu vrstu krivične sankcije, prethodno im utvrđujući kazne zatvora, kao u izreci presude odlažući izvršenje istih na jednu godinu po pravosnažnosti presude, uslovljavanjem okrivljenih da u periodu provjeravanja, ne počine novo krivično djelo. Opredjeljenje suda za uslovnu osudu prema okrivljenima temelji se prije svega na činjenici da se radi o ranije neosuđivanim licima, te da su samom sukobu prethodili zategnuti međusobni komšijski odnosi, a pritom da se radi o komšijama kojima su stambeni objekti medjusobno povezani , pa je sud rukovođen naprijed navedenim, smatrao da se i uslovnom osudom može u potrebnoj i dovoljnoj mjeri uticati na okrivljene da više ne čine krivična djela, čvrsto vjerujući, a uvažavajući činjenicu da se radi o akademskim građanima društva, da više neće činiti krivična djela, pa je sud našao da je za krivično-pravnu zaštitu nepotrebno izricanje kazne, a pazeći na svrhu izricanja uslovne osude iz člana 52 Krivičnog zakonika Crne Gore,  u okviru opšte svrhe izricanja krivičnih sankcija iz člana 4 stav 2 Krivičnog zakoN. Crne Gore. </span>
</p>
<p>&nbsp;</p>
<p>
<span class="span1">Sud je oštećenu, L. O. shodno članu 239 Zakonika o krivičnom postupku, uputio da imovinsko – pravni zahtjev ostvaruje u redovnoj parnici, budući da činjenice utvrđene u krivičnom postupku ne pružaju pouzdan osnov ni za potpuno ,ni za djelimično presuđenje,, a insistiranjem na njegovom egzaktnom utvrđenju,  nepotrebno bi se odugovlačio kriivčni postupak. </span>
</p>
<p>&nbsp;</p>
<p>
<span class="span1">Sud je okrivljene, shodno čl. 226-229 Zakonika o krivičnom postupku, obavezao da na ime troškova krivičnog postupka solidarno uplate iznos od 357,50 eura, a koji se odnose na dati nalaz i mišljenje sudskomedicinskog vještaka, te na ime paušala iznos od po  30,00 eura, kao dijela troškova krivičnog postupka srazmjernog trajanju i složenošću postupka, te imovnim prilikama okrivljenih, ujedno ih obavezujući da navedeni iznos uplate u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na temelju izloženog, a primjenom člana 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">dana 17.02.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar: </span><span class="span1"></span><span class="span1"></span><span class="span1"></span><span class="span1"></span><span class="span1">                                          S U D I J A</span>
</p>
<p>
<span class="span1"> Aleksandra Martinović </span><span class="span1"></span><span class="span1"></span><span class="span1"></span><span class="span1">                           </span><span class="span1">Marija Ćupić,</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 8 (osam) dana,od dana</span>
</p>
<p>
<span class="span1"> dostavljanja ovjerenog prepisa ove presude </span>
</p>
<p>
<span class="span1">Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.27/09</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span>OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Branke Nikolić, kao zapisničara, u krivičnom predmetu okrivljenog K.S. iz B. P., koga brani branilac po službenoj dužnosti Z. S., adv. iz D. i okrivljenog A.S.a iz G., Republika Srbija, koga brani branilac J. K., adv. iz P., zbog produženog krivičnog djela teška kradja iz čl.240 st.1 tač. 2 i 1 KZ u vezi čl.49 KZ, odlučujući po optužnici Osnovnog državnog tužilaštva iz Podgorice Kt.br.590/08 od 31.12.2008.godine, koju je na glavnom pretresu zastupala Romina Vlahović, zamjenik ODT-a iz Podgorice, nakon glavnog i javnog pretresa održanog dana 06.12.2012.godine, u prisustvu zastupnika optužbe, branioca okrivljenog A.S. i branioca po službenoj dužnosti okrivljenog K.S., donio je dana 10.12.2012.godine i istog dana javno objavio</span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p2"></p>
<p class="p4">
<span>Okrivljeni:</span>
</p>
<p class="p4"></p>
<p class="p3">
<span>1. K.S., zvani B., od oca S. i majke R., rodjene B., rodjen ...godine u B. P., sa mjestom prebivališta u B. P.- selo R. b.b., državljanin Crne Gore, pismen, završio srednju školu, po zanimanju moler, oženjen, otac troje djece, vojsku služio 1995/96 godine u Danilovgradu, srednjeg imovnog stanja, neosudjivan.   </span>
</p>
<p class="p4"></p>
<p class="p3">
<span>2. A.S., od oca Š. i majke S., rodjene B., rodjen ...godine u B. P., sa mjestom prebivališta u P. - G., neosudjivan.   </span>
</p>
<p class="p3"></p>
<p class="p2">
<span>Krivi su</span>
</p>
<p class="p3"></p>
<p class="p3">
<span>Što su: </span>
</p>
<p class="p3"></p>
<p class="p3">
<span>U toku marta 2008.godine u vojnoj kasani "Milovan Šaranović" u Danilovgradu, po prethodnom dogovoru i zajedno tuđe pokretne stvari-rashladne klima uređaje vlasništvo oštećenog privrednog društva "M. G.", oduzeli drugom u namjeri da njihovim prisvajanjem sebi pribave protivpravnu imovinsku korist na način što su:</span>
</p>
<p class="p3"></p>
<p class="p3">
<span>- početkom marta 2008.godine vozilom marke "Audi" reg.br. ..., vlasništvo okrivljenog K.S. došli do kasarne, iskoristivši nepažnju stražara, ušli u unutrašnjost kasarne i iz objekta u kojem se postavljaju klima uređaji oduzeli i prisvojili dvije unutrašnje jedinice klima uređaja marke "Fujitsu 12", vrijednosti 288,00 eura, utovarili ih u vozilo, a koje je okrivljeni K. prevezao do garaže kuće koja se nalazi u B. P., u selu Rakonje i tako sebi pribavili protivpravnu imovinsku korist u iznosu od 288,00 eura.</span>
</p>
<p class="p3"></p>
<p class="p3">
<span>- dana 15. marta 2008.godine dok su sakupljali alat nakon završetka radova koje su obavljali u krugu kasarne iskoristivši nepažnju zaposlenih ušli u objekat u kojem se vrši klimatizacija i iz istog oduzeli i prisvojili dvije komplet klime, marke "Fujitsu 12" vrijednosti 720,00 eura, koje su utovarili u vozilo marke "Audi" reg.br. ..., vlasništvo okrivljenog K., a zatim klime odvezli J. D. i predali mu kao kompenzaciju otplate svog prethodnog duga i tako sebi pribavili protivpravnu imovinsku korist u iznosu od 720,00 eura.</span>
</p>
<p class="p3"></p>
<p class="p3">
<span>- u noći 20.marta 2008.godine putničkim vozilom marke "Audi" reg.br. ..., vlasništvo okrivljenog K. došli do kapije Vojne kasarne gdje je okrivljeni A.S. preskočio ogradu i ušao u unutrašnjost objekta u kojem se vrši klimatizacija, i iz istog oduzeo dvije unutrašnje jedinice klima uređaja marke "Fujitsu 18", vrijednosti 592,00 eura, koje je preko ograde prebacio i dodao okrivljenom K., koji ih je smjestio u vozilo, nakon čega su se zajedno vratili po spoljašnje jedinice klima uređaja i jednu jedinicu vrijednosti 444,00 eura, su prebacili preko ograde, dok ih  je u oduzimanju i prisvajanju druge sprječio dolazak stražara, kada je okrivljeni A.S. pobjegao u nepoznatom pravcu. </span>
</p>
<p class="p3"></p>
<p class="p3">
<span>- čime su kao saizvršioci počinili produženo krivično djelo kradja iz čl.239 st.1 KZ u vezi čl.23 st.2 KZ u vezi čl.49 KZ. </span>
</p>
<p class="p3"></p>
<p class="p3">
<span>Pa sud okrivljenima K.S.u i A.S.u primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a,       i z r i č e </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom im utvrdjuje kazne zatvora u trajanju od po 3 (tri) mjeseca i istovremeno odredjuje da se iste neće izvršiti ako okrivljeni za vrijeme od 2 (dvije) godine po pravosnažnosti presude ne učine novo krivično djelo. </span>
</p>
<p class="p4"></p>
<p class="p3">
<span>Dužni su okrivljeni K.S. i A.S. da solidarno na ime troškova krivičnog postupka uplate ovom sudu iznos od 110,00 eura, a okrivljeni K.S. i iznos od 437,50 eura, kao i da okrivljeni K.S. i A.S. po osnovu paušala plate ovom sudu iznose od po 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>Optužnicom Osnovnog državnog tužilaštva iz Podgorice Kt.br.590/08 od 31.12.2008.godine, stavljeno je na teret okrivljenima K.S. i A.S. da su izvršili produženo krivično djelo teška kradja iz čl. 240 st. 1 tač. 2 i 1 KZ u vezi čl. 49 KZ. Zastupnik optužbe je na glavnom pretresu u završnoj riječi izmijenio činjenični opis krivičnog djela iz optužnice, kao i pravnu kvalifikaciju krivičnog djela iz optužnice, stavljajući na teret okrivljenima K.S. i A.S. da su kao saizvršioci izvršili produženo krivično djelo kradja iz čl.239 st.1 KZ u vezi čl.23 st.2 KZ u vezi čl.49 KZ. Predložio je da sud okrivljene oglasi krivim i osudi po zakonu. </span>
</p>
<p class="p3"></p>
<p class="p3">
<span>Shodno rješenjima Krivičnog vijeća Osnovnog suda u Danilovgradu Kv.br.28/10 od 08.04.2010.godine i Kv.br.66/12 od 11.09.2012.godine okrivljenima A.S. i K.S. je sudjeno u odsustvu, obzirom da isti nijesu bili dostižni državnim organima, a postojali su naročito važni razlozi da im se sudi iako su odsutni. </span>
</p>
<p class="p3"></p>
<p class="p3">
<span>Zbog toga je sud na glavnom pretresu pročitao odbranu okrivljenog K.S. datu u pretkrivičnom postupku na zapisniku o saslušanju osumnjičenog od 22.03.2008.godine, sačinjenom kod Uprave policije Ispostava Danilovgrad, odbranu datu u istražnom postupku na zapisniku o saslušanju osumnjičenog Kri.br.41/08 od 22.03.2008.godine, kao i odbranu datu u istražnom postupku na zapisniku o saslušanju okrivljenog Kr.br.62/08 od 03.06.2008.godine, sačinjenom kod istražnog sudije Osnovnog suda u Bijelom Polju.</span>
</p>
<p class="p3"></p>
<p class="p3">
<span>Okrivljeni K.S. iz sela Rakonje u odbrani datoj u pretkrivičnom i istražnom postupku u bitnom je naveo da je krajem januara 2008.godine počeo da radi za firmu "G." iz Podgorice, koja je izvodila radove na objektu u kasarni "Milovan Šaranović" u Danilovgradu, a zajedno sa njim je radio i njegov brat od tetke A.S. Oni su bili angažovani da na ovom objektu postave klima uredjaje marke "Fujitsu". Naveo je da je početkom marta 2008.godine došao svojim vozilom marke "Audi" reg.oznaka ... do kasarne i zamolio stražara na prijavnici da ga pusti u kasarnu, kako bi prevezao alat do objekta. U tom objektu se nalazio i njegov brat od tetke, pa su oni zajedno stavili u vozilo dvije unutrašnje jedinice klime marke "Fujitsu 12", nakon čega je on sa vozilom napustio kasarnu. Ove klime je prevezao do garaže svoje porodične kuće u Bijelom Polju. Dalje je naveo da je 15.marta, u popodnevnim časovima, ušao svojim vozilom marke "Audi" u kasarnu, kako bi uzeo alat. U kasarni se nalazio i njegov brat od tetke  A.S., pa su oni zajedno utovarili u ovo vozilo dvije komplet klime marke "Fujitsu 12", odvezli ih i ostavili kod J. D., u njegovoj kući u Danilovgradu, čime su prebili dug za hranu i piće koje su konzumirali kod J. Pored toga, naveo je i da je vozilom dana 20.03.2008.godine, u večernjim časovima, zajedno sa bratom od tetke  A.S., došao do kasarne u Danilovgradu, gdje su vozilo parkirali. Zatim je nakon izvjesnog vremena njegov brat od tetke S. preskočio ogradu i donio dvije unutrašnje jedinice klime marke "Fujitsu 18", koje je on stavio u vozilo. Nakon toga su on i S. preskočili ogradu kasarne, kada su i prebacili jednu spoljašnju jedinicu klime izvan ograde, dok su drugu ostavili u blizini ograde sa unutrašnje strane kasarne. U trenutku kada su namjeravali da prebace preko ograde do vozila spoljni dio klime, stražari VCG su povikali da stanu. On je tada ostao u blizini vozila, dok je njegov brat od tetke pobjegao, nakon čega je priveden u policiju. Istakao je da se kaje zbog toga što je učinio. Dodao je i da su tačni navodi zahtjeva za sprovodjenje istrage. </span>
</p>
<p class="p3"></p>
<p class="p3">
<span>Branilac po službenoj dužnosti okrivljenog K.S. adv.Z. S. je u završnoj riječi tražila da sud uzme u obzir brojne olakšavajuće okolnosti koje stoje na strani njenog branjenika.  </span>
</p>
<p class="p3"></p>
<p class="p3">
<span>Branilac okrivljenog A.S. adv.J.K. u završnoj riječi je zastupao tezu da nema dokaza da je njegov branjenik učinio krivično djelo stavljeno mu na teret, zbog čega je predložio da ga sud oslobodi od optužbe.</span>
</p>
<p class="p3"></p>
<p class="p3">
<span>Sud je na glavnom pretresu u dokaznom postupku saslušao svjedoka J. D., saslušao svjedoka S. M., pročitao potvrdu o privremeno oduzetim predmetima Uprave policije br.SI/08 od 21.03.2008.godine, izdatu na ime J. D., pročitao potvrdu o privremeno oduzetim predmetima Uprave policije od 21.03.2008.godine, izdatu na ime okrivljenog K.S., pročitao potvrdu Uprave policije o vraćenim predmetima od 21.03.2008.godine, izdatu na ime S. M., koja se odnosi na vraćanje klima marke "Fujitsu 18", pročitao potvrdu Uprave policije o vraćenim predmetima od 21.03.2008.godine, izdatu na ime S. M., koja se odnosi na vraćanje klima marke "Fujitsu 12", pročitao potvrdu o privremeno oduzetim predmetima Uprave policije PJ Bijelo Polje br.02/SL od 21.03.2008.godine, izdatu na ime K. B., pročitao izvod iz matičnog registra rodjenih Ministarstva unutrašnjih poslova i javne uprave od 23.08.2010.godine, izdat na ime okrivljenog A.S., pročitao nalaz i mišljenje vještaka komercijalne struke D. Đ. Ki.br.17/08 od 02.07.2008.godine i saslušao ovog vještaka, pročitao izvod iz kaznene evidencije Uprave policije PJ Bijelo Polje br.1874 od 24.08.2010.godine, izdat na ime okrivljenog K.S. i  pročitao izvod iz kaznene evidencije Uprave policije PJ Bijelo Polje br.2860 od 22.12.2010.godine, izdat na ime okrivljenog A.S.</span>
</p>
<p class="p3"></p>
<p class="p3">
<span>Svjedok S. M. u iskazu datom u istražnom postupku i na glavnom pretresu u bitnom je naveo da je kritičnom prilikom tokom marta mjeseca, bio angažovan da, kao stručno lice - serviser i monter, izvrši montažu klima uredjaja u vojnoj kasarni u Danilovgradu. U kasarnu je prethodno od strane preduzeća "M. G." dopremljeno 18 klima, koje preduzeće je ove klime kupilo od preduzeća "Tehno šop" Podgorica. On i ekipa radnika su podijelili klime po kancelarijama. Tokom ugradnje primijetio je da nedostaju dvije unutrašnje jednice klime, a nakon toga da mu nedostaju i dvije spoljne jedinice klime "Fujitsu 12", pa je o ovome obavijestio komandanta i nosioca posla. Zatim je primijetio da mu nedostaje i 18 daljinskih upravljača. Nakon toga je bila pojačana straža u kasarni i ubrzo zatim je obaviješten da su pronadjeni počinioci koji su uzeli dvije klime "Fujitsu 18". Pojasnio je da je ukupno nedostajalo šest klima, i to dvije komplet klime marke "Fujitsu 12", koje su nadjene kod J. D., dvije unutrašnje jedinice klime marke "Fujitsu 12", kao i dvije klime "Fujitsu 18". Istakao je da je vlasnik pomenutih klima bilo preduzeće "M. G.j", te da je nakon predmetnog dogadjaja od policije preuzeo klime koje su pronadjene i iste ugradio.</span>
</p>
<p class="p3"></p>
<p class="p3">
<span>Svjedok J. D. u iskazu datom u istražnom postupku i na glavnom pretresu u bitnom je naveo da je sa šest radnika, koji su radili u kasarni "Milovan Šaranović" ugovorio da im dovozi obroke, s obzirom da posjeduje ugostiteljski objekat. Izmedju ostalih, hranu je dovozio i K.S. i A.S., koji su obavljali zanatske radove u kasarni. Kako su se radovi približavali kraju, on je insistirao da mu K.S. i A.S. plate naknadu za obroke, koja je iznosila oko 500,00 eura. Zatim je jednog dana kod njega u objekat došao S. i rekao mu da je zaradio dvije klime radeći na Velikoj pijaci u Podgorici i ponudio mu ih na ime dugovane naknade za obroke, navodeći da nema novca. Vidio je da su klime neraspakovane i nove, a imale su i garantne listove, pa je pristao na ovu ponudu. Ove klime su bile kod njega 5-6 dana, kada su došli službenici policije, nakon čega je iste vratio, a od K.S. i A.S. se naplatio. Naveo je i da poznaje vlasnika firme "M. G.".</span>
</p>
<p class="p3"></p>
<p class="p3">
<span>Iz potvrde o privremeno oduzetim predmetima Uprave policije br.SI/08 od 21.03.2008.godine, izdate na ime J. D., utvrdjuje se da su od J. D.  oduzete dvije spoljne i dvije unutrašnje jedinice klime marke "Fujitsu 12". </span>
</p>
<p class="p3"></p>
<p class="p3">
<span>Iz potvrde o privremeno oduzetim predmetima Uprave policije od 21.03.2008.godine, izdate na ime okrivljenog K.S., utvrdjuje se da su od okrivljenog K.S. oduzete dvije spoljne i dvije unutrašnje jedinice klime marke "Fujitsu 18".</span>
</p>
<p class="p3"></p>
<p class="p3">
<span>Iz potvrde o vraćenim predmetima Uprave policije od 21.03.2008.godine, izdate na ime S. M., koja se odnosi na vraćanje klima marke "Fujitsu 18", utvrdjuje se da su S. M. vraćene dvije spoljne i dvije unutrašnje jedinice klime marke "Fujitsu  18".</span>
</p>
<p class="p3"></p>
<p class="p3">
<span>Iz potvrde o vraćenim predmetima Uprave policije od 21.03.2008.godine, izdate na ime S. M., koja se odnosi na vraćanje klima marke "Fujitsu 12", utvrdjuje se da su S. M. vraćene dvije  komplet klime marke "Fujitsu 12", tj. dvije unutrašnje i dvije spoljašnje jedinice.</span>
</p>
<p class="p3"></p>
<p class="p3">
<span>Iz potvrde o privremeno oduzetim predmetima Uprave policije PJ Bijelo Polje br.02/SL od 21.03.2008.godine, izdate na ime K. B. iz B. P.-R. bb, utvrdjuje se da su, izmedju ostalog, od ovog lica oduzeti klima uredjaj marke "Fujitsu" serial Nº E068114 i klima uredjaj marke "Fujitsu" serial Nº E068008.  </span>
</p>
<p class="p3"></p>
<p class="p3">
<span>Iz izvoda iz matičnog registra rodjenih Ministarstva unutrašnjih poslova i javne uprave od 23.08.2010.godine, izdatog na ime okrivljenog A.S., utvrdjuje se da je A.S., JMB ..., od oca Š.i majke S., rodjene B., rodjen ....godine u Bijelom Polju.</span>
</p>
<p class="p3"></p>
<p class="p3">
<span>Iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa, utvrdjuje se da vrijednost dvije unutrašnje jedinice klima uredjaja marke "Fujitsu 12" iznosi 288,00 eura, da vrijednost dva klima uredjaja marke "Fujitsu 12" iznosi 720,00 eura, te da vrijednost dvije unutrašnje jedinice klima uredjaja marke "Fujitsu 18" iznosi 592,00 eura, a da vrijednost jedne spoljašnje jedinice klima uredjaja marke "Fujitsu 18" iznosi 444,00 eura, a sve na dan izvršenja krivičnog djela stavljenog na teret okrivljenima.</span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke. </span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Bijelo Polje br.1874 od 24.08.2010.godine, izdatog na ime okrivljenog K.S., utvrdjuje se da isti nije osudjivan. </span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Bijelo Polje br.2860 od 22.12.2010.godine, izdatog na ime okrivljenog A.S., utvrdjuje se da isti nije osudjivan.</span>
</p>
<p class="p3"></p>
<p class="p3">
<span>Sud je cijenio iskaz svjedoka J. D. i svjedoka S. M., pa je našao da su se isti istinito izjasnili o činjenicama važnim za ovu krivičnu stvar. Naime, kazivanje svjedoka S.M. stoji u skladnoj vezi sa potvrdom o privremeno oduzetim predmetima Uprave policije br.SI/08 od 21.03.2008.godine, izdatom na ime J. D., potvrdom o privremeno oduzetim predmetima Uprave policije od 21.03.2008.godine, izdatom na ime okrivljenog K.S., potvrdom o vraćenim predmetima Uprave policije od 21.03.2008.godine, izdatom na ime S. M., koja se odnosi na vraćanje klima marke "Fujitsu 18", potvrdom o vraćenim predmetima Uprave policije od 21.03.2008.godine, izdatom na ime S. M., koja se odnosi na vraćanje klima marke "Fujitsu 12" i potvrdom o privremeno oduzetim predmetima Uprave policije PJ Bijelo Polje br.02/SL od 21.03.2008.godine, izdatom na ime K. B., a kazivanje svjedoka J. D. stoji u skladnoj vezi sa potvrdom o privremeno oduzetim predmetima Uprave policije br.SI/08 od 21.03.2008.godine, izdatom na njegovo ime. Osim toga, kazivanja ovih svjedoka nijesu u suprotnosti ni sa odbranom okrivljenog K.S.</span>
</p>
<p class="p4"></p>
<p class="p3">
<span>Na osnovu naprijed izložene činjenične gradje proizašle iz dokaza provedenih na glavnom pretresu, ovaj sud je utvrdio da su okrivljeni K.S. i A.S. kao saizvršioci počinili produženo krivično djelo kradja iz čl.239 st.1 KZ u vezi čl.23 st.2 KZ u vezi čl.49 KZ, na način, mjesto i vrijeme kako je to predstavljeno u izreci presude. </span>
</p>
<p class="p3"></p>
<p class="p3">
<span>Da su okrivljeni u vojnoj kasani "Milovan Šaranović" u Danilovgradu, po prethodnom dogovoru i zajedno tuđe pokretne stvari-rashladne klima uređaje vlasništvo oštećenog privrednog društva "M. G.", oduzeli drugom u namjeri da njihovim prisvajanjem sebi pribave protivpravnu imovinsku korist na način što su početkom marta 2008.godine vozilom marke "Audi" reg.br. ..., vlasništvo okrivljenog K.S. došli do kasarne, iskoristivši nepažnju stražara, ušli u unutrašnjost kasarne i iz objekta u kojem se postavljaju klima uređaji oduzeli i prisvojili dvije unutrašnje jedinice klima uređaja marke "Fujitsu 12", vrijednosti 288,00 eura, utovarili ih u vozilo, a koje je okrivljeni K. prevezao do garaže kuće koja se nalazi u B. P., u selu R. i tako sebi pribavili protivpravnu imovinsku korist u iznosu od 288,00 eura, sud je utvrdio iz odbrane okrivljenog K.S.a iz pretkrivičnog i istražnog postupka, iz iskaza svjedoka S.M., iz potvrde o privremeno oduzetim predmetima Uprave policije PJ Bijelo Polje br.02/SL od 21.03.2008.godine, izdate na ime K. B., iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.</span>
</p>
<p class="p3"></p>
<p class="p3">
<span>Naime, iz odbrane okrivljenog K.S. iz pretkrivičnog i istražnog postupka utvrdjuje se da je krajem januara 2008.godine obavljao radove ugradnje klima uredjaja na objektu u kasarni "Milovan Šaranović" u Danilovgradu, da je zajedno sa njim radio i njegov brat od tetke A.S., da je početkom marta 2008.godine došao svojim vozilom marke "Audi" reg.oznaka ... do kasarne, gdje se nalazio i njegov brat od tetke. Tada su oni, iskoristivši nepažnju stražara, zajedno stavili u vozilo dvije unutrašnje jedinice klime marke "Fujitsu 12", nakon čega je on sa vozilom napustio kasarnu. Ove klime je prevezao do garaže svoje porodične kuće, koja se nalazi u selu R. u B. P. Sa odbranom ovog okrivljenog u skladu je i iskaz svjedoka S. M. iz kojeg se utvrdjuje da je tokom marta mjeseca bio angažovan da, kao stručno lice - serviser i monter, izvrši montažu klima uredjaja u vojnoj kasarni u Danilovgradu, te da je u tom periodu ukupno nedostajalo šest klima, vlasništvo privrednog društva "M. G.", a izmedju ostalog i dvije unutrašnje jedinice klime "Fujitsu 12". Iskaz ovog svjedoka i odbrana okrivljenog K.S. stoje u skladnoj vezi sa potvrdom o privremeno oduzetim predmetima Uprave policije PJ Bijelo Polje br.02/SL od 21.03.2008.godine, izdatom na ime K. B., iz koje se utvrdjuje da su, izmedju ostalog, od K. B. u mjestu Rakonje bb-Bijelo Polje oduzeti klima uredjaj marke "Fujitsu" serial Nº E068114 i klima uredjaj marke "Fujitsu" serial Nº E068008. Da je vrijednost dvije unutrašnje jedinice klima uredjaja marke "Fujitsu  12" na dan izvršenja krivičnog djela iznosila 288,00 eura, sud je utvrdio iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.  </span>
</p>
<p class="p3"></p>
<p class="p3">
<span>Da su okrivljeni u vojnoj kasani "Milovan Šaranović" u Danilovgradu, po prethodnom dogovoru i zajedno tuđe pokretne stvari-rashladne klima uređaje vlasništvo oštećenog privrednog društva "M. G.", oduzeli drugom u namjeri da njihovim prisvajanjem sebi pribave protivpravnu imovinsku korist na način što su dana 15. marta 2008.godine, dok su sakupljali alat nakon završetka radova koje su obavljali u krugu kasarne, iskoristivši nepažnju zaposlenih, ušli u objekat u kojem se vrši klimatizacija i iz istog oduzeli i prisvojili dvije komplet klime, marke "Fujitsu 12" vrijednosti 720,00 eura, koje su utovarili u vozilo marke "Audi" reg.br. ..., vlasništvo okrivljenog K., a zatim klime odvezli J. D. i predali mu kao kompenzaciju otplate svog prethodnog duga i tako sebi pribavili protivpravnu imovinsku korist u iznosu od 720,00 eura, sud je utvrdio iz odbrane okrivljenog K.S. iz pretkrivičnog i istražnog postupka, iz iskaza svjedoka J.D. i S. M., iz potvrde o privremeno oduzetim predmetima Uprave policije br.SI/08 od 21.03.2008.godine, izdate na ime J. D., iz potvrde o vraćenim predmetima Uprave policije od 21.03.2008.godine, izdate na ime S. M., koja se odnosi na vraćanje klima marke "Fujitsu 12", iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.</span>
</p>
<p class="p3"></p>
<p class="p3">
<span>Naime, iz odbrane okrivljenog K.S. iz pretkrivičnog i istražnog postupka utvrdjuje se da je 15.marta 2008.godine, u popodnevnim časovima, ušao svojim vozilom marke "Audi" reg. br. ... u kasarnu "Milovan Šaranović" u Danilovgradu, kako bi uzeo alat. U kasarni se nalazio i njegov brat od tetke okrivljeni A.S., pa su oni zajedno utovarili u vozilo dvije komplet klime marke "Fujitsu 12", odvezli ih i ostavili kod J. D., čime su prebili dug za hranu i piće koje su konzumirali kod J. Sa odbranom ovog okrivljenog u skladnoj vezi stoji iskaz svjedoka S. M. iz kojeg se utvrdjuje da je tokom marta mjeseca bio angažovan da, kao stručno lice - serviser i monter, izvrši montažu klima uredjaja u vojnoj kasarni u Danilovgradu, te da je u tom periodu ukupno nedostajalo šest klima, vlasništvo privrednog društva "M. G.", a izmedju ostalog i dvije komplet klime marke "Fujitsu 12". Sa iskazom ovog svjedoka, kao i odbranom okrivljenog K.S. korespondira i iskaz svjedoka J. D. iz kojeg se utvrdjuje da su mu K.S. i A.S. dugovali odredjeni novčani iznos, koji je prebijen na način što su mu predate dvije klime, koje su mu kasnije oduzete od strane službenika policije. Iskazi ovih svjedoka i odbrana okrivljenog K.S. imaju podršku u potvrdi o privremeno oduzetim predmetima Uprave policije br.SI/08 od 21.03.2008.godine, izdatoj na ime J. D., iz koje se utvrdjuje da su od J. D. oduzete dvije komplet klime marke "Fujitsu 12", tj. dvije spoljne i dvije unutrašnje jedinice, kao i u potvrdi o vraćenim predmetima Uprave policije od 21.03.2008.godine, izdatoj na ime S.M., koja se odnosi na vraćanje klima marke "Fujitsu 12", iz koje se utvrdjuje da su S. M. upravo vraćene ove dvije klime koje su oduzete od J. D. Da vrijednost ova dva klima uredjaja marke "Fujitsu 12" na dan izvršenja krivičnog djela iznosi 720,00 eura, sud je utvrdio iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.  </span>
</p>
<p class="p3"></p>
<p class="p3">
<span>Da su okrivljeni u vojnoj kasani "Milovan Šaranović" u Danilovgradu, po prethodnom dogovoru i zajedno tuđe pokretne stvari-rashladne klima uređaje vlasništvo oštećenog privrednog društva "M. G.", oduzeli drugom u namjeri da njihovim prisvajanjem sebi pribave protivpravnu imovinsku korist na način što su u noći 20.marta 2008.godine putničkim vozilom marke "Audi" reg.br. ..., vlasništvo okrivljenog K. došli do kapije Vojne kasarne gdje je okrivljeni A.S. preskočio ogradu i ušao u unutrašnjost objekta u kojem se vrši klimatizacija, i iz istog oduzeo dvije unutrašnje jedinice klima uređaja marke "Fujitsu 18", vrijednosti 592,00 eura, koje je preko ograde prebacio i dodao okrivljenom Kučeviću, koji ih je smjestio u vozilo, nakon čega su se zajedno vratili po spoljašnje jedinice klima uređaja i jednu jedinicu vrijednosti 444,00 eura, su prebacili preko ograde, dok ih  je u oduzimanju i prisvajanju druge sprječio dolazak stražara, kada je okrivljeni A.S. pobjegao u nepoznatom pravcu, sud je utvrdio iz odbrane okrivljenog K.S. iz pretkrivičnog i istražnog postupka, iz iskaza svjedoka S. M., iz potvrde o privremeno oduzetim predmetima Uprave policije od 21.03.2008.godine, izdate na ime okrivljenog K.S., iz potvrde o vraćenim predmetima Uprave policije od 21.03.2008.godine, izdate na ime S. M., koja se odnosi na vraćanje klima marke "Fujitsu 18", iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.</span>
</p>
<p class="p3"></p>
<p class="p3">
<span>Naime, iz odbrane okrivljenog K.S. iz pretkrivičnog i istražnog postupka utvrdjuje se da je dana 20.03.2008.godine, u večernjim časovima, došao vozilom, zajedno sa bratom od tetke okrivljenim A.S., do kasarne u Danilovgradu, gdje su vozilo parkirali. Zatim je nakon izvjesnog vremena njegov brat od tetke A.S. preskočio ogradu i iz unutrašnjosti objekta donio dvije unutrašnje jedinice klime marke "Fujitsu 18", koje je on stavio u vozilo. Nakon toga su on i S. preskočili ogradu kasarne u cilju donošenja spoljašnjih jedinica ovih klima uredjaja, kada su i prebacili jednu spoljašnju jedinicu klime izvan ograde, dok su drugu ostavili u blizini ograde sa unutrašnje strane kasarne. U trenutku kada su namjeravali da prebace do vozila drugu spoljašnju jedinicu, stražari su povikali da stanu. On je tada ostao u blizini vozila, dok je njegov brat pobjegao, nakon čega je on priveden u policiju. Sa odbranom ovog okrivljenog u skladnoj vezi stoji iskaz svjedoka S. M. iz kojeg se utvrdjuje da je tokom marta mjeseca bio angažovan da, kao stručno lice - serviser i monter, izvrši montažu klima uredjaja u vojnoj kasarni u Danilovgradu, te da je u tom periodu ukupno nedostajalo šest klima, vlasništvo privrednog društva "M.G.", a izmedju ostalog i dvije komplet klime veličine 18. Iskaz ovog svjedoka i odbranu okrivljenog K.S. potvrdjuje i potvrda o privremeno oduzetim predmetima Uprave policije od 21.03.2008.godine, izdata na ime okrivljenog K.S. iz koje se utvrdjuje da su od ovog lica oduzete dvije spoljne i dvije unutrašnje jedinice klime marke "Fujitsu 18", kao i potvrda o vraćenim predmetima Uprave policije od 21.03.2008.godine, izdata na ime S.M., koja se odnosi na vraćanje klima marke "Fujitsu 18", iz koje se utvrdjuje da su ovom licu vraćene dvije spoljne i dvije unutrašnje jedinice klime marke "Fujitsu 18". Da je vrijednost dvije unutrašnje jedinice klima uredjaja marke "Fujitsu 18" na dan izvršenja krivičnog djela iznosila 592,00 eura, te da je vrijednost jedne spoljašnje jedinice klima uredjaja marke "Fujitsu 18", na dan izvršenja krivičnog djela,  iznosila 444,00 eura, sud je utvrdio iz nalaza i mišljenja vještaka komercijalne struke D. Đ. Ki.br.17/08 od 02.07.2008.godine i saslušanja ovog vještaka sa glavnog pretresa.  </span>
</p>
<p class="p3"></p>
<p class="p3">
<span>Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Članom 49 st.1 KZ propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja. U konkretnom slučaju, okrivljeni K.S. i A.S. su počinili više istih krivičnih djela, u vremenskoj povezanosti odnosno u toku marta mjeseca 2008.godine, a koja predstavljaju jedinstvenu cjelinu zbog istovjetnosti oštećenog-privrednog društva "M. G.", jedinstva mjesta i prostora izvršenja djela s obzirom da su radnje izvršene u kasarni "Milovan Šaranović" u Danilovgradu, istovrsnosti predmeta djela-oduzimanja klima uredjaja i jedinstvenog umišljaja, a kako je to činjenično naprijed utvrdjeno. Postupajući uz učešće u radnji izvršenja, uz postignuti prethodni dogovor i zajedno, okrivljeni K.S. i A.S. su krivično djelo htjeli kao svoje, zbog čega stoji da su okrivljeni K.S. i A.S. kao saizvršioci počinili produženo krivično djelo  kradja iz čl. 239 st.1 KZ u vezi čl.23 st.2 KZ  u vezi čl.49 KZ. </span>
</p>
<p class="p3"></p>
<p class="p3">
<span>Sud je u konkretnom slučaju cijenio psihički odnos okrivljenih K.S. i A.S. prema izvršenom krivičnom djelu, pa je našao da su isti predmetno krivično djelo učinili sa direktnim umišljajem, jer su bili svjesni svog djela i htjeli su njegovo izvršenje, a u namjeri pribavljanja protivpravne imovinske koristi.</span>
</p>
<p class="p3"></p>
<p class="p3">
<span>Sud je u skladu sa činjeničnim utvrđenjem precizirao činjenični opis krivičnog djela na način odredjen kao u izreci presude, ne povrjeđujući na taj način objektivni identitet optužnog akta. </span>
</p>
<p class="p3"></p>
<p class="p3">
<span>Zastupnik optužbe je na glavnom pretresu odustao od predloga da se u dokaznom postupku saslušava ovlašćeni predstavnik oštećenog privrednog društva "M.G.".</span>
</p>
<p class="p3"></p>
<p class="p3">
<span>Sud je odbio predlog branioca okrivljenog A.S., adv. J. K. da se u dokaznom postupku u svojstvu svjedoka sasluša N.D. i ovlašćeni predstavnik preduzeća "G." iz Podgorice, jer je činjenično stanje u ovoj krivičnoj stvari bilo u dovoljnoj mjeri utvrdjeno, a provodjenje ovih dokaza vodilo je nepotrebnom odugovlačenju postupka. </span>
</p>
<p class="p3"></p>
<p class="p3">
<span>Sud je prilikom odlučivanja o vrsti i visini krivične sankcije za okrivljene imao u vidu sve okolnosti na strani okrivljenih koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenih K.S. i A.S. našao njihovu neosudjivanost, što je utvrđeno iz citiranih izvoda iz kaznene evidencije izdatih  na ime okrivljenih, a na strani K.S. i da je oženjen-otac troje djece, dok otežavajućih okolnosti nije bilo, pa je sud okrivljenima izrekao uslovne osude, kojim im je utvrdio kazne zatvora u trajanju od 3 (tri) mjeseca i istovremeno odredio da se iste neće izvršiti ako okrivljeni za vrijeme od 2 (dvije) godine po pravosnažnosti presude ne učine novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljene da ubuduće ne vrše krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p3"></p>
<p class="p3">
<span>Na osnovu čl.226 i 229 ZKP-a okrivljeni K.S. i A.S. su obavezani da na ime troškova krivičnog postupka solidarno plate ovom sudu iznos od 110,00 eura, a koji troškovi predstavljaju nagrade odmjerene vještaku komercijalne struke D. Đ., a okrivljeni K.S. i iznos od 437,50 eura, koji troškovi predstavljaju nagradu odmjerenu braniocu po službenoj dužnosti okrivljenog K.S., adv. S. Z., za odbranu na glavnom pretresu, u iznosu od 337,50 eura, kao i nagradu odmjerenu braniocu po službenoj dužnosti okrivljenog K.S., adv. S. R., za odbranu u pretkrivičnom postupku, u iznosu od 100,00 eura, kao i iznos od po 30,00 eura na ime sudskog paušala, koji iznos je odmjeren srazmjerno trajanju, složenosti ovog postupka i imovnom stanju okrivljenih. Navedene iznose okrivljeni su dužni platiti u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>Sa iznijetog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p3"></p>
<p class="p4">
<span>ZAPISNIČAR,                                                 	           	          S U D I J A,</span>
</p>
<p class="p4">
<span>Branka Nikolić						    	     Vladimir Novović</span>
</p>
<p class="p4"></p>
<p class="p3"></p>
<p class="p3"></p>
<p class="p4">
<span>DN-a:</span>
</p>
<p class="p4">
<span>- ODT Podgorica</span>
</p>
<p class="p4">
<span>- Okrivljenima preko oglasne table suda</span>
</p>
<p class="p3">
<span>- Braniocu po službenoj dužnosti okrivljenog K.S., S. Z. advokatu iz D.</span>
</p>
<p class="p3">
<span>- Braniocu okrivljenog A.S., K. J. advokatu iz P.</span>
</p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span><span> Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, a preko ovog suda.</span>
</p>
<p class="p5"></p>
<p class="p2"></p>
<p class="p5"></p>


</body>
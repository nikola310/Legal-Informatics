<strong>Posl.br.K.398/06</strong><br>
&nbsp;<br>
<strong>U IME NARODA</strong><br>
&nbsp;<br>
<strong>OSNOVNI SUD U KOTORU, </strong>kao nadležni prvostepeni krivični sud, u vijeću sastavljenom od Predsjednika vijeća- sudije Vujović Suzane i članova vijeća – sudija porotnika Jova Raškovića i Mršulja Petra, uz učašće zapisničara Krivokapić Mirjane, u krivičnom predmetu protiv okrivljenog B. N. iz L. zbog krivičnog djela davanje mita iz čl. 424. st. 1. KZ CG, koji se vodi po optužnici ODT-a K. Kt.br.346/06 od 11.08.2006.godine, nakon održanog glavnog i javnog pretresa dana 30.01.2008.godine u prisustvu ODT-a K. B. S., zatim u odsustvu okrivljenog kome je rješenjem ovog suda posl.br.Kv. 432/07 od 19.09.2007.godine odredjeno sudjenje u odsustvu, a u prisustvu njegovog branioca po službenoj dužnosti, adv. N. K. iz Tivta, istog dana, a nakon vijećanja i glasanja, donio je i javno objavio sledeću<br>
&nbsp;<br>
<strong>P R E S U D U </strong><br>
&nbsp;<br>
<strong>Okr. B. N. </strong>od oca T. i majke J. &nbsp;rodjene K., rodjen ....godine u L., stalno nastanjen u L., Bul. O. ... , državljanin Republike Srbije, oženjen, otac jednog djeteta, student, sa završenom srednjom školom, Vojni rok nije služio, ne vodi se u VE, srednjeg imovnog stanja, neosudjivan, protiv koga se ne vodi postupak za drugo krivično djelo.<br>
&nbsp;<br>
<strong>K r i v&nbsp; j e,</strong><br>
&nbsp;<br>
Što je dana 12.08.2005.godine u ranim jutarnjim časovima u B. u plažnom baru na Rtu Z.a, a nakon što je lišen slobode od strane OSL OB B. zbog posjedovanja opojne droge- hašiša, prilikom sprovodjenja u službene prostorije iz džepa izvadio novčanicu od 5oo,oo eura seriskog broja ......, i dao je M. R. inspektoru OB-a B. govoreći „ evo uzmi ovo, i sve je u redu, i pusti me“ pa je tako službenom licu&nbsp; učinio poklon da u okviru svog službenog ovlašćenja izvrši službenu radnju koju nebi smio izvršiti – da pusti osumljičenog B. na slobodu, a što je službeno lice M. odbio da uradi i prijavio dogadjaj<br>
&nbsp;<br>
<ul>
	<li>
		čime je učinio krivično djelo davanje mita iz čl. 424. stav 1. KZ CG.</li>
</ul>
&nbsp;<br>
Pa ga sud na osnovu naprijed&nbsp; navedene krivično pravne odredbe te odredbi čl. 5.13.15.32.33.36.42. KZ CG i čl. 358. i čl. 364 ZKP-a CG.<br>
&nbsp;<br>
<strong>O S U DJ U J E </strong><br>
&nbsp;<br>
<strong>Na kaznu zatvora u trajanju od 6 (šest) mjeseci koju će okrivljeni izdržati po pravosnažnosti presude. </strong><br>
&nbsp;<br>
Na osnovu čl. 67. i čl. 75 KZ CG izriče se<br>
&nbsp;<br>
<strong>MJERA BEZBJEDNOSTI </strong><br>
&nbsp;<br>
Trajnog oduzimanja jedne novčanice u apoenu od 5oo,oo eura seriskog broja ........, koja je od okrivljenog privremeno oduzeta uz potvrdu OB B. od&nbsp; 12.08.2005.godine.<br>
Dužan je okrivljeni da na ime troškova krivičnog postupa, a po osnovu naknade za rad branioca po službenoj dužnosti uplati iznos od 125,oo eura i po osnovu sudskog paušala iznos od 1oo,oo eura a sve na ž.r ovog suda br. 832-16-52 u roku od mjesec dana od dana pravosnažnosti presude, pod prijetnjom prinudnog izvršenja.<br>
&nbsp;<br>
&nbsp; <strong>O b r a z l o ž e nj e</strong><br>
&nbsp;<br>
ODT K. aktom Kt.br.346/06 od 11.08.2006.godine optužio je B. N. iz L. zbog izvršenja krivičnog djela davanje mita iz čl. 424. st. 1. KZ CG.<br>
&nbsp;<br>
Postupajući po podnijetoj optužnici sud je zakazao glavni pretres i isti održao dana 30.01.2008.g. u prisustvu ODT-a K. B. S., zatim u odsustvu okrivljenog kome je rješenjem ovog suda posl.br.Kv. 432/07 od 19.09.2007.godine odredjeno sudjenje u odsustvu, a u prisustvu njegovog branioca po službenoj dužnosti, adv. N. K. iz T.. Istog dana, nakon završenog glavnog i javnog pretresa, a nakon vijećanja i glasanja, vijeće je donijelo i javno objavili odluku u ovoj krivično pravnoj stvari.&nbsp;<br>
&nbsp;<br>
U završnoj riječi&nbsp; ODT K. je naveo da ostaje u svemu pri podnijetoj optužnici smatrajući dokazanim da je okrivljeni učinio krivično djelo koje mu je stavljeno na teret, pa je predložio sudu da okrivljenog oglasi krivim i kazni po zakonu te da mu izrekne predloženu mjeru iz čl. 75. KZ CG.<br>
&nbsp;<br>
U završnoj riječi branilac okrivljenog je naveo da za razliku od stava zastupnika tužbe smatra da nije dokazano da je njegov branjenik učinio krivično djelo koje mu je stavljeno na teret tim prije što isti nije prisutan na glavnom pretresu gdje bi se prilikom suočenja sa svjedocima u potpunosti moglo utvrditi činjenično stanje a samim tim i dokazati da okrivljeni kritičnom prilikom nije službenom licu OB B. ponudio 5oo,oo eura već da je istom prilikom, a kako je to naveo u svojoj odbrani „evo imam 5oo,oo eura„ i pokazao novčanicu. Shodno navedenom branilac smatra da se u predmetnom slučaju usled nedostatka dokaza da je njegov branjenik učinio krivično djelo koje mu je stavljeno na teret, može jedino donijeti odluka kojom se on oslobadja od optužbe. Takođe je naveo da ukoliko sud na strani njegovog branjenika utvrdi krivicu za djelo koje mu je stavljeno na teret, moli da se na njegovoj strani cijene sve olakšavajuće okolnosti.<br>
&nbsp;<br>
Okrivljeni B.N. na glavnom pretresu nije pružao svoju odbranu a u svojoj odbrani datoj pred istražnim sudijom Višeg suda u P. dana 13.08.2005.godine je naveo da ostaje u svemu pri navodima svoje odbrane date pred policijom u prisustvu svogbranioca kojom prilikom je istakao da je u B. stigao dana 10.08.2005.godine na ljetovanju sa svojim drugom, tako da je dana 11.08.2005.godine oko 23,oo časa ili 22,oo časa se našao na plaži R. G. u neposrednoj blizini S. g. gdje je upoznao dva momka i dvije cure koji su već konzumirali opojnu drogu hašiš i pritom njega ponudili što je on i prihvatio i sa njima na tom mjestu konzumirao ovu opojnu drogu. Jedan od tih momaka mu je ponudio na prodaju od te opojne droge na što je on pristao i od tog momka kupio 3 manja gumenčića i u tom mementu ga je pozvao brat od strica da se nadju kod ugostiteljskog objekta „ R.“ gdje je on otišao i našao se sa svojim bratom i u tom objektu popio piće. Nakon toga su otišli u objekat „ T. B.“ i za to vrijeme je drogu koju je kupio na R. P. držao u džepu od farmarica tako da njegov brat od striva M. o istoj nije znao ništa. Nakon dolaska u objekat „ T. B.“ on i M. su stali za jedan šank da bi im posle kraćeg periodu prišla dva policajca u civilu koji su se legitimisali i počeli da ih pretresaju.Svjestan što ima u džepu izvadio je opojnu drogu pošto su mu policajci prije toga pronašli rizlu koja služi za konzumiranje ove opojne droge. Nakon toga policajci su ih vezali lisicama i krenuli da ih vode ka izlazu sa plaže kroz jednu šumu i na jednom obližnjem brežuljku su ih držali do dolaska patrole. Kako su policajci postavljali razna pitanja on je zbunjen i uplašen izvadio 5oo,oo eura i dao jednom od policajaca pritom nesvjestan situacije. Okrivljeni je dodao da se sjeća da je rekao da ima samo 5oo,oo eura, dok se drugih riječi nije sjećao osim da nema više ništa kod sebe. Okrivljeni se sjećao da mu je nudjeno od strane policije da pokaže dilera koji mu je nudio drogu, kao i da su nakon toga on i njegov brat dovedeni u stanicu policije. Takodje je naveo da nije uživalac opojnih droga te da se iz nekih svojih ličnih razloga nije osjećao dobro pa je uzeo opojnu drogu, te da se kaje što je svojom nepromišljenošću sebe doveo u ovakvu situaciju. U svojoj odbrani datoj pred istražnim sudijom Višeg suda u P. dana 13.08.2005 godine ostajući pri naprijed navedenom je dodao da je imao namjeru da tih 5oo,oo eura da inspektoru, te da ne može da objasni zašto je davao te pare, te naveo da kada razmisli rezonski , kako je bilo četvorica policajaca i nije bilo nikakvog smisla kad ih ima toliko davati nekom od njih pare pa u toj situaciji nije znao šta da radi obzirom da je sa njim bio deset godina mladji brat. Inspektor mu je govorio „ sada idete u S., sedam mjeseci sigurno“ i u takvim okolnostima on je njemu ponudio 5oo,oo eura koju novčanicu je imao kod sebe jer je istu uzeo da je rasitni i to su bile poslednje pare koje je imao. Takodje je naveo da je te pare zaradio radeću u firmi „ Z. T.“ koja je vlasništvo njegovog prijatelja te da radi kao vozač i kontroliše radnike pritom nema radni odnos jer je student, ali studirajući mora i da radi, kao i osim toga prošle godine je prodao vikendicu na V. J. koaj je bila vlasništvo njegovog oca dodajući da su mu roditelji poginuli 1999.godine a sestra 2oo1.godine a od uže rodbine osim žene i djeteta ima samo babu. Tom prilikom okrivljenom je od strae istražnog sudije pokazana novčanica od 5oo,oo eura i okrivljeni je izjavio da je to novčanica koju je kritičnom prilikom ponudio inspektoru. U izjavi datoj dana 13.09.2005.godine okrivljeni je dodao da je u trenutku kada je ponudio od 5oo,oo eura istu izvadio iz džepa i rekao „ evo imam ovih 5oo,oo eura“ te da mu je namjera bila da inspektoru stavi do znanja da ne prodaje drogu i da mu nije stalo da zaradi 5,.oo eura jer ima para. U tom trenutku on i njegov brat su bili četvoronoške na zemlji , jedan za drugog vezani lisicama za ruke i pritom su ih tukli u takvom položaju pitajući ih šta im nije jasno hoće li oni da im objasne. Takodje su im nudili da kažu nekog ko je bio tu prisutan kada su nam prodavali drogu a inspektor kojem je ponudio novčanicu istu nije tada uzeo nego tek prekosjutra kada je saslušavan u policiji i tom prilikom ga je pitao gdje mu je novčanica i on je izvadio iz džepa, nakon čega je inspektor telefonskim putem pitao nekog da li da zadrži novčanicu od 5oo,oo eura. Okrivljeni je dodao da je iz tog razgovora zaključio da inspektor razgovara sa nekom gospodjom koja je tužilac i nakon toga mu je inspektor uzeo novčanicu.<br>
&nbsp;<br>
U dokaznom postupku radi utvrđivanja činjeničnog stanja i krivice okrivljenog sud je proveo slijedeće dokaze i to: pročitao dvije potvrde OB B. od 12.08.2005.godine o privremenom oduzimanju predmeta koje glase na okrivljenog B. N., i pročitao izvještaj o vještačenju Centra za krim. tehniku MUP-a RCG br. ....... od 05.10.2005.godine, zatim pročitao izjave svjedoka Ć. M. sa zapisnika od 06.06.2006.godine, svjedoka B. S. sa zapisnika od 05.06.2006.god. i svjedoka M. R. sa zapisnika od 30.01.2006.godine, pročitao izvod iz KE za okrivljenog izdat od SUP-a L. dana 05.10.2005.godine i izvještaj Centra za krim tehniku MUP-a RCG br. ........ od 15.08.2005.godine.<br>
&nbsp;<br>
Nije bilo prigovora na izvedene dokaze, kao ni predloga za dopunu dokaznog postupka.<br>
&nbsp;<br>
Iz dvije potvrde OB B. od 12.08.2005.godine o privremenom oduzimanju predmeta koje glase na okrivljenog B.N. utvrdjuje se da su kritičnog dana OSL OB B. od okrivljenog privremeno oduzela jednu novinsku hartije od tiketa sporske prognoze crne bijele boje u kojoj su se nalazila tri veća grumenčića zelene biljne materije sa sitnom prašinom, kao i jedna novčanica u apoenu od 5oo,oo eura ser.br. ........<br>
&nbsp;<br>
Iz izvještaja o vještačenju Centra za krim tehniku MUP-a RCG br. ......... od 05.10.2005.godine i broja 08-244/05-32323od 15.08.2005.godine utvrdjuje se da tri grumenčića zelene biljne materije koje su dostavljene na vještačenje a koje su kritičnog dana oduzete od okrivljenog uz potvrdu OB B. predstavljaju hašiš kao pripravak kanabisa kao i THC koji se nalaze na listi opojnih droga ( Sl. List SRJ br.46/96,37/02)<br>
&nbsp;<br>
Svjedoka Ć. M. je u svojoj izjavi datoj pred istražnim sudijom Višeg suda u P. dana 06.06.2006.godine naveo da je kritičnog ljeta sa svojim kolegama bio na ispomoć u B. i noći 10.08.2005.god kada su on i kolega V. M. išli prema plažnom baru „ T. B.“ u blizini su sreli kolege iz B. P. i to M. R. i B. S. koji su lišavali slobode dva lica u čemu su im oni pomogli. Sjeća se da je jedno od ta dva lica koja su lišavana slobode a za koga su utvrdili da je b. N. govorio da ima dosta para da može sve da ih kupi, da je u B. potrošio veliki novac, nudio neku veliku cifru da ga puste na miru i da će ujutro otići. Svjedok se nije sjećao koju je cifru okrivljeni nudio, dodajući da okrivljeni nije pokazivao novac niti je on isti vidio, čak je bio protiv toga da se sa njim o tome razgovara a i kolega M. mu je govorio da ne može nikoga da kupi i nešto sl. Nakon što su lišili slobode ova lica isti su privedeni u stanicu policije dok su on i kolega V. ostali na plaži, tako da nije znao šta se dalje dešavalo. U konačnom je naveo da na licu mjesta gdje su ova lica lišena slobode kod istih su nadjeni neki zamotuljci, pritom dodajući da&nbsp; kako nema iskustva sa narkoticima predpostavio je da se radilo o opojnim drogama.<br>
&nbsp;<br>
Svjedok B. S. je u svojoj izjavi datoj pred istražnim sudijom Višeg suda u P. 05.06.2005.godine naveo da je kritičnog ljeta radio u B. sa kolegama iz O.&nbsp; N. i jedne noći ga je pozvao inspektor M. R. da idu u lokal „ T. B.“ jer je imao najava da se tamo koristi i prodaje droga. Dolazeći na lice mjesta vidjeli su dva momka kako od pulta gdje se pušta muzika odlaze prema moru pa kako su im bili sumljivi prišli su im i iskontrolisali ih i kod jednog od njih koliko se sjeća koji se zvao B. N. kod koga su pronašli hašiš. Odmah su ih lišili slobode pozvali inteventnu grupu da dodje i da ih prebace u stanicu i predaju na obradu kako bi oni mogli da nastave kontrolu gostiju u tom lokalu. Dok su čekali interventnu grupu B. je izvadio 5oo,oo eura nudeći ih inspektoru M. i govoreći mu „ samo opušteno, evo vam ovo da nas pustite“ što je ponovio nekoliko puta govoreći da ako treba doneće još para. Kolega M. je tu novčanicu oduzeo od b. i zapisao njen broj, nakon čega su došli pripadnici interventne grupe i ova dva lica su privedena u stanicu a on i M. su nastavili da vrše kontrolu U konačnom svjedok je naveo da se ne sjeća tačno da li je M. tu novčanicu od 5oo,oo eura uzeo na licu mjesta ili u stanicu pritom dodajući da se dobro sjeća da je M. zapisao broj te novčanice.<br>
&nbsp;<br>
Svjedok M. R. je u svojoj izjavi datoj pred istražnim sudijom Višeg suda u P. dana 30.01.2006.godine naveo da se sjeća da je jednog dana&nbsp; avgustu mjesecu 2005.godine sa kolegama bio u kontroli lica radi otkrivanja učinilaca krivičnih djela iz oblasti zloupotrebe opojnih droga te došli na plaži „T. B.“ gdje se često održavaju noćne žurke, gdje su primijetili nekoliko lica koja su im izgledala sumljivo, medu kojima je bio jedan koji kao da je nešto krio. Odmah su prišli i pristupili provjeri svih tih lica i kod ovog koji je izgledao kao da nešto krije pronašli hašiš, nakon čega su utvrdili da se radi o B. N. koji je tom prilikom govorio da je to nabavio za lične potrebe, da je to kod njih normalno i da boluje od nekih bolesti, moleći da ga puste. Sa B. je bio jedan mladji čovjek i kada su krenuli da ih privode B. je iz džepa izvadio novčanicu od 5oo,oo eura govoreći „ evo, uzmi ovo i sve je u redu i pusti me“ On je uzeo novčanicu i onda svezao okrivljenog B. i nakon konsultacije sa tužiocem šta dalje da radi okrivljenog B. su priveli u stanicu policije<br>
&nbsp;<br>
Iz izvoda iz kaznene evidencije za okrivljenog izdatog od SUP-a L. dana 05.10.2005.g utvrdjuje se da okrivljeni ranije nije osudjivan. &nbsp;&nbsp;<br>
&nbsp;<br>
Na osnovu svih izvedenih dokaza, cijeneći ih pojedinačno i u uzajamnoj povezanosti, a u odnosu na odbranu okrivljenog sud je nespornim utvrdio činjenično stanje bliže navedeno u izreci odluke. Naime, sud je nespornim utvrdio da je okrivljeni dana 12.08.2005.godine u ranim jutarnjim časovima u B.i u plažnom baru na R. Z., a nakon što je lišen slobode od strane OSL OB B. zbog posjedovanja opojne droge- hašiša, prilikom sprovodjenja u službene prostorije iz džepa izvadio novčanicu od 5oo,oo eura seriskog broja ......., i dao je M. R. inspektoru OB-a B. govoreći „ evo uzmi ovo, i sve je u redu, i pusti me“ pa je tako službenom licu&nbsp; učinio poklon da u okviru svog službenog ovlašćenja izvrši službenu radnju koju nebi smio izvršiti – da pusti osumljičenog B. na slobodu, a što je službeno lice M. odbio da uradi i prijavio dogadjaj.<br>
&nbsp;<br>
Odbranu okrivljenog datu pred istražnim sudijom Višeg suda u P. dana 13.09.2005.godine u kojoj on negira izvršenje krivičnog djela koje mu je stavljeno na teret navodeći da je inspektoru OB B. pokazao predmetnu novčanicu od 5oo,oo eura kako bi mu stavio do znanja da ne prodaje drogu i da mu nije bilo stalo da zaradi 5,oo eura jer je imao para, te da mu je ista novčanica odzeta tek dva dana nakon kritičnog događaja, sud nije prihvatio nalazeći da je njegova odbrana u ovom dijelu nelogčna i neuvjerljiva imajući u vidu da je kontradiktorna sa navodima njegove odbrane datim pred policijom u prisustvu branioca kao i odbranom datom pred istražnim sudijom Višeg suda u P. dana 13.08.2005.g., kao i iskazima saslušanih svjedoka B. S. i M. R., čijim iskazima je sud u potpunosti poklonio vjeru nalazeći da se radi o logičnim, uvjerljivim i istinitim iskazima. Naime, na strani svjedoka M. i B. sud nije našao niti jednog motiva da davanjem lažnog iskaza ishoduju bilo kakvu odluku suda u svom interesu, a pritom posebno imajući u vidu da se radi o licima koja su kritičnom prilikom u okviru svojih službenih ovlašćenja vršila službene radnje.<br>
&nbsp;<br>
Da je odbrana okrivljenog data pred istražnim sudijom Višeg suda u P. dana 13.09.2005 g. neistinita i neprihvatljiva sud nalazi imajući u vidu da je okrivljeni u svojoj odbrani datoj u policiji u prisustvu branioca naveo da je tačno da je kritičnom prilikom kada je kod njega od strane službenih lica OB-a B. nađena opojna droga zbunjen i uplašen izvadio 5oo,oo eura i dao jednom od policajaca, pritom navodeći da se kaje što je svojom nepromišljenošću sebe doveo u ovakvu situaciju, da bi u svojoj odbrani datoj pred istražnim sudijom Višeg suda u P. dana 13.08.2005.godine naveo da je imao namjeru da tih 5oo,oo eura da inspektoru, pritom ne znajući zašto je to uradio i dodajući da kako mu je inspektor rekao da on i njegov deset godna mladji brat idu u S. sedam mjeseci, ponudio je inspektoru tih 5oo,oo eura. Imajući u vidu ovakvo mijenjanje odbrane od strane okrivljenog uz činjenicu da su se svjedoci B. i M. na decidan i identičan način izjasnili u svojim iskazima da je okrivljeni Belenzada prilikom kada su ga lišavali slobode zbog posjedovanja opojne droge hašiša izvadio novčanicu od 5oo,oo eura nudeći je inspektoru M. kako bi njega i njegovog brata pustili na slobodu, za sud nije bilo dileme da je okrivljeni na ovaj način sjedoku M. kao službenom licu OB B. učinio poklon dajući mu predmetnu novčanicu od 5oo,oo eura da u okviru svog službenog ovlašćenja izvrši službenu radnju koju ne bi smio izvršiti tj. da ga pusti na slobodu. Isto tako iz potvrda OB B. o privremenom oduzimanju predmeta je potvrdjeno da je kritičnog dana od okrivljenog privremeno oduzeta predmetna novčanica od 5oo,oo eura. Takodje, činjenica da je kritičnom prilikom kod okrivljenog B. pronadjena opojna droga hašiš, što je nesporno utvrdjeno iz odbrane okrivljenog, zatim iz potvrde OB B. o privremenom oduzimanju predmeta i vještačenja Centra za krim tehniku MUP-a RCG, kao i iskaza svih saslušanih svjedoka, je jedan više dokaz da je okrivljeni kritičnom prilikom imao motiva da službenom licu OB B. učini poklon na predmetni način, kako bi preduzeo službenu radnju koju ne bi smio izvršiti, tj. kako bi ga pustio na slobodu.<br>
&nbsp;<br>
Okrivljeni je postupao sa umišljajem, svjestan značaja svog djela i želeći njegovo izvršenje.<br>
&nbsp;<br>
Kako je zakonom propisano da krivično djelo davanje mita iz čl. 424. stav 1. KZ CG čini onaj „ko službenom licu učini ili obeća poklon ili drugu korist da u okviru svog službenog ovlašćenja izvrši službenu radnju koju ne bi smjelo izvršiti ili da ne izvrši službenu radnju koju bi moralo izvršiti ili ko posreduje pri ovakvom podmićivanju službenog lica„ za sud nije bilo dileme da su se u radnjama okrivljenog kritičnom prilikom, a bliže opisanim u izreci odluke, ostvarili svi bitni elementi bića navedenog krivičnog djela, pa ga je sud oglasio krivim.<br>
&nbsp;<br>
Prilikom odluke o vrsti i visini kazne koju okrivljenom treba izreći sud je pošao od toga da je za predmetno krivično djelo zakonom zaprijećeno kaznom zatvora u trajanju od šest mjeseci do pet godina. U smislu&nbsp; čl. 42. KZ CG sud je na strani okrivljenog kao olakšavajuću okolnost cijenio njegove porodične prilike, kao i okolnost da okrivljeni ranije nije osudjivan. Otežavajućih okolnosti na strani okrivljenog sud nije našao. Shodno naprijed navedenom pritom na strani okrivljenog ne nalazeći niti jednu naročito olakšavajuću okolnost zbog koje bi&nbsp; mu kaznu ublažilo ispod zakonom propisanog minimuma kazne za predmetno krivično djelo, sud je okrivljenog osudio na kaznu zatvora u trajanju od šest mjeseci koju će izdržati po pravosnažnosti presude. Sud smatra da je izrečena kazna adekvatna težini učinjenog krivičnog djela, okolnostima pod kojima je djelo učinjeno i društvenoj opasnosti učinjenog krivičnog djela, te da će se njome ostvariti ciljevi specijalne i generalne prevencije i u dovoljnoj mjeri uticati na okrivljenog i na druge eventualne učinioce ovih i sličnih krivičnih djela da ubuduće ne vrše kako ova tako ni druga krivična djela.<br>
&nbsp;<br>
Shodno naprijed navedenog te primjenom odredbi čl. 5.13.15.32.33.36.42. KZ CG i čl. 358 i 364 ZKp-a CG odlučeno je kao u izreci odluke.<br>
&nbsp;<br>
Na osnovu čl. 67 i 75 KZ CG sud je izrekao mjeru bezbjednosti trajnog oduzimanja jedne novčanice u apoenu od 5oo,oo eura ser br....... koja je od okrivljenog privremeno oduzeta uz potvrdu OB B. od 12.08.2005.godine, a iz razloga jer je predmet izvršenja krivičnog djela.<br>
&nbsp;<br>
Sud je obavezao okrivljenog da na ime troškova krivičnog postupa, a po osnovu naknade za rad branioca po službenoj dužnosti uplati iznos od 125,oo eura i po osnovu sudskog paušala iznos od 1oo,oo eura a sve na ž.r ovog suda br. 832-16-52 u roku od mjesec dana od dana pravosnažnosti presude, pod prijetnjom prinudnog izvršenja, shodno čl. 199. i čl. 2o2. ZKP-a CG.<br>
&nbsp;<br>
Na gore iznijetim razlozima sud je zasnovao svoju odluku.<br>
&nbsp;<br>
&nbsp;<br>
<strong>OSNOVNI SUD U KOTORU</strong><br>
Dana, 30.01.2008.godine<br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - S U D I J A,</strong><br>
<strong>Mirjana Krivokapić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vujović Suzana</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude ima se pravo žalbe u roku od 15 dana od dana prijema iste Višem sudu u Podgorici, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>

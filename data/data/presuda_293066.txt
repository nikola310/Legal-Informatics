<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K. 217/17/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog S. M., zbog</span><span class="span1"> krivičnog djela teške krađe iz člana 240. stav 1. tačka 1. Krivičnog zakonika Crne Gore, koji se vodi po optužnici ODT Kotor Kt. broj 724/15 od 11.07.2017. godine, nakon održanog glavnog i javnog pretresa dana, 06.02.2018. godine u prisustvu DT-a u ODT-u Kotor Ane Marinović i okrivljenog </span><span class="span1">S. M</span><span class="span1">, dana 09.02.2018. godine donio je i javno objavio sledeću </span>
</p>
<p>&nbsp;</p>
<p>
<span class="span1">                                                       P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">S. M</span><span class="span1">, JMBG ... od oca R. i majke M., rođene Š., rođen ... godine u Ž., stalno nastanjen u Š., B., državljanin Crne Gore, poljoprivredni tehničar, oženjen, otac jednog maloljetnog djeteta, pismen, sa završenom SSS, srednjeg imovnog stanja, ranije osuđivan zbog krivičnog djela krađe iz čl. 239 st.1 KZ CG izvršenog dana 21.08.2014 godine, na kaznu ztavora u trajanju od 4 mjeseca; zbog krivičnog djela teške krađe iz čl. 240 st. 2u vezi st. 1 KZ CG izvršenog dana 19.08.2014 godine, na kaznu zatvora u trajanju od 1 godine i 3 mjeseca; zbog krivičnog djela teške krađe iz čl. 240 st. 2 u vezi st. 1 KZ CG izvršenog dana 12.08.2014 godine, na kaznu zatvora u trajanju od 1 godine i 2 mjeseca; zbog krivičnog djela teške krađe iz čl. 240 st. 2 u vezi st. 1 KZ CG izvršenog u periodu od oktobra 2014 godine pa do 25.12.2014 godine, na kaznu zatvora u trajanju od 12 mjeseci; zbog krivičnog djela krađe iz čl. 239 st.1 KZ CG izvršenog dana 14.07.2014 godine, na kaznu zatvora u trajanju od 3 mjeseca, zbog krivičnog djela teške krađe iz čl. 240 st. 1 u vezi sa čl. 49 KZ CG, na kaznu zatvora u trajanju od  8 mjeseci i zbog krivičnog djela iz čl. 260 st.5 u vezi st. 2 KZ CG</span><span class="span1">, protiv kojeg se ne vodi postupak za drugo krivično djelo</span>
</p>
<p>&nbsp;</p>
<li>
<span class="span1">                                                            K  r i v  j e</span>
</li>
<p>&nbsp;</p>
<p>
<span class="span1">Što je </span>
</p>
<p>&nbsp;</p>
<p>
<span class="span1">U toku noći 08/09.05.2015. godine, u ulici M.p. u B.pri čemu je bio svjestan svog djela i njegove zabranjenosti, a čije izvršenje je htio, obijanjem oduzeo pokretne stvari oštećenog P. M. iz B., u namjeri da njihovim prisvajanjem sebi pribavi protivpravnu imovinsku korist, na način što je fizičkom snagom djelovao na prozor stana oštećenog i otvorio ga, nakon čega je stupio u unutrašnjost stana i iz istog oduzeo crnu kožnu mušku torbicu, dva muška ručna sata (jedan marke Citizen) i dva mobilna telefona marke „ZTE Touch“ i „Nokia 6303 C“, ukupne vrijednosti 247,17 €, sve vlasništvo oštećenog, nakon čega se sa oduzetim stvarima udaljio u nepoznatom pravcu, </span>
</p>
<p>
<span class="span1"> </span>
</p>
<p>
<span class="span1">- čime je učinio krivično djelo teške krađe iz čl. 240. st. 1. tačka 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa ga sud na osnovu naprijed navedene krivično pravne odredbe te odredbi čl. 3, 5, 13, 15, 32, 33, 36, 42 KZ-a i  odredbi čl. 226, 229, 368. i 374. ZKP-a,</span>
</p>
<p>&nbsp;</p>
<p>
<span class="span1">                                                       O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 ( jedne ) godine, koju će okrivljeni izdržati nakon pravosnažnosti presude.</span>
</p>
<p>
<span class="span2">  </span>
</p>
<p>
<span class="span1">Dužan je okrivljeni  da na ime troškova krivičnog postupka uplati iznos od 49,5o eura  te na ime  sudskog paušala iznos od 50,00 eura u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i  da dokaz o uplati dostavi ovom sudu s pozivom na broj K. 217/17/17.</span>
</p>
<p>&nbsp;</p>
<p>&nbsp;</p>
<p>
<span class="span1">                                                 O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor aktom Kt.br.724/15 od 11.07.2017 godine optužilo je okr. S. M  zbog krivičnog djela </span><span class="span1">teške krađe iz člana 240. stav 1. tačka 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je  održao glavni pretres na kojem je okrivljeni S. M  u svojoj odbrani  naveo da ne priznaje izvršenje krivičnog djela koje mu se stavlja na teret i da se ne sjeća obijanja stana koji se nalazio u naselju B. u B. niti toga da je oduzeo torbicu sa dokumentima na ime P. M., te mobilne telefone marke „ZTE Touch“ i „Nokia“, kao ni dva ručna sata. Objasnio je da je u maju 2015 godine većim dijelom boravio u Podgorici, gdje je i radio, a da je kroz Budvu samo prolazio, te da je u tom periodu posjedovao SIM karticu br. .... Naveo je da mu nije poznata zgrada, kao ni stan, koji se nalazi na slikama fotoeleborata iz spisa predmeta, a da poznaje Vajić Miloša, sa kojim je radio u Podgorici na Starom Aerodromu, i da je istom poklonio mobilni telefon marke „Nokia“, stari model, a koji mobilni telefon je nekih 10-ak dana prije toga dobio na poklon od P. N. iz Zaječara. Dalje je naveo da je njemu P. poklonio taj telefon u kafiću „Clock“ u Podgorici i da je odmah u isti stavio svoju karticu ... a koju samo on koristi. Naveo je da se ne sjeća  da je ikada posjedovao mobilni telefon marke „ZTE Touch“ i da ne zna kako se njegova SIM kartica br. ... našla u mobilnom telefonu marke „ZTE Touch“. Na glavnom pretresu okrivljeni je još dodao da on svako djelo koje učini prizna i da konkretno djelo ne priznaje jer ga nije učinio i da se on sa P...jedne prilike nalazio zajedno, kada  mu je isti rekao da mu je ispražnjena baterija, pa da je tražio njegov telefon i mijenjao kartice. Naveo je da ne zna gdje se sada nalazi P..., niti da zna njegove bliže podatke, i da je sa istim radio na gradilištu u Bijeloj i poznavao ga 3 do 4 mjeseca, ali da se sa njim nije družio. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi utvrđivanja činjeničnog stanja i krivice okrivljenog sud je proveo sledeće dokaze i to: uz saglasnost stranaka pročitao je iskaz svjedoka oštećenog P. M. sa zapisnika DT-a od 24.01.2017 godine i iskaz </span><span class="span1">svjedoka V. M.sa zapisnika DT-a od 10.07.2017 godine, pročitao je zapisnik o uviđaju UP CB Budva Ku 167/15 od 09.05.2015 godine, fotodokumentaciju UP CB Budva br. 367-2015 od 09.05.2015 godine, potvrdu o privremeno oduzetima predmetima Ku 167/15 od 11.08.2015 godine i kopiju listinga za mob. telefon marke Nokia i mob. tel. marke ZTE, te je uz saglasnost stranaka pročitao nalaz i mišljenje sudskog vještaka ekonomsko finasijske struke Marije Đukanović od 11.04.2017 godine te je pročitao  izvod iz KE Ministarstva pravde na dan 07.07.2017 godine.</span>
</p>
<p>&nbsp;</p>
<p>
<span class="span1">Svjedok oštećeni P. </span><span class="span1">M. je naveo da je vlasnik stana, koji se nalazi u prizemlju zgrade, u ul. M. P.u B., te da je kritične večeri prije odlaska na spavanje na prozoru od dnevnog boravka spustio roletne do pola i ostavio prozor poluotvoren, odnosno da ga je ostavio  „na kipu“ i da je njegova supruga iza ponoći pošla do kuhinje te da je prolazeći kroz dnevni boravak vidjela da je prozor širom otvoren, nakon čega ga je probudila, budući da se jako uplašila. Objasnio je da je on odmah pozvao policiju, koja je vrlo brzo izašla na lice mjesta i konstovala zatečeno stanje. Napomenuo je da su neke od stvari koje su u zapisniku o uviđaju konstatovane kao otuđene kasnije nađene, i da su zapravo bile premještene na drugo mjesto, što mu je supruga naknadno kazala. Objasnio je da su im kritične prilike iz stana  otuđeni muška crna kožna torbica vrijednosti od oko 70,00 eura, koju je kupio oko dvije godine prije događaja, a u kojoj se nalazio telefon ZTE Touch, vrijednosti od oko 300,00 eura, starosti od oko šest mjeseci, sa SIM karticom broj ..., i sva lična dokumenta i to pasoš, lična karta, vozačka dozvola, saobraćajna dozvola od auta, oružni list, bankovne kartice i novac, a da se ne sjeća u kojem iznosu. Objasnio je da se ova torbica nalazila na garnituri u dnevnoj sobi, koja se nalazi odmah ispod prozora, kroz koji prozor je ušlo lice koje je iste otuđilo. Dalje je naveo da su iz dnevne sobe otuđena i dva muška sata ukupne vrijednosti od oko 250,00 eura, te da mu se čini da je jedan bio švajcarske proizvodnje marke CITIZEN, a koji su se satovi nalazili u vitrini u dnevnoj sobi, dok je iz spavaće sobe sa natkasne, koja se nalazila pored njegove strane kreveta otuđen mobilni telefon marke NOKIA, stari model, u kojem se nalazila SIM kartica broj .... Naveo je da je nakon tog događaja prozor na njegovom stanu bio oštećen i da se više nije mogao zatvoriti, pa da je isti i zamjenio. Istakao je da mu je od svih otuđenih stvari jedino vraćen mobilni telefon marke NOKIA. Pridružio se krivičnom gonjenju dok se o imovinsko pravnom zahtijevu nije izjasnio.</span>
</p>
<p>&nbsp;</p>
<p>
<span class="span1">Svjedok Vajić Miloš je naveo da je grđevinski radnik i da je 2015 godine radio sa S. M  za firmu „Klik inžinjering“  iz Podgorice, te da su radove obavljali u Podgorici i Budvi. Dalje je naveo da je početkom ljeta 2015 godine od Strunjaš Milivoja kupio mobilni telefon marke „Nokia“ za iznos od 10,00 €, a koji telefon je koristio nekih 2 mjeseca kada mu je isti oduzet od strane policije uz potvrdu o privremeno oduzetim predmetima, koju prepoznaje u spisima predmeta. Istako je da je mobilni telefon, marke Nokia, koji mu je oduzet uz potvrdu o privremeno oduzetim predmetima, upravo telefon koji je prethodno kupio od S. M .</span>
</p>
<p>&nbsp;</p>
<p>
<span class="span1">Iz zapisnika o uviđaju UP CB Budva Ku 167/15 od 09.05.2015 godine proizilazi da je isti sačinjen navedenog dana odstrane OPS CB Budva, a povodom izvršenja krivičnog djela teške krađe na štetu lica P. M., a uviđajem je konstovano da se lice mjesta nalazi u B.u ulici M. P. u stambenoj zgradi u prizemlju,sa ulaznim vratima sa istočne strane, gdje se nalazi i prozor od dnevnog boravka, te da se radi o dvosobnom stanu koji se sastoji od dnevnog boravka, dvije spavaće sobe, kuhinje i kupatila. Takođe je konstovano da je djelo izvršeno na način što je izvršilac u toku </span><span class="span1">noći 08/09.05.2015 godine između 23 do 01 h došao do stana oštećenog i zatekao poluotvoren prozor od dnevog boravka, tj. otvoren „na kant",  a da je zatim djelovanjem fizičke snage na isti stupio u unutrašnjost istog, te iz dnevne sobe oduzeo torbicu crne boje,  koja se nalazila na ugaonoj garnituri, a u kojoj su bili pasoš, lična karta, vozačka dozvola, zdravstvena knjižica, bankovna kartica na ime oštećenog, saobraćajna dozvola od vozila BD ..., mobilni telefon marke ZTE sa SIM karticom ..., novac u iznosu od 5 eura, kao i dva ručna muška sata i jedan ženski bež boje, okrugli i jednu bocu viskija marke Balantajns i manju količinu zlatnog nakita, iz komode koja se takođe nalazila u dnevnom boravku. Konstovano je i da je izvršilac iz dnevne sobe stupio u spavaću sobu i otuđio jedan muški ručni sat  marke „Sektor“ crvene boje, a da nakon toga hodnikom dolazi do druge spavaće sobe, gdje sa noćne komode otuđuje mobilni telefon Nokia u kom se nalazila SIM kartica broja ... </span>
</p>
<p>&nbsp;</p>
<p>
<span class="span1">Iz fotodokumentacije UP CB Budva br. 367-2015 od 09.05.2015 godine </span><span class="span1">proizilazi</span><span class="span1"> da je na ukupno dvanaest slika prikazano lice mjesta (naselje B., ul. M.p., Budva) izvršenja krivičnog djela teške krađe na štetu P. M.i to na slici 1 –izgled zgrade u naselju Blokarica-Budva, gdje se u prizemlju nalazi stan oštećenog P. M.iz Budve, slikama 2 i 3 – izgled prilaznog dijela-puta zgrade gdje se u prizemlju nalazi stan P. M., slikama 4 i 5 – izgled prozora na dnevnoj sobi stana oštećenog P.M. iz B., koji je NN izvršioc nasilno otvorio, a nakon toga ušao u unutrašnjost stana, slikama 6 i 7 – izgled vitrine u dnevnoj sobi stana gdje je NN izvršioc izvršio premetačinu stvari, slikama 8 i 9 izgled mjesta u vitrini odakle je NN izvršioc otuđio dva ručna zlata kao i zlatni nakit, slikama 10 i 11 izgled spavaće sobe iz koje je NN izvršioc otuđio ručni sat i slici 12 izgled viseće police u spavaćoj sobi sa koje je NN izvršioc otuđio ručni sat. </span>
</p>
<p>&nbsp;</p>
<p>
<span class="span1">Iz potvrde o privremeno oduzetima predmetima Ku 167/15 od 11.08.2015 godine proizilazi da je od lica V. M. dana 11.12.2016 godine privremeno oduzet mobilni telefon marke „Nokia 630c“, crne boje, IMEI br. 3560360344289821.</span>
</p>
<p>&nbsp;</p>
<p>
<span class="span1"> Iz kopije listinga za mob. telefon marke „Nokia“, čiji je IMEI broj 356036034289820, proizilazi da je sa broja telefona ... (br. telefona oštećenog P. M.) dana 09.05.2015 godine u 01:12:57 časova pozvan broj ... (broj okrivljenog S. M )</span>
</p>
<p>&nbsp;</p>
<p>
<span class="span1">Iz kopije listinga za mob. tel. marke „ZTE“ proizilazi da je dana 09.05.2015 godine u 01:05:16 časova stavljena kartica broj ... (br. telefona okrivljenog S. M). </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ekonomsko finasijske struke Marije Đukanović od 11.04.2017 godine proizilazi da je ukupna vrijednost predmeta u vrijeme otuđenja, tj, na dan 09.05.2015 godine, procijenjena na iznos od 247,15 €, a da su njihove pojedinačne vrijednosti (prosječna vrijednost na dan 09.05.2015 godine) sljedeće i to: 1 crna kožna muška torbica - 74,00 €; 2 ručni sat „nepoznate marke“ - 36,50 €; 3 ručni sat „Citizen“ - 90,00 €; 4 mobilni telefon ZTE Touch -26,67 € i 5 mobilni telefon Nokia 630 c - 20,00 €.</span>
</p>
<p>&nbsp;</p>
<p>
<span class="span1">Iz izvoda iz KE Ministarstva pravde na dan 07.07.2017 godine proizilazi da je okrivljeni ranije osuđivan a kao je to navedeno u dispozitivu presude. </span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti i u odnosu na odbranu okrivljenog, sud je utvrdio činjenično stanje kao u izreci presude. Krivičnopravno ocjenjujući tako utvrđeno činjenično stanje sud je našao da su se radnjama okrivljenog ostvarili svi bitni elementi krivičnog djela koje mu je optužbom stavljeno na teret.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani negirao izvršenje krivičnog djela, tj. negirao je da  je obio stan koji se nalazi u naselju B.u B. i iz istog oduzeo torbicu sa dokumentima na ime oštećenog, mobilne telefone marke „ZTE Touch“ i „Nokia“ i dva ručna sata, navodeći da je u maju 2015 godine većim djelom boravio u Podgorici, gdje je i radio, i objašnjavajući okolnost da se u predmetnom mobilnom telefonu marke „Nokia“ nalazila njegova SIM kartica sa brojem 069/ 741 802 jer je njemu predmetni telefon poklonio P.N. iz Z. u kafiću „C.u P.i da je odmah stavio svoju SIM karticu sa brojem ..., a da je 10 –ak dana nakon toga taj telefon poklonio svjedoku V.M.dok je okrivljeni u svojoj odbrani, vezano za mobilni telefon marke „ZTE Touch“, tvrdio da nikada nije posjedovao mobilni telefon te marke i da ne zna kako se njegova SIM kartica br. ... našla u mobilnom telefonu marke „ZTE Touch“, tj. nije mogao da objasni kako se njegova SIM kartica broj ,,, našla u mobilnom telefonu „ZTE Touch“. Okrivljeni u svojoj odbrani nije sporio da je u tom periodu posjedovao SIM karticu br. ... .</span>
</p>
<p>&nbsp;</p>
<p>
<span class="span1">Ovako datu odbranu okrivljenog sud nije prihvatio cijeneći da je ista data u cilju izbjegavanja njegove krivično pravne odgovornosti, a iz sledećih razloga.</span>
</p>
<p>&nbsp;</p>
<p>
<span class="span1">Naime, iz sadržine listinga za predmetni telefon „Nokia“ proizilazi da je kritične večeri, kada je izvršena predmetna krađa, u 01:12:57 časova sa broja telefona oštećenog P. M.pozvan broj telefona okrivljenog S. M. ... iz čega ovaj sud zaključuje da je okrivljeni nakon oduzimanja predmetnog telefona „Nokia“ sa istog pozvao svoj broj, imajući u vidu to da u spisima predmeta ne egzistiraju dokazi da su se okrivljeni i oštećeni poznavali od ranije i da je oštećeni znao broj telefona okrivljenog, te imajući u vidu okolnost da okrivljeni nije sporio da je broj telefona ... njegov i da je samo on koristio tu karticu, čime je u potpunosti obezvrijeđena odbrana okrivljenog da mu je predmetni telefon marke „Nokia“ poklonio P. N. u kafiću C.u p. Takođe, iz kopije listinga za mobilni telefon „ZTE Touch“, koji je takođe oduzet oštećenom kritične prilike, proizilazi da je u taj telefon dana 09.05.2015 godine u 01:05:16 časova, tj. odmah nakon izvršenja predmetne krađe, stavljena kartica okrivljenog S. M , pa ne stoje navodi odbrane okrivljenog da nikada nije posjedovao mobilni telefon te marke i da ne zna kako se njegova SIM kartica našla u tom telefonu.</span>
</p>
<p>&nbsp;</p>
<p>
<span class="span1">Dakle, iz svega gore navedenog proizilazi da je okrivljeni, odmah nakon izvršenja predmetne krađe, u mobilni telefon“ZTE Touch“ stavio svoju SIM karticu, odnosno da je sa mobilnog telefona oštećenog, marke „Nokia“, nazvao svoj broj, pa je očigledno da je odbrana okrivljenog u kojoj je negirao izvršenje djela neistinita i sračunata na izbjegavanje krivice i kao takva je neprihvatljiva.</span>
</p>
<p>&nbsp;</p>
<p>
<span class="span1">Predmetni listing  u potpunosti je prihvaćen  kao istinit od strane suda jer je izdat od strane nadležne ustanove u zakonitom postupku.  </span>
</p>
<p>&nbsp;</p>
<p>
<span class="span1">Sud je cjenio i navode odbrane okrivljenog da je u kritičnom periodu tj. u maju 2015 godine većim djelom boravio u Podgorici, međutim ti navodi odbrane istog bili su bez uticaja na drugačije odlučivanje u ovoj krivično pravnoj stvari, imajući u vidu činjenicu </span><span class="span1">da se iz Podgorice do Budve dođe za 1 sat i 20 minuta, tako da je okr. vrlo lako mogao da stigne do Budve, iako je u tom periodu kako navodi boravio u Podgorici a koje navode nije ničim dokazao.</span>
</p>
<p>&nbsp;</p>
<p>
<span class="span1">Da je  krivično djelo okrivljeni učinio na štetu oštećenog P.M. a na način kako je to predstavljeno dispozitovom presude, sud je utvrdio iz iskaza oštećenog, kao i na osnovu činjenica koje proizilaze iz zapisnika o uviđaju UP CB Budva Ku 167/15 od 09.05.2015 godine sa fotodokumentacijom UP CB Budva br. 367-2015 od 09.05.2015 godine. Iz iskaza oštećenog i navedenih materijalnih dokaza nesumnjivo proizilazi da je dana 09.05.2015 godine izvršeno obijanje porodičnog stana ošt. P. M. koji se nalazi u B. u ulici M. P. bb u prizemlju zgrade, te da je izvršilac iz unutrašnjost stana otuđio </span><span class="span1">crnu kožnu mušku torbicu sa dokumetima oštećenog, dva muška ručna sata (jedan marke Citizen) i dva mobilna telefona marke „ZTE Touch“ i „Nokia 6303 C“, a vezano za predmete koji su otuđeni kritične prilike, za istaći je da je zapisnikom o uviđaju konstovano da je izvršioc između ostalog oduzeo i </span><span class="span1">jedan ženski sat, bež boje, okrugli, jednu bocu viskija marke Balantajns i manju količinu zlatnog nakita (iz komode koja se takođe nalazila u dnevnom boravku), međutim oštećeni je prilikom davanja svog iskaza pred DT-om objasnio da su neke od stvari koje su u zapisniku o uviđaju konstatovane kao otuđene kasnije nađene i da su bile premještene na drugo mjesto, pa je i precizirao da su mu kritične prilike otuđeni </span><span class="span1">crna kožna muška torbicu sa dokumetima, dva muška ručna sata (jedan marke Citizen) i dva mobilna telefona marke „ZTE Touch“ i „Nokia 6303 C“., na osnovu čega je sud  utvrdio da su oštećenom kritične prilike oduzete stvari bliže navedne u dispozitivu presude.</span>
</p>
<p>&nbsp;</p>
<p>
<span class="span1">Sud je u potpunosti poklonio vjeru iskazu svjedoka oštećenog P.M.,  jer je njegov iskaz bio detaljan i jasan i kao takav uvjerljiv za sud, a takodje je bio saglasan sa činjenicama koje proizilaze iz zapisnika o uvidjaju UP CB Budva </span><span class="span1">Ku 167/15 od 09.05.2015 godine kao i onim koji se utvrdjuju uvidom u fotodokumentaciju UP CB Budva br. 367-2015 od 09.05.2015 godine. Iz iskaza oštećenog P. sud  je kako je već navedeno utvrdio što mu je kritične prilike otudjeno i sud je i u tom pravcu u potpunosti poklonio vjeru njegovom iskazu jer je oštećeni  nakon što je pregledao stan precizirao što mu je kritične prilike otudjeno odnosno objasnio je  da  je  neke stvari koje su konstatovane u zapisniku o uvidjaju kasnije našao, tako da je očigledno iskaz oštećenog u potpunosti bio korektan i da je isti  naknadno tačno utvrdio što mu je otudjeno  kritične prilike  i o tome  dao  vjerodostojan iskaz.</span>
</p>
<p>&nbsp;</p>
<p>
<span class="span1">Sud je takodje prihvatio činjenice koje proizilaze iz zapisnika o uvidjaju </span><span class="span1">UP CB Budva </span><span class="span1">Ku 167/15 od 09.05.2015 godine kao i one koji proizilaze iz fotodokumentacije iste UP,  i u iste nije imao razloga sumnjati a s obzirom da se radi o pismenim materijalnim dokazima koji su izdati od strane nadležnih organa UP u zakonitom postupku.</span>
</p>
<p>&nbsp;</p>
<p>
<span class="span1">Na osnovu potvrde o privremeno oduzetim predmetima Ku. l67/l5 od 11.o8.2ol5. godine, utvrdjeno je da je telefon marke Nokia 63o C crner boje IMEI br. 356o36o34428982l, privremeno oduzet od lica V.M.  a koji je saslušan u toku dokaznog postupka u svojstvu svjedoka i koji  je naveo da je predmetni telefon kupio od okrivljenog, a koju potvrdu je sud u potpunosti prihvatio jer je izdata od nadležnog organa UP u zakonitom postupku. </span>
</p>
<p>&nbsp;</p>
<p>
<span class="span1">Vrijednost otuđenih stvari na dan izvršenja predmetnog krivičnog djela sud je utvrdio na osnovu </span><span class="span1">nalaza i mišljenja sudskog vještaka ekonomsko finasijske struke Marije Đukanović od 11.04.2017 godine. Naime, vještak ekonomsko finasijske struke se u svom nalazu izjasnio da ukupna vrijednost otuđenih stvari iznosi 247,17 €, a izjasnio se i o pojedinačnim vrijednostim ovih stvari, koji nalaz i mišljenje je sud prihvatio jer je isti dat po pravilima struke i nauke, dok stranke nisu imale prigovor na ovaj nalaz.</span>
</p>
<p>&nbsp;</p>
<p>
<span class="span1">Sud  je cijenio i iskaz svjedoka V. M.medjutim isti nije bio od posebnog značaja za sud a s obzirom da isti nije bio očevidac kritičnog događaja, niti je imao neposredna saznanja o istom,  medjutim na osnovu njegovog iskaza sud je utvrdio da je on  radio sa okrivljenim </span><span class="span1">S. M </span><span class="span1">, da je od istog početkom ljeta 2015 godine (što je period kada je i izvršeno predmetno krivično djelo) kupio mobilni telefon marke „Nokia“, te da mu je ovaj mobilni telefon oduzet uz potvrdu o privremeno oduzetim predmetima, a koje navode svjedoka je sud prihvatio budući da su isti saglasni sa odbranom okrivljenog i </span><span class="span1">potvrdom o privremeno oduzetima predmetima od 11.08.2015 godine.</span>
</p>
<p>&nbsp;</p>
<li>
<span class="span1">Kako</span><span class="span1"> krivično djelo teške krađe iz čl. 240. st.1. tač. 1. Krivičnog zakonika vrši onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist ako je krađa izvršena obijanjem ili provaljivanjem zatvorenih zgrada, soba, kasa, ormana ili drugih zatvorenih prostora ili drugim savlađivanjem većih prepreka nesumnjivo je da se u radnjama okrivljenog ostvaruju sva bitna obilježja bića tog krivčnog djela </span><span class="span1">budući da je  na osnovu rezultata cjelokupnog dokaznog postupka utvrdjeno da je  upravo okrivljeni u toku noći 08/09.05.2015. godine, u ulici M. P. u B. fizičkom snagom djelovao na prozor stana oštećenog i otvorio ga, dakle obio isti  a što je nesumnjivo utvrdjeno iz iskaza oštećenog i činjenica koje proizilaze iz zapisnika o uvidjaju UP i foto elaborata, nakon čega je  okrivljeni stupio u unutrašnjost stana i iz istog oduzeo crnu kožnu mušku torbicu, dva muška ručna sata (jedan marke Citizen) i dva mobilna telefona marke „ZTE Touch“ i „Nokia 6303 C“, ukupne vrijednosti 247,17 €, sve vlasništvo oštećenog o čemu se oštećeni jasno izjasnio, nakon čega se  okrivljeni sa oduzetim stvarima udaljio u nepoznatom pravcu. Da  je upravo okrivljeni izvršio predmetno krivično djelo  proizilazi iz činjenice  da je kritične večeri kada je izvršena predmetna kradja u  1:12:57 časova sa br. tel. oštećenog pozivan broj okrivljenog, što jasno ukazuje da je okrivljeni otudjio telefon oštećenog i zvao  sa telefona oštećenog sam sebe, (jer se okrivljeni i oštećeni nisu poznavali da bi komunicirali),  a posebno kod okolnosti da okrivljeni nije sporio da je br. telefona ... njegov i da ga je samo on koristio, kao i iz razloga što je u telefon ZTE Touch koji je  kritične prilike otudjen oštećenom stavljena kartica okrivljenog odmah nakon izvršenja predmetne kradje odnosno u 01:05:16 časova tako da  je navedeno ukazalo sudu da je okrivljeni na način bliže opisan u dispozitivu presude počinio predmetno krivično djelo. </span>
</li>
<p>&nbsp;</p>
<p>
<span class="span1">Cijeneći subjektivni odnos okrivljenog  prema izvršenom krivičnom djelu, sud je utvrdio da je okrivljeni postupao sa umišljajem, svjestan svog djela i želeći njegovo izvršenje, a motivisan time da za sebe pribavi protivpravnu imovinsku korist, iako je znao da je ovakav osnov sticanja protivpravan, a to je i htio. </span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenom treba izreći, sud je pošao od toga da za je za predmetno krivično djelo zakonom zaprijećena kazna zatvora u trajanju od 1 do 8 godina te su cijenjene sve okolnosti u smislu čl 42.KZ-a koje mogu biti od uticaja da kazna bude manja ili veća, pa je kao olakšavajuću okolnosti sud </span><span class="span1">cijenio porodične prilike okrivljenog tj. da je isti otac jednog maloljetnog djeteta, dok je kao otežavajuću okolnost sud cijenio raniju višestruku osuđivanost istog i to da je isti već osudjivan za krivčno djelo teške kradje, tj. da se radi o specijalnom povratniku u vršenju krivičnog djela, </span><span class="span1">pa je cijeneći navedene okolnosti okrivljenom sud izrekao kaznu zatvora u trajanju od 1 godine a smatrajući da će se tom krivičnom sankcijom dovoljno  uticati na istog da ubuduće ne vrši krivična djela a istovremeno i ostvariti ciljevi generalne prevencije</span>
</p>
<p>&nbsp;</p>
<p>
<span class="span1">Imajući u vidu naprijed navedeno te primjenom odredbi čl.</span><span class="span1"> 3, 5, 13, 15, 32, 33, 36, 42 KZ-a i čl. 226, 229, 368. i 374. ZKP-a </span><span class="span1">sud je riješio kao u izreci.</span>
</p>
<p>&nbsp;</p>
<p>
<span class="span1">Sud je obavezao okrivljenog na isplatu troškova krivičnog postupka  a koji se troškovi odnose na troškove sudskog vještaka ekonomsko finansijske struke, kao i na isplatu sudskog paušala, a koji je odredjen  prema trajanju i složenosti postupka i imovnom stanju okrivljenog.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>
<span> </span>
</p>
<p style="text-align:center;">
<span class="span1">OSNOVNI SUD  U KOTORU</span>
</p>
<p style="text-align:center;">
<span class="span1">Dana, 09.02.2018. godine</span>
</p>
<p>
<span class="span1">   </span>
</p>
<p>
<span class="span1">   Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                 S U D I J A</span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                       Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
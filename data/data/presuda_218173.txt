<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{text-decoration:underline;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;keep-with-next.within-page:always;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">										</span><span class="s2">K. br. 844/09</span>
</p>
<p class="p1"></p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, sudija Ivan Adamović, kao sudija pojedinac, uz učešće zapisničara Draginje Bošković, u krivičnom predmetu protiv okrivljenog B.M.a iz B.Polja - Z., zbog krivičnog djela ugrožavanje sigurnosti iz čl.168 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Bijelom Polju, Kt.br.578/09 od 20.11.2009.godine, nakon održanog usmenog, glavnog i javnog pretresa, u prisustvu: savjetnika u Osnovnom državnom tužilaštvu u B.Polju – Ljubice Jelić, okrivljenog B.M.a, njegovog branioca adv. T.Ž.po zamjeničkom punomoćju branioca po službenoj dužnosti adv.K.D.i oštećenog B.a B.a, dana 24.05.2010.godine,  donio je i javno objavio</span>
</p>
<p class="p4"></p>
<p class="p1"></p>
<p class="p2">
<span>P R E S U D U</span>
</p>
<p class="p3"></p>
<p class="p1"></p>
<p class="p1">
<span>	 Okrivljeni B.M.E (jmbg ...), od oca M., majke M., rođene Š., rođen ...godine u Bijelom Polju, sa prebivalištem u mjestu Z., opština Bijelo Polje, državljanin CG, penzioner, oženjen, otac petoro djece, pismen, sa  završenom srednjom grafičkom školom, srednjeg imovnog stanja, osuđivan presudom Osnovnog suda u Bijelom Polju K.br.594/91 od 02.06.1992.godine, zbog krivičnog djela iz čl.48 KZ RCG na novčanu kaznu u iznosu od 10.000,00 dinara,</span>
</p>
<p class="p1"></p>
<p class="p1"></p>
<p class="p2">
<span>K r i v     j e</span>
</p>
<p class="p3"></p>
<p class="p1">
<span>	-što je:</span>
</p>
<p class="p4">
<span>-dana 15.08.2009. godine oko 15,30 h, ugrozio sigurnost oštećenog B. B.a prijetnjom da će napasti na njegov život i tijelo, na način što je mobilnim telefonom SIM kartice br. 069 999 571 na br. telefona 067 812 943 koji koristi oštećeni, SMS porukom uputio riječi prijeteće sadržine "Slušaj ti propalico. Dosta si mutave gluvaće pojeo. Gubi se ili dobijaš po glavi. Idi odakle si došao lopove. Razbićemo ti lobanju.", da bi oko 18,56 h ponovio riječi prijetnje "Dobićeš po leđima od A.a O.a ništarijo. Zaslužio si poput S.a H.a",</span>
</p>
<p class="p4">
<span>   </span>
</p>
<p class="p4">
<span>-čime je izvršio krivično djelo ugrožavanje sigurnosti iz čl. 168 st. 1 KZ,   </span>
</p>
<p class="p4"></p>
<p class="p4">
<span>-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 KZ, i čl. 199 st. 2, 202, 212  i 364 ZKP, i z r i č e,</span>
</p>
<p class="p4"></p>
<p class="p4"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p1">
<span>	Kojom mu utvrđuje kaznu zatvora  od 45 (četrdesetpet) dana, i istovremeno određuje da se ista neće izvršiti, ukoliko okrivljeni u roku od jedne godine ne izvrši novo krivično djelo. </span>
</p>
<p class="p4"></p>
<p class="p4">
<span>Okrivljeni se obavezuje da plati ovom sudu, na ime troškova krivičnog postupka iznos od 30,00€, i na ime paušala iznos od 30,00€,  koje iznose će uplatiti na žiro račun broj: 530-4149-79,  u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni B. B., radi ostvarivanja imovinsko-pravnog zahtjeva, upućuje se na parnični postupak.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p5"></p>
<p class="p1"></p>
<p class="p4">
<span>Optužnim predlogom Osnovnog državnog tužilaštva u Bijelom Polju, Kt.br.578/09 od 20.11.2009.godine, okrivljenom B.M.u iz Bijelog Polja, stavljeno je na teret izvršenje krivičnog djela ugrožavanje sigurnosti iz čl.168 st.1 KZ.  </span>
</p>
<p class="p1"></p>
<p class="p4">
<span>Glavni pretres je održan i zaključen u prisustvu: savjetnika u Osnovnom državnom tužilaštvu u B.Polju – Ljubice Jelić, okrivljenog B.M.a, njegovog branioca adv.T.Ž.po zamjeničkom punomoćju branioca po službenoj dužnosti adv. K.D.i oštećenog B.a B.a.</span>
</p>
<p class="p4"></p>
<p class="p4">
<span>U završnoj riječi, zastupnik optužbe, savjetnik u Osnovnom državnom tužilaštvu je predložila sudu da okrivljenog oglasi krivim i osudi na kaznu po zakonu, obzirom da iz dokaza izvedenih na glavnom pretresu i to iz izjave oštećenog B. B.a proizilazi da je okrivljeni izvršio krivično djelo koje mu je optužbom stavljeno na teret.</span>
</p>
<p class="p4"></p>
<p class="p4">
<span> Oštećeni se u završnoj riječi pridružio krivičnom gonjenju protiv okrivljenog i postavio je imovinsko-pravni zahtjev.  </span>
</p>
<p class="p4"></p>
<p class="p4">
<span>Branilac okrivljenog, postavljen po službenoj dužnosti, u završnoj riječi je predložio sudu da okrivljenog za naznačeno krivično djelo oslobodi od optužbe, jer se u konkretnom slučaju ne radi o ozbiljnoj prijetnji koja je pravno relevantna, te da po mišljenju odbrane upućene SMS poruke po svojoj sadržini ne predstavljaju ozbiljnu prijetnju u smislu da je ona objektivno podobna da izazove strah odnosno osjećaj nesigurnosti kod oštećenog.</span>
</p>
<p class="p4"></p>
<p class="p4">
<span>Okrivljeni B.M.e, u svojoj odbrani, u prisustvu tumača za gestikularni govor M.P., u bitnom, izjavio je da je on prije B.a B.a bio predsjednik Organizacije gluvih i nagluvih Opštine Bijelo Poljei Mojkovac, te da se sa istim, nakon njegovog izbora za predsjednika sastao kako bi ga pitao da li je moguće smiriti situaciju u naznačenoj organizaciji, na šta mu je B. odgovorio da ga to ne zanima, te da ga zanima samo novac. Takođe, izjavio je da je tačno da je sa svog mobilnog telefona slao poruke B.u B.u, iz razloga što je B. uzimao novac iz organizacije. Istakao je i to da je u vrijeme izvršenja djela, a i sada vlasnik kartice broja 069 999 571, te da je dana 15.08.2009.godine, oko pola četiri sa tog broja B.u B.u uputio poruku sadržine opisane u Optužnom predlogu, ali da pri tom nije imao ozbiljnu namjeru da  na bilo koji način napadne na život ili tijelo B. B.a, te da oštećeni zna da je on miroljubiv čovjek, da mu ni na koji način ne bi mogao nauditi, a da je krivični postupak protiv njega posledica organizovanja protesta u cilju smjene B.a B.a. Istakao je da je tačno i to da je kasnije, istog dana oštećenom B.u B.u poslao i druge poruke, na koje mu je na isti način od strane oštećenog uzvraćeno.</span>
</p>
<p class="p1">
<span>	U završnoj riječi je izjavio da prihvata završnu riječ svog branioca, te da se ne osjeća krivim, jer je samo uputio SMS poruku, a da ni na koji način nije fizički ugrožavao oštećenog, te da se sa istim sretao i prije i poslije slanja poruka, ali da pri tim susretima nije bilo nikakvih fizičkih kontakata, pa je stoga predložio da ga sud oslobodi od optužbe, a ukoliko utvrdi njegovu krivicu da ga što blaže kazni. </span>
</p>
<p class="p4"></p>
<p class="p1">
<span>	 Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao oštećenog B. B.a, u svojstvu svjedoka; pročitao listing komunikacija Kriminalističko obavještajne analitike od 01.08.2009.godine, za broj 069 999 571; te izvršio uvid u izvod iz KE na ime okrivljenog.   </span>
</p>
<p class="p1"></p>
<p class="p1">
<span>	Cijeneći izvedene dokaze pojedinačno i u medjusobnoj vezi, na osnovu čl. 360 ZKP, sud je na nesumnjiv način utvrdio činjenično stanje na osnovu kojeg je zaključio da je okrivljeni izvršio krivično djelo stavljeno mu  na teret i da je za isto kriv.</span>
</p>
<p class="p1"></p>
<p class="p4">
<span>Odbranu okrivljenog B.M.a sud je cijenio kao potpuno i jasno priznanje izvršenja krivičnog djela stavljenog mu na teret. Naime, okrivljeni priznaje da je kritičnog dana i vremena sa svog mobilnog telefona broja kartice 069 999 571 oštećenom B. B.u uputio SMS poruke sadržine: "Slušaj ti propalico. Dosta si mutave gluvaće pojeo. Gubi se ili dobijaš po glavi. Idi odakle si došao lopove. Razbićemo ti lobanju." i "Dobićeš po leđima od A.a O.a ništarijo. Zaslužio si poput S.a H.a",s tim što navode iz odbrane okrivljenog da upućivanjem navedenih poruka nije imao namjeru da kod oštećenog izazove osjećaj straha ili da napadne na njegov život i tijelo, sud nije prihvatio, već ih je cijenio kao sračunate na izbjegavanje sopstvene krivice.</span>
</p>
<p class="p4"></p>
<p class="p4">
<span>Naime, iz iskaza oštećenog B.a B.a, saslušanog u svojstvu svjedoka, potvrđeni su navodi iz odbrane okrivljenog u pogledu načina i vremena izvršenja krivičnog djela, s tim što je iz iskaza ovog svjedoka, sud utvrdio da je oštećeni dobio više SMS poruka, sa broja telefona 069 999 571 vlasništvo okrivljenog, te da je između ostalih dobio poruku kojom mu je zaprijećeno da će dobiti po lobanji i da će završiti kao S. H.. Istakao je i to da je, nakon što je dobio naznačene poruke, osjetio strah, te da su ugroženi njegov život i zdravlje, kao i život i zdravlje njegove porodice. Sud je iskaz oštećenog cijenio i prihvatio u potpunosti, jer je isti potvrđen uvidom u listing komunikacija Kriminalističko obavještajne analitike od 01.08.2009.godine, za broj 069 999 571, na osnovu koga je utvrđeno da su registrovane komunikacije SIM broja 069 999 571 sa telefonskim brojem oštećenog 067 812 943, kao i iskazom okrivljenog koji je sud prihvatio i cijenio kao priznanje izvršenja krivičnog djela koje mu je stavljeno na teret.</span>
</p>
<p class="p1"></p>
<p class="p1">
<span>	Uvidom u Izvod iz KE na ime okrivljenog, utvrđeno je da je isti presudom Osnovnog suda u Bijelom Polju K.br.594/91 od 02.06.1992.godine, zbog krivičnog djela iz čl.48 KZ RCG osuđen na novčanu kaznu u iznosu od 10.000,00 dinara.</span>
</p>
<p class="p1"></p>
<p class="p4">
<span>Imajući u vidu postupanje okrivljenog tj. njegovo obraćanje oštećenom, putem SMS poruka, riječima ozbiljne prijetnje: "Slušaj ti propalico. Dosta si mutave gluvaće pojeo. Gubi se ili dobijaš po glavi. Idi odakle si došao lopove. Razbićemo ti lobanju.", kao i riječima: "Dobićeš po leđima od A.a O.a ništarijo. Zaslužio si poput S.a H.a", koje su kod oštećenog izazvale osjećaj straha i ugroženosti, po ocjeni suda, konkretno postupanje je objektivno moglo da izazove dati osjećaj s obzirom na činjenicu da su okrivljeni i oštećeni u lošim odnosima izazvanim nesuglasicama nastalim oko izbora rukovodećih članova Organizacije gluvih i nagluvih Opštine Bijelo Polje.</span>
</p>
<p class="p4">
<span>Postupajući na opisani način okrivljeni je u svojim radnjama ostvario bitne elemente bića krivičnog djela ugrožavanje sigurnosti iz čl. 168 st. 1 Krivičnog zakonika  koje je izvršio s umišljajem, jer je bio svjestan da će ozbiljnom prijetnjom, upućenom na opisani način, kod oštećenog izazvati osjećaj straha i ugroženosti, što je i htio, te je za isto kriv. </span>
</p>
<p class="p4"></p>
<p class="p1">
<span>	Za krivično djelo ugrožavanje sigurnosti iz čl.168 st.1 Krivičnog zakonika  predviđena je novčana kazna ili zatvor do jedne godine.</span>
</p>
<p class="p4"></p>
<p class="p1">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi, ocu petoro djece, licu sa posebnim potrebama, koje je priznalo izvršenje djela, dok je u pogledu otežavajućih okolnosti sud imao u vidu činjenicu da je okrivljeni jednom osuđivan, međutim obzirom da je od izricanja navedene osude protekao rok od osamnaest godina,  sud navedeno nije prihvatio kao otežavajuću  okolnost, već  je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  pa je okrivljenom utvrdio kaznu zatvora od 45 (četrdesetpet) dana, te je okrivljenom ostavio rok provjeravanja - od jedne godine,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova ili druga krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.   </span>
</p>
<p class="p1"></p>
<p class="p1">
<span>  	Shodno čl.199 st.2 i 202 Zakonika o krivičnom postupku, sud je obavezao okrivljenog da na ime paušala, plati sudu iznos od 30,00 eura, imajući u vidu složenost i trajanje krivičnog postupka kao i imovno stanje okrivljenog, a na ime troškova krivičnog postupka iznos od 30,00 eura, a koji iznos se odnosi na naknadu za tumačenje.</span>
</p>
<p class="p4">
<span>	</span>
</p>
<p class="p1">
<span>           Shodno čl.212 Zakonika o krivičnom postupku, oštećeni B. B. upućen je da imovinsko pravni zahtjev ostvaruje u parničnom postupku.</span>
</p>
<p class="p1"></p>
<p class="p1">
<span>	Sa iznijetih razloga, odlučeno je kao u izreci presude, a shodno čl.364  ZKP.</span>
</p>
<p class="p1"></p>
<p class="p1"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 24.05.2010. godine</span>
</p>
<p class="p1"></p>
<p class="p1"></p>
<p class="p1">
<span> ZAPISNIČAR,								S U D I J A,</span>
</p>
<p class="p1">
<span>Draginja Bošković s.r.					                      Ivan Adamović s.r.</span>
</p>
<p class="p1"></p>
<p class="p2"></p>
<p class="p5"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p4"></p>
<p class="p1"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{color:black;font-variant:small-caps;}
.s5{font-family:Times;}
.s6{display: inline-block; text-indent: 0; min-width: 0.4861111in;}
.p1{text-indent:0.5in;margin-left:4.5in;text-align:justify;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-indent:0.5in;margin-left:2.0in;text-align:justify;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.46805555in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:justify;hyphenate:auto;font-family:Times;font-size:13pt;}
.p8{text-indent:0.625in;margin-left:1.875in;text-align:start;hyphenate:auto;font-family:Times;font-size:13pt;}
.p9{text-indent:0.125in;margin-left:1.875in;text-align:justify;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p12{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:13pt;}
.p13{margin-left:0.5in;text-align:justify;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">   K.br.5/11  </span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span class="s1">OSNOVNI SUD U BARU,</span><span> u vijeću sastavljenom od sudije Gorana Šćepanovića, kao predsjednika vijeća i sudija porotnika Milić Perside i Vidosave Nikolić, kao članova vijeća, sa zapisničarom Milijanom Minić, u krivičnom predmetu optuženih </span><span class="s1">R. V. i M. F.</span><span>, zbog krivičnog djela teška krađa iz čl. 240 st.1 tač.1 u vezi čl.23 Krivičnog zakonika, po optužnici Osnovnog državnog tužilaštva u Baru Kt.br. 416/10 od 14.01.2011. godine, nakon održanog glavnog javnog, pretresa u prisustvu zastupnika optužbe za​mjenika Osnovnog državnog tužioca N. A., optuženih, njihovog branioca, R. F., advokata iz Bara, dana 12.04.2011. godine, donio je i javno objavio,</span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p4">
<span class="s1">						</span>
</p>
<p class="p5">
<span class="s2">1.</span><span class="s3"> </span><span class="s2">R. V., </span><span>od oca B i majke Lj rođene M, rođen.... godine u P., sa prebivalištem u P., naselje M. bb, državljanin Crne Gore, tehničar za telekomunikacije, završio srednju školu, srednjeg imovnog stanja, neosuđivan. </span>
</p>
<p class="p5"></p>
<p class="p5">
<span class="s2">2.</span><span class="s3">  </span><span class="s2">M. F., </span><span>od oca S. i majke D. rođene M., rođen ... godine u P., sa prebivalištem u P., ul. Đ. M.., državljanin Crne Gore, elektrotehničar, završio srednju školu, srednjeg imovnog stanja, neosuđivan. </span>
</p>
<p class="p5"></p>
<p class="p3">
<span class="s1">    K r i v i  s u: </span>
</p>
<p class="p4"></p>
<p class="p5">
<span>Što su :</span>
</p>
<p class="p5"></p>
<p class="p6">
<span>Dana 8.08.2010. godine oko 14,00 časova, iz kuće vlasništvo R. S. u naselju M II u S, provaljivanjem, oduzeli tuđe pokretne stvari u namjeri da njihovim prisvajanjem sebi pribave protivpravnu imovinsku korist na način, što su sa terase iznajmljenog apartmana, preskočili na terasu apartmana koji su iznajmili oštećeni R. V. i K. S., a zatim kroz balkonska vrata - otvorena na kip, provlače ruku i nakon što su oslobodili mehanizam za otvaranje vrata, ušli u unutrašnjost i tokom vršenja premetačine osumnjičeni M F u bermudama pronalazi ključ od kupatila, otključava kupatilo ulazi u unutrašnjost i ispod lavaboa pronalaze dvije torbice koje oduzimaju i jednu platnenu teget boje sa crnim pojasom za rame u kojoj se nalazilo pasoš na ime oštećenog R. V.a, crni kožni novčanik marke »Samsonit« u kojem se nalazio novac u iznosu od 370,00 € u apoenima 1 x 50 € i 1 x 20 €, 1.000 dinara, lična karta i zdravstvena knjižica i oduzimaju platnenu šarenu polukružnu žensku torbicu manjih dimenzija u kojoj se nalazila zdravstvena knjižica, bankovna kartica NLB-a na ime oštećene Kranjc Sare i novac u iznosu od 340,00 €, u apoenima od 3 x 50, 9 x 20 i 2 x 4 €, sve u vrijednosti od 819,45 €, a zatim su se udaljili u nepoznatom pravcu,</span>
</p>
<p class="p4"></p>
<p class="p6">
<span>- čime su kao saizvršioci učinili krivično djelo - </span><span class="s1">teška krađa iz čl.240 st. l tč.l. u vezi čl. 23. Krivičnog zakonika.</span>
</p>
<p class="p4"></p>
<p class="p7">
<span>pa im sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a,  i z r i č e</span>
</p>
<p class="p8"></p>
<p class="p9">
<span class="s1">     USLOVNU OSUDU</span>
</p>
<p class="p8"></p>
<p class="p7">
<span>Kojom im utvrđuje kazne zatvora u trajanju od po 1 (jedne) godine i istovremeno određuje da se kazne neće izvršiti ukoliko optuženi u roku od 2 (dvije) godine, od dana pravosnažnosti, ne učine novo krivično djelo.</span>
</p>
<p class="p5"></p>
<p class="p5">
<span>Optuženi su dužni da plate troškove krivičnog postupka u iznosu od po 400,00</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p3">
<span class="s1">O b r a z l o ž e n j e</span>
</p>
<p class="p4"></p>
<p class="p4">
<span>           Optužnicom i predlogom za primjenu vaspitne mjere Osnovnog državnog tužioca u Baru KT.br. 416/10 od 14.01.2011. godine, stavljeno je na teret optuženim izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p5">
<span>Optuženi </span><span class="s1">R. V. </span><span>je u svojoj odbrani izjavio da </span><span class="s3">je u S. došao prije 15 dana na ljetovanje kod svog brata od ujaka M. F., pošto F. ima porodičnu vikendicu u S., u naselju M II. Tu je boravio nekoliko dana sa F, ali pošto njegovi izdaju vikendicu turistima on je sa F prije pet dana u komšiluku zakupio apartman u kući čiji je vlasnik R. S. Apartman se nalazi na drugom spratu kuće. Dana 8.8.2010. godine on i F su od kako su se probudili negdje oko 9,00 časova pa do 14,00 časova konzumirali alkohol, popili su čitavu flašu votke i bili su u prilično alkoholisanom stanju, neprimjereno su se ponašali jer su glasno pričali i puštali glasnu muziku, a primijelili su da su to gledali i ljudi iz komšiluka kojima je vjerovatno bilo čudno njihovo ponašanje. Upravo zbog alkohola koji je popio on nije vodio računa o svom ponašanju, niti je bio u potpunosti svjestan svojih postupaka, tako da ne može da objasni kako je došao na ideju da sa njihove terase pređe na terasu susjednog apartmana, uglavnom to je učinio jer ih je dijelio samo gelender koji je bilo lako preskočiti. Kada su došli na terasu tog drugog apartmana nisu morali ništa da provaljuju kako im se stavlja na teret, jer su balkonska vrata bila otvorena, ne širom, već su bila pritvorena, koliko se sjeća F je samo rukom odgurnuo vrata i jedan za drugim ušli su u apartman. Obzirom da su imali novca kod sebe krađa nije bila motiv jer za to nisu imali nikakav razlog, misli da zbog alkohola nisu mogli da kontrolišu svoje ponašanje, niti su bili svjesni posledica. F je na krevetu  uočio muške farmerice, vidio je da ih je pretresao i da je iz džepa izvadio ključ koji je stavio na krevet pored farmerica. U tom trenutku mu se smučilo i krenuo je prema kupatilu da povrati, ali kada se uhvatio za kvaku od vrata ista su bila zaključana. Njemu je palo napamet da je moguće da je ključ koji je F našao upravo od vrata kupatila, uzeo je ključ i uspio da otključa bez problema vrata od kupatila. Kada je F povratio u lavabo on je bio pored njega i nekako u istom trenutku su obojica primijetili ispod lavaboa na pločicama dvije torbice i to jednu mušku sa kaišem teget boje, a druga je bila ženski neseser sa cvjetićima. Uzeli su te torbice i otišli u njihov apartman, sjeli na krevet i pogledali šta ima u torbicama. U jednoj čini mu se u ženskom neseseru bio je jedan pasoš, lična karta i 350,00 € a u muškoj torbi je bilo 350 ili 360 € ne sjeća se tačno, 1.000 dinara, ali nije bilo 150 kuna kako je navedeno, a u obje torbice su se nalazile kartice za bankomat. Kada su vidjeli koliko je novca u torbicama odlučili su da njegovim kolima odu do kafane u Sutomoru, koja se nalazi na šetalištu blizu mora da nešto pojedu i da opet nastave da piju. U kafani su se zadržali negdje do 19,00 časova, te torbice koje su uzeli u apartman i ponijeli su sa njima i potrošili su od novca koji su našli u torbicama 150 €. Kako je vrijeme odmicalo on i F su postali svjesni što su uradili, a naročito što su i ljudi koji su u komšiluku vidjeli da su prešli u susjedni apartman i znali su da čim ljudi koji borave u tom apartmanu budu vidjeli da im nema torbica komšije će znati da su to on i F učinili, pa su iz tog razloga otišli u apartman. Ispred kuće ih je sačekao gazda, rekao da uđu u njegovu kuću, saopštio im je da je u jednom od apartmana došlo do krađe i da je pozvana policija koja je vrlo brzo stigla, ali su on i F odmah priznali da su njih dvojica otuđili torbice. Policija je od njega oduzela četrnaest novčanica od po 20 € i on je potpisao potvrdu, a sjutradan je njegov ujak D M vratio 150 € koje su potrošili tom čovjeku čije su torbice oduzeli, tako da je on u potpunosti obeštećen. </span><span>Na glavnom pretresu je dodao da k</span><span class="s3">ada je u pitanju konzumiranje alkohola oni su i prethodne noći konzumirali alkohol, da su u jutarnjim časovima i nastavili i da su tog dana popili jednu flašu votke od jednog litra otprilike od po pola i prethodne noći su u dužem vremenskom periodu konzumirali alkohol, sa konzumiranjem su prestali oko 4, 5 sati ujutro i spavali su do oko 9 časova. Nije se mogao izjasniti I prethodne večeri su takođe konzumirali alkohol u većoj količini, ali se ne može tačno izjasniti koliko su popili. Oni su stvari vlasništvo oštećenih oduzeli oko 14 časova. Oduzete stvari su držali kod njih, a kada su se iz kafane vraćali u apartman oni su te stvari sakrili u jedan žbun pored puta i kasnije su se u pratnji policije vratili i te stvari pronašli koje su kasnije od njih  oduzete. Deset dana prije ovog događaja on je imao jednu povredu u Sutomoru. Naime, jedan momak ga pomiješao sa nekim, udario ga u je glavu i imao je frakturu lobanje. Osim toga, konzumiranje alkohola tom prilikom je posledica i porodične situacije jer mu je u to vrijeme otac bio teško bolestan, a mjesec dana nakon toga je umro. Vrata kroz koja su ušli na terasi bila su pritvorena, a da bi ih otvorili nisu morali da provlače ruku niti da otvaraju neki dio na vratima. Od prije godinu dana se liječi na odjeljenju neuropsihijatrije u Podgorici. Početna dijagnoza je anksioznost, a liječenje je još u toku. Kaje se zbog učinjenog djela.</span>
</p>
<p class="p5"></p>
<p class="p5">
<span class="s3">Optuženi </span><span class="s2">M F </span><span class="s3">je izjavio da  je u S. bio mjesec ipo dana obzirom da mu roditelji imaju kuću, u naselju M., a prije 15 dana na ljetovanje je kod njega došao njegov brat od tetke R V. Tu je boravio nekoliko dana, ali pošto njegovi izdaju vikendicu turistima on je sa V.m prije pet dana u komšiluku zakupio apartman u kući čiji je vlasnik R. S. Apartman se nalazi na drugom spratu kuće. Dana 8.8.2010. godine on i V. su od kako su se probudili negdje oko 9,30 časova pa negdje do 13,00 časova konzumirali alkohol, popili su čitavu flašu votke i bili su u prilično alkoholisanom stanju, neprimjereno su se ponašali jer su glasno pričali i puštali glasnu muziku, a primijetili su da su to gledali i ljudi iz komšiluka kojima je vjerovatno bilo čudno njihovo ponašanje. Upravo zbog alkohola koji je popio on nije vodio računa o svom ponašanju, niti je bio u potpunosti svjestan svojih postupaka, tako da ne može da objasni kako je došao na ideju da sa njihovo terase pređe na terasu susjednog apartmana, uglavnom to je učinio jer je njih dijelio samo gelender koji je bilo lako preskočiti. Taj gelender je visine negdje oko pola metra. Kada su došli na terasu tog drugog apartmana nisu morali ništa da otvaraju jer su balkonska vrata bila otvorena, ne širom, već su bila pritvorena, V. je prvi ušao, jednostavno je odgurnuo rukom vrata, a zna da je samo prozor bio otvoren na kip. Obzirom da su imali novca kod sebe krađa nije bila njihov motiv jer za to nisu imali nikakav razlog, misli da zbog alkohola nisu mogli da kontrolišu</span><span class="s2"> </span><span class="s3">uopšte svoje ponašanje, niti su bili svjesni posledica. Nikakvu premetačinu u sobi nisu vršili ni on ni V., niti su imali namjeru da bilo šta iz te sobe otuđe, on je očito zbog alkohola bio van sebe. U jednom momentu mu je bilo loše povraćalo mu se i krenuo je prema kupatilu, ali su vrata bila zaključana. Rekao je V.u da mu otključa vrata jer mu je muka, a V. mu je vrlo brzo pružio ključ, a on u tom momentu nije znao odakle mu. Tek mu je kasnije V. objasnio da je ključ našao u farmericama koje su</span><span class="s4"> </span><span class="s3">bile na krevetu. Kada je povratio, V. je bio uz njega u kupatilu i nekako su zajedno primijetili na pločicama ispod lavaboa dvije torbice i to jednu mušku sa kaišem teget boje, a druga je bila ženski neseser. Uzeli su te torbice i otišli u njihov apartman, sjeli na krevet i pogledali šta ima u torbicama. Ne sjeća se tačno šta je u kojoj torbici bilo. Sjeća se da su bila dokumenta i ukupno u obje torbice negdje oko 700,00 €. Kada su vidjeli koliko je novca u torbicama odlučili su da V. kolima odu do kafane u S., koja se nalazi na šetalištu blizu mora da nešto pojedu i da opet nastave da piju. U kafani su se zadržali negdje do 19,00 časova, te torbice koje su uzeli u apartmanu ponijeli su sa sobom, od svojih para potrošili su 100 €, a ne sjeća se koliko su novca potrošili iz tih torbica, mada mu je kasnije u policiji rečeno da nedostaje 180 €. Kako je vrijeme odmicalo on i V. su postali svjesni što su uradili, a naročito što su i ljudi koji su u komšiluku vidjeli da su oni prešli u susjedni apartman i znali su da čim ljudi koji borave u tom apartmanu budu vidjeli da im nema torbica komšije će znati da su to on i V. učinili, pa su iz tog razloga otišli u apartman. Ispred kuće ih je sačekao gazda, rekao da uđu u njegovu kuću. Saopštio im je da je u jednom od apartmana došlo do krađe i da je pozvana policija, koja je vrlo brzo stigla, ali su on i V. odmah priznali da su njih dvojica otuđili torbice, on je potpisao i potvrdu o oduzimanju predmeta, a njegov stric D. M. je vratio 180 € koje su potrošili tom čovjeku čije su torbice oduzeli, tako da je on u</span><span class="s4"> </span><span class="s3">potpunosti obeštećen. Na glavnom pretresu je dodao da </span><span>su dana kada se sve odigralo ustali oko 9 časova. Prethodne večeri su konzumirali alkohol, miješali su razna alkohola pića i ne može da se sjeti koliko je bilo časova kada su otišli na spavanje. Od trenutka kada su ustali do oduzimanja stvari popili su zajedno 1 litar votke. Kada su u pitanju oduzete stvari on se ne može sa sigurnošću izjasniti šta se sa tim stvarima dešavalo tačnije što su sa njima uradili od momenta oduzimanja do trenutka oduzimanja od strane policije, a ne može se tačno sjetiti ni gdje su se te stvari nalazile do trenutka kada je te stvari policija oduzela od njih. Pola godine prije ovog događaja njemu je umrla majka, a to je bilo prvo ljeto da je on ljetovao bez nje i to je uticalo na njegovo ponašanje posebno kada se ima u vidu da se taj apartman nalazi u blizini njihovo kuće koju imaju u S., a u kojoj nije mogao da boravi zbog toga što su svi apartmani bili izdati. </span><span class="s3">Kaje se zbog učinjenog djela.</span>
</p>
<p class="p5"></p>
<p class="p4">
<span class="s3">	U dokaznom postupku na saglasan predlog stranaka pročitani su iskazi svjedoka oštećenih R. V.a i K. S., pročitani su potvrda o privremeno oduzetim predmetima UP PJ B. od 8.08.2010. godine na ime M F, potvrda o privremeno oduzetim predmetima UP PJ B. od 9.08.2010. godine na ime M F, potvrda o privremeno oduzetim predmetima UP PJ B. od 8.08.2010. godine na ime R V, potvrda o vraćanju privremeno oduzetih predmeta UP PJ B. od 9.08.2010. godine na ime R. V., potvrda o vraćanju privremeno oduzetih predmeta UP PJ B. od 9.08.2010. godine na ime R. V.a, nalaz i mišljenje sudskog vještaka finansijske struke K. Š. od  27.12.2010. godine, izvod iz kaznene evidencije na ime R V UP PJ Podgorica br.11-245/11-3623 /2-583 od 16.02.2011. godine, izvod iz kaznene evidencije na ime M F UP PJ Podgorica br.11-245/11-3587/2 -584 od 16.02.2011. godine, nalaz i mišljenje vještaka neuropsihijatra M. S. od 25.03.2011. godine, za obojicu optuženih. </span>
</p>
<p class="p5"></p>
<p class="p5">
<span>Svjedok oštećeni </span><span class="s1">R. V.</span><span> je izjavio da je dana 5.8.2010. godine sa djevojkom K. S. došao na ljetovanje u S. Iznajmili su apartman u naselju M. 2 u kući R. S. na prvom spratu. Dana 8.8.2010. godine, on je sa djevojkom bio na plaži, a balkonska vrata od sobe je zatvorio kao i prozor, ne u potpunosti već je ih ostavio poluotvorena - na kip. U to je potpuno siguran jer je on po prirodi dosta precizan i prostoriju u kojoj boravi nikada ne ostavlja otvorenu. On je sva dokumenta i novac koji je imao sa sobom stavio u dvije torbice i kada bi odlazili na plažu torbice je ostavljao ispod lavaboa u kupatilu, na pločicama, a vrata od kupatila je zaključavao. Navedenog dana on je ključ od kupatila ostavio u bermudama u džepu na nogavicama. Bermude su mu bile složene u ormaru, s tim što vrata od ormara nisu bila zatvorena. Kad su se vratili u sobu negdje oko 17,00 časova prvo što je primijetio je da su vrata od ormara zatvorena što ga je začudilo, pa je iz tog razloga odmah uzeo bermude u kojima mu stoji ključ od kupatila, a takođe na isto mjesto gdje mu stoji ključ stoje i njegova lična dokumenta, odnosno vozačka dozvola. Kada je otvorio džep na nogavici od bermuda primijetio je da mu vozačka nije u tom džepu, u njemu je pronašao samo ključ od kupatila, a vozačku je pronašao u potpuno drugom džepu bermuda, pa je zbog toga odmah zaključio da im je vjerovatno neko bio u sobi. Na prvi pogled se nije moglo primijetiti da je uopšte neko bio u sobi, ali kada je bolje zagledao vidio je da su balkonska vrata otvorena jer više nisu bila u položaju na kip, kako ih je ostavio već su bila pritvorena. Krenuo je prema kupatilu, otključao je vrata i vidio da nedostaju dvije torbice i to jedna njegova teget boje u kojoj je bio njegov pasoš, kožni novčanik sa 370 €, oko hiljadu i nešto dinara, nešto kuna, lična karta, a druga torba je bila S., u vidu nesesera i u njoj je bila bižuterija kao i 340 € sa dokumentima i karticama. Pored te dvije torbe, ispod lavaboa su ostale još dvije torbice u kojima je bila kozmetika kao i njegov mobilni telefon, ali te torbice nisu odnijete. Dakle bilo je ukupno četiri torbice. Kada je vidio da je pokraden otišao je prvo do gazde rekao je šta se dogodilo, a ubrzo je došao i njihov komšija čije ime ne zna jer je shvatio da se u kući nešto dešava, pitao je da li su pokradeni, on je rekao da jesu nakon čega mu je on objasnio daje vidio dvojicu momaka kako iz apartmana koji se nalazi do njihovog preskaču preko terase i ulaze u apartman. Inače, terasa koju su ti momci preskočili je visine oko pola metra, možda i malo više, s tim što nije visočija od metra. Gazda ih je poveo do policije gdje su prijavili slučaj i vratili se u apartman. Negdje oko 22,00 časova u kuću su došla dvojica momaka za koje je saznao da su upravo oni otuđili njihove stvari, jedan je bio nižeg rasta i kasnije je saznao da se zove R V, a nakon dva do tri minuta došao je visočiji momak za kog je saznao da se zove M F, i koliko mu je poznato da su priznali da su oni počinili krivično djelo. Od njih su oduzete dvije njihove torbice, on je potpisao potvrdu o vraćanju stvari i njemu je vraćen sav njegov novac kao i dokumenta, ali misli da Sari nije sve vraćeno, jer je nešto bižuterije nedostajalo. Kada im je novac vraćen i dokumenta, vidjeli su da im nedostaje 180 €, ali im je sjutradan taj novac vratio u policiji stric ili ujak jednog od tih momaka. On se kao oštećeni ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p10"></p>
<p class="p5">
<span>Svjedok oštećena </span><span class="s1">K. S.</span><span> je izjavila da je 5.8.2010. godine sa dečkom R. V. došla na ljetovanje u S, iznajmili su apartman u naselju M. 2 u kući R. S. na prvom spratu. Dana 8.8.2010. godine ona je sa V. bila na plaži, a balkonska vrata od sobe su ostavili poluotvorena - na kip. Vrata su bila zatvorena tako da niko ne može ući. Oni su u kupatilu ispod lavaboa držali četiri torbice, od toga dvije u kojima su bila dokumenta i novac, a dvije u kojima je bila kozmetika. Kad bi odlazili na plažu vrata od kupatila su zaključavali, a V. je ključ stavljao u džepu od bermuda, a zatim bi bermude ostavljao u ormar. Kad su se vratili u sobu negdje oko 17,00 časova, V. je rekao da mu je čudno što su vrata od ormara zatvorena jer ih je on držao otvorenim, a zatim je rekao da se boji da su pokradeni jer je primijetio po bermudama da nije sve na svom mjestu. Ubrzo zatim on je pogledao prema balkonskim vratima i primijetio je da vrata nisu zatvorena na kip kao što su bila već da su otvorena, ali nisu bila otvorena širom već pritvorena. Iz tog razloga odmah su otišli u kupatilo, otključali ga i vidjeli je da nedostaju dvije torbice i to jedna V. teget boje u kojoj je bio njegov pasoš, kožni novčanik sa 370 €, oko hiljadu i nešto dinara, nešto kuna i lična karta, a druga torba je bila njegova u vidu nesesera i u njoj je bila bižuterija kao i 340 € sa dokumentima i karticama. Kada su vidjeli da im nedostaju stvari otišli su prvo do gazde rekli šta se dogodilo, a ubrzo je došao i njihov komšija čije ime ne zna jer je shvatio da se u kući nešto dešava, pitao je da li su pokradeni, rekli su da jesu, nakon čega im je on objasnio da je vidio dvojicu momaka kako iz apartmana koji se nalazi do njihovog preskaču preko terase i ulaze u apartman. Terasa koju su ti momci preskočili je visine oko pola metra, a možda i malo više, s tim što nije visočija od metra. Gazda ih je poveo do policije gdje su prijavili slučaj i vratili se u apartman. Negdje oko 22,00 časova u kuću su došla dvojica momaka za koje je saznala da su upravo oni otuđili njihove stvari jedan je bio nižeg rasta i kasnije je saznala da se zove R V, a nakon dva do tri minuta došao je visočiji momak za kog je saznala da se zove M F, i koliko joj je poznato oni su priznali da su oni počinili krivično djelo. Od njih su oduzete dvije njihove torbice, V. je potpisao potvrdu o vraćanju stvari, tako da im je vraćeno sve što im je oduzeto. Pošto je nedostajalo 180 € od novca to im je sjutradan vratio u policiji stric ili ujak jednog od tih momaka. Ona se kao oštećena ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p10"></p>
<p class="p5">
<span class="s3">Iz potvrde o privremeno oduzetim predmetima UP PJ Bar od 8.08.2010. godine na ime M F utvrđeno je da su od optuženog oduzeti pasoš Slovenije broj P00895483, na ime R. V., lična karta na ime R. V., dvije zdravstvene kartice na ime R. V., lična karta, zdravstvena knjižica i bankovna kartica »NLB« na ime K. S., 4 ženske narukvice razne plastične, 2 lančića (jedan od bižuterije, drugi plastični, crne boje, 2 torbice (jedna tzv »pederuša« plave boje, druga neseser šareni), 4 ključa sa privjeskom, jedna majica kratkih rukava bijele boje »Explorer«. Optuženi je potvrdu potpisao bez primjedbi.</span>
</p>
<p class="p5"></p>
<p class="p5">
<span class="s3">Iz potvrde o privremeno oduzetim predmetima UP PJ Bar od 9.08.2010. godine na ime M F utvrđeno je da su od optuženog oduzete 2 novčanice od 50 €, 8 novčanica od 20 €. Optuženi je potvrdu potpisao bez primjedbi.</span>
</p>
<p class="p5"></p>
<p class="p5">
<span class="s3">Iz potvrde o privremeno oduzetim predmetima UP PJ Bar od 8.08.2010. godine na ime R. V. utvrđeno je da je od optuženog oduzeto 14 novčanica od 20 €. Optuženi je potvrdu potpisao bez primjedbi.</span>
</p>
<p class="p5"></p>
<p class="p5">
<span class="s3">Iz potvrde o vraćanju privremeno oduzetih predmeta UP PJ Bar od 9.08.2010. godine na ime R. V. utvrđeno je da je oštećenom vraćeno 14 novčanica od 20 €, 20 novčanica od 50 € i 8 novčanica od 20 €. Oštećeni je potvrdu potpisao bez primjedbi.</span>
</p>
<p class="p5"></p>
<p class="p5">
<span class="s3">Iz potvrde o vraćanju privremeno oduzetih predmeta UP PJ Bar od 9.08.2010. godine na ime R. V.a utvrđeno je da su oštećenom vraćeni pasoš Slovenije broj P00895483, na ime R. V., lična karta na ime R. V., dvije zdravstvene kartice na ime R. V., lična karta, zdravstvena knjižica i bankovna kartica »NLB« na ime K. S., 4 ženske narukvice plastične, 2 lančića plastična, 2 torbice ključ sa privjeskom i jedna majica kratkih rukava bijele boje »Explorer«. Oštećeni je potvrdu potpisao bez primjedbi.</span>
</p>
<p class="p5"></p>
<p class="p5">
<span class="s3">Iz nalaza i mišljenje sudskog vještaka finansijske struke K. Š. od  27.12.2010. godine utvrđena je pojedinačna i ukupna vrijednost oduzetih stvari. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime R. V. UP PJ Podgorica br.11-245/11-3623 /2-583 od 16.02.2011. godine i izvoda iz kaznene evidencije na ime M F UP PJ Podgorica br.11-245/11-3587/2 -584 od 16.02.2011. godine utvrđeno je da optuženi nisu osuđivani. </span>
</p>
<p class="p5"></p>
<p class="p5">
<span>Vještak neuropsihijatar M. S. je u nalazi u mišljenju od 25.03.2011. godine naveo da optuženi M. F. ne boluje od trajnog duševnog oboljenja, osoba je sa prosječnim intelektualnim nivoom, a ne zapažaju se teži duševni poremećaji. Optuženi navodi unazad godinu dana povremeno konzumiranje alkohola po dipsomanskom tipu sa periodima opijanja, prisustva alkoholne amnezije (nesjećanja) koje se javlja kod teže intoksikacije alkoholom. Svoju upotrebu alkohola povezuje sa smrću majke za koju je bio emotivno vezan i nakon njene smrti za periode depresivnog raspoloženje. Klinička slika upotrebe alkohola ne ispunjava standarde toksikomanske zavisnosti o alkoholu. Prisutna je psihička, ali ne i metabolička zavisnost, ne prilaže se ni medicinska dokumentacija kojom bi se potvrdila i fizička zavisnost. U vrijeme izvršenja krivičnog djela nalazio se u stanju akutne alkoholne intoksikacije težeg stepena, za koju upućuje njegovo ponašanje u vrijeme izvršenja krivičnog djela, sa prisustvom djelimične amnezije (nesjećanje nekih okolnosti izvršenja krivičnog djela), kao i način izvršenja krivičnog djela. Klinička slika ne odstupa od stanja obične, jednostavne pijanosti, nema simptoma patološke reakcije na alkohol. Alkohol prema svojim svojstvima uticaja na centralni i periferni nervni sistem (funkcije mozga i kičmene moždine), djeluje depresivno inhibira funkcije. Dovodi do otkočenja funkcija moždane kore, oslobađaju se nagonske i emocionalne tendencije. Afekti dobijaju veću snagu i prevlast nad ponašanjem, narušava se sposobnost rasuđivanja, shvatanja kao i mogućnost samokontrole. Ponašanje optuženog u vrijeme izvršenja krivičnog djela odgovara tkz jednostavnom pijanstvu, odnosno kako većina zdravih osoba reaguje u ovom stanju alkoholisanosti teškog stepena, a njegova sposobnost shvatanja krivičnog djela i mogućnost upravljanja svojim postupcima je bila bitno narušena.  Krivično djelo je psihopatološki motivisano akutnom alkoholnom intoksikacijom. Vještak je u mišljenju naveo da optuženi M. F. ne boluje od trajnog duševnog oboljenja, osoba je sa prosječnim intelektualnim nivoom, a ne zapažaju se teži duševni poremećaji. Može se smatrati duševno zdravom osobom. Optuženi navodi da unazad godinu dana povremeno konzumiranje alkohola po dipsomanskom tipu, kao i depresivno reaktivno raspoloženje koje povezuje sa smrtnim ishodom u familiji. U vrijeme izvršenja krivičnog djela nalazio se u stanju akutne alkoholne intoksikacije težeg stepena koja odgovara kliničkoj slici jednostavnog pijanstva.  Mišljenja je da su sposobnosti shvatanja značaja djela kao i mogućnost upravljanja svojim postupcima kod optuženog u vrijeme izvršenja krivičnog djela bile bitno smanjene.</span>
</p>
<p class="p4"></p>
<p class="p5">
<span>Optuženi R. V. je osoba prosječnih intelektualnih sposobnosti, ne boluje od trajnog duševnog oboljenja. Pokazuje simptome neurotske strukture ličnosti sa stanjima anksioznosti i paničnih ataka, sa doživljavanjem gušenja, straha, simptomi koji su registrovani u priloženoj medicinskoj dokumentaciji. U predeliktnom periodu mjesec dana prije krivičnog djela doživio je traumu glave sa prelomom potiljačne kosti, te je liječen na Neurohirurgiji KC u Podgorici. Optuženi navodi konzumiranje alkohola koja datira godinu dana ranije sa periodičnim konzumiranjem žestokih pića koje je odgovara dipsomankom tipu opijanja, sa epizodama teže intoksikacije, gubitkom kontrole. Međutim konzurniranje alkohola nije dostiglo do stadijuma fizičke, odnosno metaboličke zavisnosti. Imajući u vidu podatke u sudskom spisu i iskaze optuženih može se zaključiti na temelju ponašanja optuženog da se u vrijeme izvršenja krivičnog djela nalazio u stanju akutne intoksikacije alkoholom težeg stepena. Poznato je da se alkohol prema svojim svojstvima uticaja centralni i periferni nervni sistem (funkcije mozga i kičmene moždine), depresivno inhibira funkcije. Dovodi do otkočenja funkcija moždane kore, oslobađaju se nagonske i emocionalne tendencije. Afekti dobijaju veću snagu i prevlast nad ponašanjem koje nekada poprima agresivno ponašanje, narušava sposobnost rasuđivanja, shvatanja kao i mogućnost samokontrole. Ponašanje optuženog u vrijeme izvršenja krivičnog djela odgovara tkz jednostavnom pijanstvu, odnosno kako većina zdravih osoba reaguje u ovom stanju alkoholisanosti teškog stepena. Motivacija za krivično djelo proizilazi iz akutne intoksikacije alkoholom. Vještak je u mišljenju naveo da Optuženi R. V. je osoba prosječnih intelektualnih sposobnosti, ne boluje od trajnog duševnog oboljenja. Pokazuje simptome neurotske strukture ličnosti sa stanjima anksioznosti i paničnih ataka. U predeliktnom periodu doživio je traumu glave sa prelomom potiljačne kosti, sa simptomima postraumatske encefalopatije, postraumatske glavobolje smetnji koncentracije i pamćenja blagog stepena. Ne ispunjava standarde toksikomanske zavisnosti o alkoholu sa kontinuiranom upotrebom alkohola, već se kategorizuje u dipsomanski periodični tip opijanja. U vrijeme izvršenja krivičnog djela nalazio se u stanju pijanosti, odnosno jednostavnog pijanstva teškog stepena. Sposobnost shvatanja značaja djela kao i mogućnost upravljanja svojim postupcima u vrijeme izvršenja krivičnog djela kod optuženog su bili bitno smanjeni.</span>
</p>
<p class="p4"></p>
<p class="p5">
<span>Ocjenom izvedenih dokaza utvrđeno je da su optuženi učinili krivično djelo koje im je stavljeno na teret, na način predstavljen u izreci presude. Optuženi su u svojim odbranama priznali izvršenje djela, osim u dijelu koji se odnosi na uzlazak u apartman iz koga su oduzeli stvari oštećenih, jer su saglasno izjavili da su u apartman ušli guranjem vrata koja su bila pritvorena, kao i da se ključ od kupatila nalazio u farmericama, dok je iz iskaza oštećenih utvrđeno da se ključ nalazio u bermudama. Opruženi R. V. je takođe u svojoj odbrani izjavio da kritičnom prilikom nisu oduzeli i 150 Kuna, a u postupku je iz iskaza oštećenih utvrđeno da su oduzeli neutvrđeni iznos Kuna. Sud je iz iskaza oštećenih R. V. i K. S. utvrdio da su balkanska vrata bila pritvorena, ali na tzv „kip“ i opšte poznato je da bi neko lice moglo da uđe kroz vrata koja su na taj način zatvorena isto mora da provuče ruku i oslobodi mehanizam za otvaranje. I optuženi su da bi ušli u apartman kroz navedena vrata morali da postupe na isti način, pa sud u tom dijelu nije prihvatio odbranu optuženih kao osnovanu, već je prihvatio iskaze oštećenih koje je cijenio kao jasne, detaljne i objektivne. </span>
</p>
<p class="p5"></p>
<p class="p5">
<span>Optuženi su oduzeli stvari oštećenih koje su predstavljene u dispozitivu. Stvari i novac su od optuženih oduzeti uz izdavanje potvrda o oduzimanju koje su optuženi potpisali bez primjedbi. Potvrdama o oduzimanju i vraćanju predmeta nije obuhvaćen novac u iznosu od 180,00 €, koje su optuženi nakon oduzimanja potrošili, a koji je prema saglasnom kazivanju optuženih i oštećenih oštećenim nadoknadio D. M. koji je ujak, i stric optuženih. </span>
</p>
<p class="p5"></p>
<p class="p5">
<span>Vrijednost oduzetih stvari utvrđena je iz jasnog i stručnog nalaza i mišljenja vještaka finansijske struke K. Š. </span>
</p>
<p class="p5">
<span> </span>
</p>
<p class="p5">
<span>Ulaskom u apartman oštećenih na način što su provlačenjem ruke oslobodili mehanizam za otvaranje vrata optuženi su izvršili provaljivanje zatvorenog prostora. </span>
</p>
<p class="p5"></p>
<p class="p5">
<span>Optuženi su učestvovanjem u radnji ozvršenja zajednički učinili krivično djelo čime su kao saizvršioci ostvarili sva objektivna obilježja bića krivičnog djela teška krađa iz čl. 240 st.1 tač. 1 u vezi čl. 23 Krivičnog zakonika. </span>
</p>
<p class="p5"></p>
<p class="p5">
<span>Sud nije prihvatio kao osnovan prigovor zastupnika optužbe koji se odnosi na način utvrđivanja alkoholisanosti optuženih u vrijeme krivičnog djela. Vještak neuropsihijatar je u tom pravcu cijenio iskaze optuženih koji su se o tome izjasnili u svojim odbranama i prilikom interjvua s vještakom. Optuženi nakon lišavanja slobode nisu alkotestirani, pa je vještak, na osnovu pravila struke i na osnovu podataka koje je dobio od optuženih došao do mišljenja koje je dao sudu, koje je sud prihvatio kao stručno. </span>
</p>
<p class="p5"></p>
<p class="p5">
<span>Optuženi su krivično djelo učinili postupajući sa umišljajem. Uslov za postojanje krivice jeste da na strani učinioca postoji uračunljivost i vinost. Krivični zakonik propisuje mogućnost krivice i za učinioca koji je u vrijeme izvršenja krivičnog djela bio neuračunljiv, ali samo pod uslovom da se upotrebom alkohola, droge ili na drugi način, u takvo stanje sam doveo i da je učinjeno djelo, prije nego što se doveo u takvo stanje, bilo obuhvaćeno njegovim umišljajem, ili u odnosu na to djelo kod njega postojao nehat (actiones liberae in causa). Prema nalazu i mišljenju vještaka neuropsihijatra M.S. optuženi su u vrijeme izvršenja djela bili u stanju bitno smanjene uračunljivosti. </span>
</p>
<p class="p4"></p>
<p class="p4">
<span>	U situacijama u kojima se optuženi doveo u stanje bitno smanjene uračunljivosti u pogledu psihičkog odnosa utvrđuje se kakav je on bio u vrijeme kada se učinilac krivičnog dela stavljao u privremeno neuračunljivo stanje, u kojem kasnije vrši djelo, a ne u vrijeme preduzimanja radnje izvršenja krivičnog djela.</span>
</p>
<p class="p4"></p>
<p class="p5">
<span>Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela, i to kako kada su u pitanju učinioci krivičnih djela koji su bili neuračunljivi, tako i kada su bili u stanju bitno smanjene uračunljivosti. U čl. 14 st. 3. Krivičnog zakonika nije decidno naveden slučaj dovođenja u stanje bitno smanjene uračunljivosti, međutim, logičko tumačenje ove zakonske odredbe upućuje na to da se i prema takvim učiniocima, treba odnositi kao prema uračunljivim učiniocima krivičnih djela.</span>
</p>
<p class="p4"></p>
<p class="p5">
<span>Sud je precizirao optužnicu. U optužnici je navedeno da je optuženi M. F. ključ od kupatila pronašao u farmericama, dok je iz iskaza oštećenih utvrđeno da se ključ nalazio u bermudama, pa je u tom dijelu precizirana optužnica. U dispozitivu je izostavljen dio optužnice u kome je navedeno da su optuženi oštećenim oduzeli i 150 Kuna, jer su oboje oštećenih izjavili da je oduzeto nešto Kuna, bez preciziranja iznosa, nakon čega je sud iz ukupne vrijednosti oduzetih stvari odbio iznos 150 Kuna preračunat u Euro. </span><span class="s5">Ocijenjeno je da precizirana izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p5"></p>
<p class="p11">
<span>Odlučujući se za krivičnu sankciju prema optuženim sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti na strani optuženih cijenjene su lične prilike, jer se radi o mladim licima, do sada neporočnog vladanja, odnos prema posledici izražen kroz kajanje zbog izvršenja krivičnog djela, da se oštećeni nisu pridružili krivičnom gonjenju, izostanak štetnih posledica jer su oštećenim vraćene sve oduzete stvari. Oštećeni R. V. je izjavio da misli da je nakon vraćanja stvari nedostajalo nešto od bižuterije, međutim, oštećena K. S. je izjavila da su sve oduzete stvari vraćene, pa, uključujući i bižuteriju koja je bila njeno vlasništvo. Otežavajućih okolnosti na strani optuženih  nije bilo. U članu 54 st.4 Krivičnog zakonika propisano je da </span><a name="SADRZAJ_321"><span>će pri odlučivanju da li će izreći uslovnu osudu sud, </span></a><span>vodeći računa o svrsi uslovne osude, posebno uzeti u obzir ličnost učinioca, njegov raniji život, njegovo ponašanje poslije izvršenog krivičnog djela, stepen krivice i druge okolnosti pod kojima je djelo učinjeno. Cijeneći kvalitet olakšavajućih okolnosti, nedostatak otežavajućih okolnosti, </span><span class="s5">ocijenjeno je da prema optuženim nije potrebno izricanje efektivnih kazni zatvora, da će se izricanjem uslovnih osude prema optuženim u potpunosti postići svrha izricanja uslovne osude i na taj način dovoljno uticati da u buduće ne čine krivična djela.</span>
</p>
<p class="p5"></p>
<p class="p5">
<span>Odluka o troškovima krivičnog postupka zasniva se na odredbi čl. 202 ZKP-a, a ista se odnosi za svakog optuženog na plaćanje po polovine troškova branioca po službenoj dužnosti S. P. u Upravi policije koji ukupno iznose 300,00 €, troškova vještaka neuropsihijatra M. S. koji ukupno iznose 346,50 €, troškovi nalaza i mišljenja vještaka finansijske struke K. Š. koji ukupno iznose 66,00 € i troškove rada suda koji su određeni prema trajanju, složenosti krivičnog postupka i imovinskim prilikama optuženih.</span>
</p>
<p class="p4"></p>
<p class="p5">
<span>Sa izloženog odlučeno je kao u izreci presude</span>
</p>
<p class="p5"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1"> Dana 12.04.2011. godine</span>
</p>
<p class="p4"></p>
<p class="p4"></p>
<p class="p4">
<span class="s1">ZAPISNIČAR,				       PREDSJEDNIK VIJEĆA-SUDIJA, </span>
</p>
<p class="p4">
<span class="s1">Milijana Minić					            Goran Šćepanović</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA:</span><span> Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p4">
<span class="s1">DNA   -    </span><span>ODT</span>
</p>
<p class="p12">
<span class="s6">-​&nbsp;</span><span>optuženim </span>
</p>
<p class="p12">
<span class="s6">-​&nbsp;</span><span>braniocu R. F.</span>
</p>
<p class="p12">
<span class="s6">-​&nbsp;</span><span>u spise</span>
</p>
<p class="p13">
<span> </span>
</p>
<p class="p4"></p>
<p class="p4"></p>
<p class="p4"></p>
<p class="p14"></p>


</body>
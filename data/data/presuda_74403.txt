<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.5in 0.37430555in 1.25in;}
.p1{margin-right:0.45in;text-align:center;hyphenate:auto;font-family:Arial;font-size:12pt;}
.p2{margin-right:0.45in;text-align:justify;hyphenate:auto;font-family:Arial;font-size:12pt;}
.p3{margin-right:0.45in;text-align:end;hyphenate:auto;font-family:Arial;font-size:12pt;}
.p4{margin-right:0.45in;text-align:start;hyphenate:auto;font-family:Arial;font-size:12pt;}
.p5{margin-right:0.45in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{margin-right:0.4375in;text-align:justify;hyphenate:auto;font-family:Arial;font-size:12pt;}
.p7{margin-bottom:0.1388889in;text-align:start;hyphenate:auto;font-family:Times New Roman;font-size:11pt;}
</style>
<meta content="Ivan Perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                                          </span>
</p>
<p class="p2">
<span>                                                                                                             </span>
</p>
<p class="p1">
<span>U   IME CRNE GORE</span>
</p>
<p class="p3">
<span>K.br. 150/14</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, sudija Ivan Perović, uz sudjelovanje Plane Ćuzović kao zapisničara, rješavajući u krivičnom predmetu optuženog  M... B...   zbog   krivičnog djela teška  krađa u pokušaju iz čl. 240  st. 1  tač. 1 u vezi čl. 20  KZ, po optužnici  ODT-a Nikšić Kt.br. 35/14  od 28.02.2014.g., nakon održanog glavnog javnog pretresa dana 10.04.2014.g.  u prisustvu zamjenika ODT-a Sinđić Vanje, optuženog M... B... i njegovog branioca – advok... Kovačević Predraga, istog dana donio je i javno objavio</span>
</p>
<p class="p2"></p>
<p class="p1">
<span>   PRESUDU</span>
</p>
<p class="p2">
<span>Optuženi: </span>
</p>
<p class="p2">
<span>M... B... od oca D. i majke Z. rođene P., rođen .......g. u Nikšiću, nastanjen  u Nikšiću - K... bb, državljanin Crne Gore, oženjen, nezaposlen završio osnovnu školu, lošeg  imovnog stanja, ranije osuđivan presudom Osnovnog suda u Nikšiću K.br.344/99 od 28.04.2000.g. zbog kriv. djela iz čl.37 st.2 u vezi st.1 KZCG na kaznu zatvora od 40 dana - uslovno na jednu godinu, presudom Osnovnog suda u Nikšiću K.br.83/01 od 01.12.2002.g. zbog kriv. djela iz čl.39 KZRCG na kaznu zatvora od 30 dana - uslovno na jednu godinu, presudom Osnovnog suda u Nikšiću K.br.426/03 od 12.06.2004.g. zbog kriv. djela iz čl.195 st.2 u vezi st.1 KZCG na kaznu zatvora od 4 mjeseca, presudom Osnovnog suda u Nikšiću K.br.34/01 od 01.03.2005.g. zbog kriv. djela iz čl.145 st.1 tač.1 KZRCG na kaznu zatvora od 3 mjeseca, presudom Osnovnog suda u Nikšiću K.br.514/05 od 25.08.2005.g. zbog kriv. djela iz čl.240 st.1 tač.1 KZ na kaznu zatvora od 4 mjeseca, presudom Osnovnog suda u Nikšiću K.br.147/09 od 02.02.2010.g. zbog kriv. djela iz čl.239 st.1 KZ na kaznu zatvora od 3 mjeseca, presudom Osnovnog suda u Nikšiću K.br.244/09 od 17.09.2010.g. zbog kriv. djela iz čl.239 st.1 KZ na kaznu zatvora od 70 dana, presudom Osnovnog suda u Nikšiću K.br.836/08 od 11.03.2011.g. zbog kriv. djela iz čl.239 st.1 KZ na kaznu zatvora od 40 dana i  presudom Osnovnog suda u Trebinju 95k00207809 od 30.04.2009.g. zbog kriv. dela iz čl.232 st.1 KZRS na kaznu zatvora od 6 mjeseci - uslovno na dvije godine, nalazi se u pritvoru od 7.02.2014.g. od 01,10 časova</span>
</p>
<p class="p2"></p>
<p class="p1">
<span>Kriv je</span>
</p>
<p class="p1"></p>
<p class="p2">
<span>Što je:</span>
</p>
<p class="p2">
<span>Dana 7.02.2014.g. u  Nikšiću , svjestan svog djela i htio njegovo izvršenje,   u namjeri  da sebi pribavi protivpravnu imovinsku k...t u iznosu većem od 150,00 eura ,  provalio putničko motorno vozilo marke '' Golf'' reg.br. NK ..... , vlasništvo V... B... , koje je bilo parkirano u ulici Skadarska i pokušao oduzeti stvari u vrijednosti većoj od 150,00 eura u čemu je spriječen od strane oštećenog V... B..., V... M... i M...  G... na način što je podesnim sredstvom otključao bravu na ulaznim vratima navedenog vozila a zatim ušao u unutrašnjost istog i  iz vozila  oduzeo CD uređaj marke  '' Blaunpunkt'' , te  iz ladice pored instrument table oduzeo  parfem  marke '' Tresor'', u vrijednosti od 75,00 eura  koje stvari je iznio iz vozila i odnio do vozila marke Golf' reg. br. NK .... , vlasništvo G... Z... koje se nalazilo u neposrednoj blizini a zatim se ponovo vratio u vozilo oštećenog kako bi našao i oduzeo i ostale pokretne stvari koje su se nalazile u vozilu, gdje je zatečen od strane oštećenog , </span>
</p>
<p class="p2"></p>
<p class="p2">
<span>čime je učinio krivično djelo teška krađa u pokušaju   iz čl.240 st.1 tač. 1  u vezi čl.20 Krivičnog zakonika Crne Gore </span>
</p>
<p class="p2"></p>
<p class="p2">
<span>Sud optuženog M... B... primjenom čl.4 st.2, čl.20 st.3, čl.32, čl.36, čl.42, čl. 45 st.1 tač. 1, čl.46 st.1 tač.4 i čl.51 Krivičnog zakonika i čl.374 Zakonika o krivičnom postupku</span>
</p>
<p class="p2"></p>
<p class="p1">
<span>O S U Đ U J E</span>
</p>
<p class="p2"></p>
<p class="p2">
<span>Na  kaznu zatvora u trajanju od 5 /pet/  mjeseci, koju kaznu je  dužan izdržati po pravosnažnosti presude, a u izrečenu kaznu optuženom će se uračunati vrijeme provedeno u pritvoru počev od 7.02.2014.g. od 01,10 časova pa na dalje.</span>
</p>
<p class="p2"></p>
<p class="p2">
<span>Sud shodno čl. 239 ZKP-a oštećenom V... B... dosuđuje imovinsko pravni zahtjev u iznosu od 15,00 eura a  u odnosu na ost...k imovinsko pravnog zahtjeva od 95,00 eura sud upućuje oštećenog na pokretanje parničnog postupka.</span>
</p>
<p class="p2"></p>
<p class="p2">
<span>Obavezuje se optuženi da na ime troškova krivičnog postupka plati iznos od 74,00 eura u roku od 15 dana po pravosnažnosti presude, na žiro račun ovog suda br. 832-152-32 pod prijetnjom prinudnog izvršenja.</span>
</p>
<p class="p4"></p>
<p class="p1">
<span>Obrazloženje</span>
</p>
<p class="p2"></p>
<p class="p2">
<span>ODT iz Nikšića optužnicom  Kt.br. 35/14 stavio je na teret optuženom  M... B...u izvršenje  krivičnog djela teška krađa u pokušaju   iz čl.240 st.1 tač. 1  u vezi čl.20 KZ  pa je zamjenik ODT-a Sinđić Vanja    koja je zastupala optužbu na glavnom pretresu, istu činjenično izmijenila, ostajući u završnoj riječi pri izmijenjenoj optužnici, predlažući sudu da optuženog   oglasi  krivim  i osudi po zakonu. </span>
</p>
<p class="p2"></p>
<p class="p5">
<span>Optuženi M... B... naveo je u svojoj odbrani pred ODT-om Nikšić da je 07.02.2014.g. negdje posle ponoći, iz ulice K... gdje je prethodno sjedio u nekim lokalima krenuo pješke kući i u ulici gdje se nekada nalazila stanica policije  sreo je svog komšiju G... Z..., koji mu je rekao da mu se vozilo nalazi u blizini Doma vojske pa ga je on pitao može li s njim ići kući. Z... je pristao da ga poveze kući, pa su njih dvojica zajedno pošli do njegovog vozila koje je bilo parkirano na trotoaru pored zgrade Doma vojske sa strane okrenute prema školi „Olga Golović“. Prije nego što je ušao u to vozilo on je rekao Z...u da ga sačeka da izvrši nuždu pa je produžio u pravcu nekih kontejnera koji se nalaze na raskrsnici ove male uličice i one ulice koja vodi prema bolnici. Prolazeći u pravcu kontejnera on je primijetio jedno vozilo marke „Golf“ koje se nalazilo parkirano na istom tom trotoaru na udaljenosti možda 5-6 metara od ovog vozila G... Z..., a izmedju njih je bilo još jedno vozilo, i primijetio je  da su na ovom vozilu „Golf“ otvorena vr... suvozača, a primijetio je i da je na trotoaru odmah pored tih otvorenih vr... CD uredjaj iz tog vozila. Produžio je u pravcu kontejnera da izvrši nuždu, a kad je krenuo da se vraća do vozila G... Z... na trenutak je zastao pored tog vozila, kada je tu stiglo jedno vozilo ljubičaste boje „Opel astera“ i iz njega su istrčala tri lica. U momentu kad su oni istrčali iz vozila on se nalazio možda na 3 metra od ovog vozila na kome su vr... bila otvorena, a nalazio se sa suprotne strane vozila od onih otvorenih vr..., tačnije bliže vratima vozača. Ovi momci su odmah počeli da galame i da ga pitaju šta je to uradio sa vozilom a on je pokušavao da im objasni da nikakve veze sa obijanjem tog vozila i čupanjem CD uredjaja nema, ali oni nijesu htjeli da ga poslušaju, već su mu prijetili i vrijedjali ga. G... Z... je pokušao da smiri situaciju nudeći im da prikopča muziku tj. da ovaj CD uredjaj vrati u vozilo, ali ovi momci su tražili da im pored toga što će vratiti CD uredjaj u vozilo daju još odredjeni iznos novca na ime štete zbog navodnog obijanja vozila. U medjuvremenu je neko od ovih momaka zvao radnike policije i oni su stigli na lice mjesta, te su njega i G... Z... priveli u stanicu policije. On nije nikakve druge stvari osim  CD uredjaja na trotoaru pored otvorenih vr... vidio u blizini tog vozila ali nije nešto posebno ni zagledao jer su ovi momci taman kad je prišao tom vozilu stigli na lice mjesta. Prije nego što su ova lica i radnici policije došli na lice mjesta on uopšte nije prilazio vozilu G... Z..., već je kada su došli u blizinu tog vozila produžio do onih kontejnera, tako da se ne može izjasniti šta se nalazilo u vozilu G... Z... i u blizini vozila. Prije nego što je policija došla na lice mjesta G... Z... je pokušavao da onaj CD uredjaj montira u vozilo oštećenog, ali u tome nije uspio. </span>
</p>
<p class="p5">
<span>Optuženi M... B... naveo je u svojoj odbrani na glavnom pretresu da je kritične noći sreo po povratku iz kafane “Romanija” G... Z... pa su zajedno nastavili da idu prema njegovom vozilu kako bi ga ovaj istim odbacio kući. On je sjeo u vozilo G... Z... – plavi “GOLF 3” ali je onda i izašao iz vozila i otišao pored nekog kontejnera kako bi izvršio nuždu. Tada je primijetio vozilo “GOLF 3” na udaljenosti od oko 5 – 6 metara pri čemu su vr... vozača na njemu bila otvorena a pored njih su se nalazili na trotoaru parfem i muzika. On je zatim pošao do vozila G...a i kazao njemu šta je vidio, pa je otišao opet do onog drugog vozila a G... je ostao kod svoga vozila “ Golf” i sjeća se da je bio izašao iz istog. On je uzeo muziku i parfem i tada se na licu mjesta zaustavilo vozilo “opel astra” iz koga su izašla tri momka u pripitom stanju koji su počeli da napadaju njega i G...a da su ukrali ove stvari iz njihovog vozila.  Oni su to negirali i obojica su se tim momcima ponudili da prikopčaju “muziku” i da pozovu majstore a oni su pristali na to, pa su njih dvojica telefonom zvali majstora. Ne zna koga su majstora zvali, zapravo zvao ga je G... Z... tako da su ova lica posle 40 – tak minuta pozvala policiju. Te noći G... Z... uopšte nije uzimao u svoje ruke CD uređaj. </span>
</p>
<p class="p5">
<span>Objašnjavajući razlike u odnosu na ranije kazivanje optuženi je naveo da se sada tačno ne može sjetiti da li je prije nego što će otići do kontejnera da izvrši nuždu bio sjeo u vozilo G... Z..., da nije tačno da je kod ODT-a naveo da su na vozilu oštećenih bila otvorena vr... suvozača a pogrešno je konstatovano kod tužioca da je rekao da je CD uređaj bio na trotoaru pored vr... suvozača. Tužiocu nije rekao da je vidio i parfem pored CD-a jer nije ni znao da je to parfem. Sada se tačno ne može sjetiti da li se zaista, nakon što je primijetio muziku i parfem vraćao u vozilo G...a a ističe da je te noći konzumirao alkohol - popio je 4 do 5 velikih piva. Tačno je da su on i Z... nudili ovim momcima da prikopčaju “ muziku “ a ne zna zbog čega je kod tužioca kazao da je to činio samo G... Z.... Tačno je da je G... zvao majstora da napravi “ muziku “ ali ne zna zbog čega to nije pomenuo kod ODT-a Nikšić. Tačno je da G... nije uzimao u ruke “muziku” ali ne zna zbog čega je drugačije govorio kod tužioca. </span>
</p>
<p class="p5">
<span>Optuženi  je u završnoj riječi lično i preko branioca ostao pri iznijetoj odbrani, predlažući sudu da ga oslobodi od optužbe.</span>
</p>
<p class="p2">
<span>Sud je u dokaznom postupku saslušao oštećenog-svjedoka  V... B... i svjedoke  V... M..., G... Z... i M... G..., pročitao zapisnik o uviđaju UP CB Nikšić Ku.br. 45 od 7.02.2014.g., izvršio uvid u fotodokumentaciju UP CB Nikšić broj 97/14 od 7.02.2014.g., pročitao potvrdu UP CB Nikšić  Lu.br.45 od 07.02.2014.g. o vraćanju privremeno oduzetih predmeta V... B..., na saglasan predlog stranaka pročitao nalaz i mišljenje sudskog vještaka ekonomsko finansijske struke  S... R... 24.02.2014.g. i pročitao izvod iz kaznene evidencije za optuženog.</span>
</p>
<p class="p2"></p>
<p class="p2">
<span>Oštećeni - svjedok  V... B... naveo je u svom iskazu da je dana 06.02.2014.g. negdje oko 21:00 sat svoje putničko motorno vozilo marke „Golf 3“ reg. oznaka NK-.... parkirao na trotoaru pored objekta Doma vojske sa strane koja je okrenuta prema školi „Olga Golović“ i isto je zaključao, nakon čega je pješke otišao do grada, gdje se našao sa svojim poznanikom M... G...om i bratom od strica V... M.. Negdje posle ponoći oni su ga dovezli do škole „Olga Golović“ vozilom M... G... kako bi on uzeo svoje vozilo. Kad je u onoj maloj uličici gdje je bilo parkirano vozilo izašao iz vozila M...a vidio je da su na njegovom  vozilu otvorena vr... vozača, a kad je prišao istom primijetio je da se u vozilu nalazi neko nepoznato lice koje je sjedjelo na mjestu vozača i bilo je u nekom savijenom položaju, te je nešto radilo oko volana. Odmah ga je pitao „Šta radiš tu“, na šta ga je ovaj pitao „Je li ovo tvoje vozilo“ i rekao mu da traži neku buksnu. On je odmah primijetio da mu u vozilu nema CD uredjaja, vidio je da one žice vire iz ležišta u kome se prethodno nalazio, pa je pitao ovo lice „Gdje mi je muzika“ a on je na to rekao da će mu je odmah vratiti. Odmah nakon toga prišlo im je još jedno nepozanto lice koje je izašlo iz parkiranog vozila „Golf 3“ koje se nalazilo parkirano nedaleko (tačnije izmedju njegovog vozila i vozila tog  lica su bila još dva vozila). Kad je prišlo ovo lice je donijelo njegov CD uredjaj i tada su ga obojica počeli ubjedjivati da ne zove policiju i da će mu oni taj CD uredjaj montirati. Ovo lice koje je naknadno došlo je i pokušalo da taj uredjaj montira, ali nije uspio u tome, pa su ga nakon toga ubjedjivali da mu daju novac kako bi on platio majstora koji će mu montirati taj CD uredjaj, a da ih u zamjenu ne prijavljuje policiji. Medjutim, on nije htio da pristane da mu oni daju iznos od 5,oo € koji su mu nudili na ime plaćanja majstora već je pozvao policiju i obavijestio ih o ovom dogadjaju. Kad su radnici policije došli na lice mjesta njemu je jedan od tih radnika rekao da pregleda da li u vozilu još nešto nedostaje, pa je  pregledom ladice koja se nalazi ispred sjedišta suvozača primijetio da nedostaje kutija sa parfemom marke „Trezor“. Jedan od ovih radnika policije je nakon toga išao do onog vozila „Golf 3“ iz koga je izašlo ovo drugo lice i rekao mu je da se pored vozila nalazi kutija od tog parfema, ali da parfema nema. Takodje, neko od radnika policije mu je donio buksnu od ovog CD uredjaja i rekao mu da je istu našao u vozilu „Golf 3“. Te večeri prilikom pregleda vozila on nije primijetio da mu išta drugo nedostaje iz vozila, ali je 17.02.2014.g. ovo vozilo povezao kod majstora da mu montira ovaj CD uredjaj kada mu je majstor rekao da u vozilu nema zvučnika koji se inače nalaze na špicbanu ispod neke plastične zaštite i isti nijesu vidljivi dok se ta zaštita ne ukloni, tako da on obzirom da ovaj CD uredjaj nije bio u funkciji, nije mogao ni primijetiti da istih nema dok majstor nije pokušao da taj uredjaj stavi u funkciju. Ovaj parfem je bio otprilike oko polovine potrošen a CD uredjaj je bio marke „Blaungpunkt“, a ne zna koje su marke bili zvučnici jer su i CD uredjaj i zvučnici bili u vozilu kad je isto kupio od prethodnog vlasnika. Istakao je da se pridružuje krivičnom gonjenju protiv M... B... i ispostavlja imovinsko-pravni zahtjev u iznosu od 110,00 eura, na ime CD-a, zvučnika i parfema.</span>
</p>
<p class="p2"></p>
<p class="p2">
<span>Svjedok  V... M... naveo je u svom iskazu da je dana 06.02.2014.g. u večernjim satima sa M... G...om izašao do grada i u ulici K... su se sreli sa njegovim bratom od strica V... B...m, pa su jedno vrijeme bili zajedno po gradu. Negdje poslije ponoći krenuli su kući i M... G... je ponudio B... da ga poveze do njegovog vozila koje je bilo parkirano u blizini Doma vojske. Dolaskom u ulicu koja se nalazi izmedju objekta Doma vojske i škole „Olga Golović“ gdje je bilo parkirano B...vo vozilo marke „Golf 3“ primijetili su da su na ovom B...vom vozilu otvorena vr... vozača, a nakon što su prišli vozilu vidio je da se u vozilu nalazi neko nepoznato lice. Ovo lice je sjedjelo na mjestu vozača, bilo je u savijenom položaju i nešto je tražilo po vozilu. B... ga je tada pitao šta radi u vozilu, a on mu je odgovorio da traži neku buksnu. B... je tada primijetio da mu u vozilu nema CD uredjaja, pa je pitao ovo lice gdje mu je muzika, na šta je on rekao da će mu je vratiti i otišao je do jednog vozila koje je bilo parkirano u neposrednoj blizini. Radilo se o vozilu marke „Golf 3“ reg. oznaka NK-....., a ono je bilo parkirano tako da je izmedju B...vog vozila i tog vozila bilo još dvoje vozila. Vidio je da se u tom vozilu nalazi jedno lice koje je ovom licu koje je zatečeno u B...vom vozilu dodalo CD uredjaj. Nakon toga ovo lice koje su prethodno zatekli u vozilu je pokušalo da taj CD uređaj montira, ali nije umjelo, pa je rekao da će pozvati svog druga jer on to umije da uradi. Tada je i ovo drugo lice došlo do vozila i pokušalo da montira CD uredjaj, ali ni on nije uspio, pa su onda obojica počeli da ubjedjuju B... da ne zove policiju i da će mu oni dati novac da vozilo odveze kod majstora kako bi mu montirao taj CD uredjaj. B... nije htio da pristane na to već je pozvao službenike policije koji su ubrzo stigli na lice mjesta. Nakon dolaska radnika policije B... je pregledao vozilo i vidio je da mu iz istog nedostaje i kutija sa parfemom koja se nalazila u ladici ispred sjedišta suvozača. Radnici policije su takodje pregledali B...vo vozilo prilikom vršenja uvidjaja i ispod sica vozača su pronašli buksnu od ovog CD uredjaja koja je vjerovatno spala kada je ovaj uredjaj izvučen iz sjedišta. On sam ova lica nije poznavao od ranije a kasnije su im u policiji rekli da se ovo lice koje su zatekli u vozilu zove M... B..., a da je ono drugo lice G... Z....</span>
</p>
<p class="p2"></p>
<p class="p2">
<span>Svjedok M... G... naveo je u svom iskazu da je dana 06.02.2014.g. u večernjim satima sa V... M... izašao do grada i u ul.K... su se sreli sa V... B...m, pa su jedno vrijeme bili zajedno po gradu. Negdje poslije ponoći krenuli su kući i on je ponudio B... da ga poveze do njegovog vozila koje je bilo parkirano u blizini Doma vojske. Dolaskom u ulicu koja se nalazi izmedju objekta Doma vojske i škole „Olga Golović“ gdje je bilo parkirano B...vo vozilo marke „Golf 3“ kada su se približili tom vozilu B... je rekao „Neko mi sjedi u autu“, nakon čega su sva trojica izašli iz njegovog vozila i dolaskom u blizinu vozila primijetili su da na mjestu vozača sjedi jedno lice koje je nešto tražilo po vozilu ispred sebe. Na B...vo pitanje šta radi u vozilu to lice je odgovorilo da traži neku buksnu, nakon toga B... je primijetio da mu u vozilu nema CD uredjaja odnosno da je isti isčupan iz ležišta, pa je ovo lice pitao gdje mu je muzika, a to lice  je odgovorilo da će mu muziku vratiti samo da ne zove policiju. Ovo lice se nakon toga udaljilo do jednog parkiranog vozila takodje marke „Golf“ koje se nalazilo odmah u blizini - tačnije izmedju B...vog vozila i tog vozila su bila parkirana dva vozila koliko je mogao da primijeti. U tom vozilu „Golf“ takodje je bilo jedno lice koje je ovom licu koje su zatekli u B...vom vozilu iz svog vozila dodalo CD uredjaj, nakon čega se ovo lice vratilo do B...vog vozila i pokušalo da udje da ga montira, ali nije uspio pa je rekao da će pozvati svog druga i da on to umije da montira. Tada je došlo i ovo drugo lice koje se predstavilo kao G... Z... pa je i on pokušao da montira taj CD uredjaj ali u tome nije uspio, nakon čega su obojica počeli da ubjedjuju B... da uzme novac kako bi platio majstora koji će mu namjestiti taj CD uredjaj, medjutim B... na to nije pristao već je tada pozvao radnike policije koji su došli na lice mjesta. Nakon dolaska radnika policije B... je detaljnije pogledao po vozilu i vidio je da mu iz ladice koja se nalazi ispred sjedišta suvozača nedostaje i kutija sa parfemom. On lično ova lica nije poznavao od ranije. Oni nijesu prijetili ovim momcima. M...a  su vidjeli kada je G... sjedio u svom vozilu a da li je staklo na njegovom vozilu bilo spušteno nije mu poznato. Njegovi prijatelji nijesu kretali prema optuženom da ga tuku niti su ga psovali. </span>
</p>
<p class="p2"></p>
<p class="p2">
<span>Svjedok G... Z... naveo je u svom iskazu pred ODT-om Nikšić da je dana 06.02.2014.g. u večernjim satima bio u gradu sa nekim društvom, negdje posle ponoći (znači to je već bio 07.02.2014.g.) on je krenuo kući i s obzirom da je svoje vozilo marke „Golf“ ostavio parkirano u uličici pored objekta Doma vojske sa one strane koja je okrenuta prema ulazu škole „Olga Golović“  on se kretao ulicom gdje se nekad nalazila zgrada policije kada je sreo M... B.... Isti mu je komšija u naselju K... i pitao ga je da li može sa njime do kuće i on je prihvatio da M...a poveze kući, pa su zajedno pošli do njegovog vozila. Ušli su u to vozilo, a čim su sjeli u vozilo M... B... je rekao da mora da izvrši malu nuždu i izašao je iz vozila. Nije obraćao pažnju gdje je M... B... otišao nakon što je izašao iz vozila, a nije mogao ni vidjeti jer su na vozilu bila potpuno zamrznuta stakla. On je čistio stakla iznutra kada se u vozilo vratio M... B..., sjeo ponovo na mjesto suvozača, i tada je počeo da se pipa u predjelu jakne i rekao je da mu nema mobilnog telefona, pa je ponovo izašao iz vozila. On je i dalje nastavio da čisti ona stakla kada je čuo škripu nekog vozila, a zatim i galamu, otvorio je vr... svog vozila i primijetio je da se M... B... nalazi pored nekog vozila „Golf 3“ koje je od ovog njegovog vozila bilo udaljeno možda nekih desetak metara, tako da je izmedju njegovog vozila i tog vozila bilo parkiranih dvoje ili troje vozila a pored M...a su se nalazila tri lica koja su galamila na njega. On je tada prišao da vidi o čemu se radi, pa su mu ovi momci rekli da im je M... B... iz vozila isčupao muziku, a on je tada da bi smirio situaciju rekao da se razumije dobro u to i da će pokušati da im prikopča muziku, a da oni ne zovu policiju. Ušao je u ovo vozilo i vidio je da se na špicbanu nalazi CD uredjaj, a u onom ležištu gdje inače stoji taj CD uredjaj bile su isčupane žice. On je pokušao da taj CD uredjaj montira, ali u tome nije uspio, jer su žice bile prilično počupane. Nakon toga ovi momci su i dalje galamili, sada i na njega i na M... B..., i tražili su da im daju novac kako bi oni platili majstoru da im popravi taj CD uredjaj. On je tom prilikom kod sebe imao samo 10,oo € i taj novac im je nudio, ali oni nijesu bili zadovoljni iznosom već su tražili više novca, tako da je u jednom momentu jedno od ovih lica  - pretpostavlja da se radi o vlasniku tog vozila, pozvalo policiju. Nakon što je policija došla na lice mjesta radnici policije su išli i do njegovog vozila koje su pregledali i zna da su ispod sjedišta suvozača našli neki džek, odnosno buksnu, a on ne zna otkud ta buksna tu, odnosno ne zna da li je ona i prije te večeri bila u tom vozilu jer je i ranije često mijenjao neke djelove u tom vozilu s obzirom da se radi o starom vozilu. Takodje su mu radnici policije te večeri pokazali neki ključ od vozila koji su našli u njegovom vozilu ali ne zna otkuda se on tu našao. Nije te večeri vidio da je M... B... kad je ono drugi put ušao u vozilo u isto nešto unio. Nakon što je M... B... drugi put izašao iz vozila navodno da traži telefon nije više prilazio do njegovog vozila prije nego što je čuo ovu galamu, a ni nakon što je vidio da su na lice mjesta došla ova tri lica. Nije tačno da je nakon što je čuo škripu vozila i vidio ta tri lica do njegovog  vozila dolazio M... B... i nije tačno da mu je iz svog vozila dodao neki CD uredjaj, te da je ovaj isti odnio do tog vozila koje je bilo parkirano u blizini. Vidio je i da je policija pored prednjeg desnog točka njegovog vozila, našla neku kutiju od parfema, ali nema pojma odakle ta kutija tu. Zna da je policija tražila parfem u blizini ovih vozila, ali isti nije našla. Te večeri on uopšte nije znao šta je M... B... radio za ono vrijeme od kad je izašao iz njegovog vozila da navodno izvrši nuždu niti je obraćao pažnju gdje se on nalazi sve do momenta dok nije čuo onu škripu vozila i galamu.</span>
</p>
<p class="p2"></p>
<p class="p6">
<span>Svjedok G... Z... naveo je u svom iskazu na glavnom pretresu da su momci koji su došli bili izvadili šipku iz vozila i htjeli su da tuku M... B..., da su oni prvo tražili 20 eura da izvrše popravku CD-a a kasnije su tražili 50 eura a on im je nudio svoje vozilo i ličnu kartu kao zalogu da će narednog jutra dovesti majstora da sve popravi. On nije mogao vidjeti šta je radio M... B... vani zato što su zaleđena bila stakla na njegovom vozilu. Bio  je ubijeđen da M... nije ovom prilikom ništa ukrao jer ga zna odavno pa je zbog toga i ponudio svoje vozilo u zalogu dok ne dovedu majstora. Niti on niti M... te noći nijesu zvali majstore jer je bilo kasno. Kada su ova lica od njega tražila da uključi CD, isti se nalazio na svom mjestu a CD je bio sive boje. On ne zna tačno šta su ovi momci od njega tražili a on nikakav parfem nije vidio.</span>
</p>
<p class="p6"></p>
<p class="p6">
<span>Objašnjavajući razlike u odnosu   na ranije kazivanje svjedok je naveo da se zbog brojnih ljekova koje k...ti ne može precizno sjetiti svih pojedinosti a tačno je da su ova lica vadila šipku. </span>
</p>
<p class="p2"></p>
<p class="p2">
<span>ZAPISNIKOM o uviđaju UP CB Nikšić Ku.br. 45  od 7.02.2014.g. konstatovano je da dana 7.02.2014.g. dežurna služba CB Nikšić telefonskim putem obaviještena od strane V... B... da mu je neposredno prije prijavljivanja od strane NN lica izvršena provala vozila marke Golf 3 reg.oznaka NK …. koje je bilo parkirano na parking prostoru u ulici Skadarskoj nakon čega je ekipa za vršenje uviđaja CB Nikšić izašla na lice mjesta i konstatovala da se predmetno vozilo nalazi parkirano u ulici Skadarskoj preko puta OŠ Olga Golović, da su vr... vozača zatečena u otvorenom položaju da na njihovoj bravi nije bilo uočenih oštećenja, da je CD marke Blaungpunt zatečen na instrument tabli unutar vozila dok su iz kućišta visili elektro-kablovi a ladica instrument table zatečena je u otvorenom položaju. Prilikom obilaska lica mjesa na trotoaru ispod vozila marke Golf 3 NK …. koje se nalazilo na par metara parkirano od vozila marke Golf 3, reg.oznaka NK ….. ,pronađena je prazna kutija od parfema marke Tresuri(očigledno je omaška u pisanju jer je naziv parfema Trezor). </span>
</p>
<p class="p2"></p>
<p class="p2">
<span>POTVRDOM UP CB Nikšić Ku.br.45 od 07.02.2014.g. o vraćanju privremeno oduzetih predmeta konstatovano je da je V... B... vraćen CD radio marke Blaunpunkt i priključak – buksna.</span>
</p>
<p class="p2"></p>
<p class="p2">
<span>FOTODOKUMENTACIJOM UP CB Nikšić broj 97/14 od 7.02.2014.g. vizuelno je predstavljeno vozilo Golf reg.broj NK ….., njegova unutrašnjost, mjesto gdje se u njemu nalazio CD radio , bliže je predstavljen sam CD radio kao i mjesto na CD radiju gdje nedostaje priključak . Takođe je vizuelno predstavljeno vozilo Golf reg.broj NK …. te mjesto pronalaska kutije od parfema Trezor, kopija ključa pronađena ispod sjedišta suvozača u tom vozilu , sadržina prtljažnika toga vozila,  te priključak – buksna pronađen ispred sjedišta vozača u vozilu Golf reg.broj NK ….. </span>
</p>
<p class="p2"></p>
<p class="p2">
<span>Na osnovu NALAZA i MIŠLJENJA sudskog vještaka ekonomsko finansijske struke S... R... (koji je od strane suda prihvaćen kao stručan i objektivan) sud je utvrdio da vrijednost CD uređaja marke Blaungpunt” iznosi 60,00 eura a vrijednost parfema marke Trezor /oko pola potrošenog/ iznosi 15,00 eura. </span>
</p>
<p class="p2"></p>
<p class="p2">
<span>IZVODOM  iz kaznene evidencije navedeno je da je M... B... ranije osuđivan i to  presudom Osnovnog suda u Nikšiću K.br.344/99 od 28.04.2000.g. zbog kriv. djela iz čl.37 st.2 u vezi st.1 KZCG na kaznu zatvora od 40 dana - uslovno na jednu godinu, presudom Osnovnog suda u Nikšiću K.br.83/01 od 01.12.2002.g. zbog kriv. djela iz čl.39 KZRCG na kaznu zatvora od 30 dana - uslovno na jednu godinu, presudom Osnovnog suda u Nikšiću K.br.426/03 od 12.06.2004.g. zbog kriv. djela iz čl.195 st.2 u vezi st.1 KZCG na kaznu zatvora od 4 mjeseca, presudom Osnovnog suda u Nikšiću K.br.34/01 od 01.03.2005.g. zbog kriv. djela iz čl.145 st.1 tač.1 KZRCG na kaznu zatvora od 3 mjeseca, presudom Osnovnog suda u Nikšiću K.br.514/05 od 25.08.2005.g. zbog kriv. djela iz čl.240 st.1 tač.1 KZ na kaznu zatvora od 4 mjeseca, presudom Osnovnog suda u Nikšiću K.br.147/09 od 02.02.2010.g. zbog kriv. djela iz čl.239 st.1 KZ na kaznu zatvora od 3 mjeseca, presudom Osnovnog suda u Nikšiću K.br.244/09 od 17.09.2010.g. zbog kriv. djela iz čl.239 st.1 KZ na kaznu zatvora od 70 dana, presudom Osnovnog suda u Nikšiću K.br.836/08 od 11.03.2011.g. zbog kriv. djela iz čl.239 st.1 KZ na kaznu zatvora od 40 dana i  presudom Osnovnog suda u Trebinju 95k00207809 od 30.04.2009.g. zbog kriv. dela iz čl.232 st.1 KZRS na kaznu zatvora od 6 mjeseci - uslovno na dvije godine.</span>
</p>
<p class="p2"></p>
<p class="p2">
<span>Sud je na nesumnjiv način utvrdio da je optuženi M... B... dana 7.02.2014.g. u  Nikšiću , svjestan svog djela i htio njegovo izvršenje,   u namjeri  da sebi pribavi protivpravnu imovinsku k...t u iznosu većem od 150,00 eura ,  provalio putničko motorno vozilo marke '' Golf'' reg.br. NK .... , vlasništvo V... B... , koje je bilo parkirano u ulici Skadarska i pokušao oduzeti stvari u vrijednosti većoj od 150,00 eura u čemu je spriječen od strane oštećenog V... B..., V... M... i M...  G... na način što je podesnim sredstvom otključao bravu na ulaznim vratima navedenog vozila a zatim ušao u unutrašnjost istog i  iz vozila  oduzeo CD uređaj marke  '' Blaunpunkt'' , te  iz ladice pored instrument table oduzeo  parfem  marke '' Tresor'', u vrijednosti od 75,00 eura  koje stvari je iznio iz vozila i odnio do vozila marke Golf' reg. br. NK ..... , vlasništvo G... Z... koje se nalazilo u neposrednoj blizini a zatim se ponovo vratio u vozilo oštećenog kako bi našao i oduzeo i ostale pokretne stvari koje su se nalazile u vozilu, gdje je zatečen od strane oštećenog, kojim radnjama je ostvario sva bitna obilježja krivičnog djela  teška krađa u pokušaju iz čl.240 st.1 tač.1  u vezi čl.20 KZ.</span>
</p>
<p class="p2"></p>
<p class="p2">
<span>Sud ne prihv... odbranu optuženog M... B... nalazeći da je sračunato d... u pravcu izbjegavanja utvrđivanja sopstvene odgovornosti. </span>
</p>
<p class="p2"></p>
<p class="p2">
<span>Najprije , kazivanje optuženog M... B... je nedosledno i razlikuje se u pogledu brojnih okolnosti u prethodnom postupku i na glavnom pretresu. Na saslušanju kod ODT-a optuženi će kazati da je prije nego što će ući u vozilo G... Z... otišao prema nekim kontejnerima radi vršenja nužde kada je primijetio vozilo marke GOLF čija su vr... suvozača bila otvorena a na trotoaru pored tih vr... nalazio se CD uređaj iz istog vozila. Prethodno navedeno je potpuno suprotno isticanju optuženog na glavnom pretresu da je zapravo već bio sjeo u vozilo G... Z... pa je isto napustio kako bi izvršio nuždu, da je vidio na vozilu oštećenog otovorena vr... vozača te da su se pored njega nalazili na trotoaru CD uređaj i parfem. Dakle, optuženi M... B... ne predstavlja identično u svim fazama postupka kada zapravo odlazi do vozila oštećenog, koja su navodno vr... na vozilu oštećenog bila već otvorena te šta je zapravo od predmeta on primijetio. Nadalje, optuženi M... B... kod ODT-a Nikšić kaže da je odmah pošto je primijetio predmete pored vozila oštećenog nastavio prema kontejnerima da izvrši nuždu a kada je krenuo da se vraća do vozila G... Z..., zastao je pored vozila oštećenog i tada je na lice mjesta stiglo vozilo Opel astra iz koga su izašla tri lica / V... B..., V... M... i M... G.../. Međutim, slijedeći kazivanje optuženog na glavnom pretresu on je ipak uspio da ode do vozila G...Z...,  kaže mu šta je vidio pa se onda vratio do vozila oštećenog a ništa od toga nije pominjao kod ODT-a. Iz odbrane optuženog u prethodnom postupku proizilazi da su on i G... Z... nudili ovim licima da prikopčaju CD uređaj nazad u njihovo vozilo ali su ovi pored prikopčavanja uređaja tražili i novčanu nadoknadu, dok iz njegove odbrane na glavnom pretresu proizilazi da je ponuda njega i G... Z... podrazumijevala i da pozovu majstore pa je G... Z... zaista i zvao majstore, što su pojedinosti koje takođe optuženi kod ODT-a Nikšić nije pominjao. Prema optuženom M... B...u , zapravo prema verziji događaja koju nudi u prethodnom postupku, G... Z... je prije dolaska policije na lice mjesta neuspješno pokušavao da CDuređaj montira u vozilo oštećenog dok optuženi na glavnom pretresu kategorički ističe kako G... Z... uopšte te noći nije uzimao CD uređaj u svoje ruke. </span>
</p>
<p class="p2"></p>
<p class="p2">
<span>Prethodno pobrojanu i to golemu raznolikost u kazivanjima optuženi po ocjeni suda nije umio da na valjan (logičan i racionalan način) objasni, već se njegovo obrazloženje svodilo na isticanje da uopšte nije kod ODT-a naveo neke okolnosti koje su zapisnički konstatovane a takođe neke okolnosti nije ni umio da objasni zašto je pominjao tužiocu, a ovakve navode optuženog sud tretira kao njegov paušalan pokušaj da opravda sopstvenu nedoslednost u odbrani i jasno je da ih sud ne može prihvatiti. </span>
</p>
<p class="p2"></p>
<p class="p2">
<span>Naročito je u odbrani optuženog nerealno da on na trotoaru pored vozila oštećenog zatekne CD / kako tvrdi kod ODT-a Nikšić / odnosno CD i parfem /kako tvrdi na glavnom pretresu/. Kada bi odbrana optuženog bila istinita , to bi značilo da je neko drugo lice otvorilo vozilo oštećenog , isčupalo iz ležišta CD radio i iz ladice izvadilo parfem a zatim sve to jednostavno ostavilo pored vozila. Naravno da  je ovakav redosled događaja nemoguć jer zbog čega bi neko činio krivično djelo i odmah otuđene predmete napuštao.</span>
</p>
<p class="p2"></p>
<p class="p2">
<span>Optuženi je na glavnom pretresu istakao da je kritične noći konzumirao alkohol – četiri ili pet velikih piva, ali po ocjeni suda čak i da je to tačno, ne bi se mogao donijeti zaključak da optuženi nije bio sposoban za rasuđivanje budući da je isti sasvim precizno mogao da se izjasni gdje je te noći bio, gdje je sreo G... Z..., gdje je bilo parkirano vozilo G... Z..., koliko je iznosilo rastojanje između vozila oštećenog i vozila G... Z..., a das je sposobnost za rasuđivanje optuženog bila upitna sasvim sigurno se ne bi mogao sjetiti svih tih pojedinosti.</span>
</p>
<p class="p2"></p>
<p class="p2">
<span>Sud takođe ne prihv... iskaz svjedoka G... Z... nalazeći da on na nevjerodostojan način predstavlja sporni događaj. Ovaj svjedok je nedosledan – na glavnom pretresu kaže da su V...i i M... bili izvadili šipku iz svoga vozila želeći da tuku optuženog M... B..., da su od njega i M...a najprije tražili 20,00 eura a zatim 50,00 eura pri čemu ništa od toga nije pominjao kod ODT-a na saslušanju. On je takođe  u svom kazivanju i nelogičan jer navodi da je ponudio V...ima i M...u da pušte M... B... da se udalji sa lica mjesta a da će im on ostaviti svoje vozilo i lična dokumenta kao garanciju da će narednoga dana angažovati majstora za postavljanje CD uređaja u vozilo V... B... a pri tome je bio ubijeđen da M... B... nije ništa otuđio. Čudno je da G... Z... ima toliko vjere u nedelinkventno ponašanje M... B... u ovom slučaju kod okolnosti koju sam ističe – da usled zaleđenosti stakala na njegovom vozilu nije ni mogao vidjeti šta napolju radi M... B... kao i kod činjenice da je M... B... višestruko osuđivano lice i to upravo zbog izvršenja krivičnih djela protiv imovine, što je ovom svjedoku kao susjedu optuženog moralo biti poznato pa je teško zamisliti da bi uprkos svemu G... Z... zalagao sopstvenu imovinu pa čak i lična dokumenta, iz uvjerenja u nevinost optuženog. </span>
</p>
<p class="p2"></p>
<p class="p2">
<span>Takođe je upadljivo da kazivanje svjedoka G... Z... nije u bitnim segmentima podudarno sa odbranom optuženog – svjedok kaže da je M... izašao iz njegovog vozila da vani izvrši nuždu a kada se vratio u vozilo, pod izgovorom da mu nema mobilnog telefona opet je izašao, dok optuženi uopšte nije pominjao navodno traženje mobilnog telefona; svjedok ističe da je privučen galamom tri osobe kasnije izašao i sam vani pa je primjetio da je CD u vozilu oštećenog na mjestu gdje je trebao da bude / u svom ležištu / dok je optuženi isticao da je CD bio na trotoaru pored vozila oštećenog pa ga je tek G... pokušao opet postaviti u ležište, što bi značilo da je tek tada ali aktivnošću G...a CD opet bio postavljen u ležište; svjedok nije pominjao uopšte da su kritične noći on ili M... zvali majstora a to je isticao na glavnom pretresu M... B.... </span>
</p>
<p class="p2"></p>
<p class="p2">
<span>Okolnost koja naročito ukazuje na neistinitost riječi G... Z... je da on kaže kako nije mogao vidjeti šta spolja radi M... B... usled zamrznutosti stakala na vozilu a mjesto gdje je pronađena kutija od otuđenog parfema upravo demantuju ove riječi svjedoka – ako je svjedok bio u svom vozilu morao je vidjeti kako M... odbacuje kutiju od parfema kod prednjeg desnog točka njegovog vozila (sam G... Z... kaže da su policajci na tom mjestu pronašli kutiju od parfema) jer nije moguće obzirom na bliskost distance da svjedok ne primijeti barem obrise figure M... B... dok to radi. </span>
</p>
<p class="p2"></p>
<p class="p2">
<span>Sve prethodno pobrojane manjkavosti u iskazu svjedoka G... Z... čine da sud ne može pokloniti vjeru istome. </span>
</p>
<p class="p2"></p>
<p class="p2">
<span>Nasuprot nedoslednim, nelogičnim i međusobno neusaglašenim kazivanjima optuženog M... B... i svjedoka G... Z..., sud je zaključio da optuženi jeste počinio krivično djelo. </span>
</p>
<p class="p2"></p>
<p class="p2">
<span>Nesporno je da su kritične noći iz vozila oštećenog V... B... otuđeni predmeti – CD i parfem budući da to proizilazi iz iskaza svjedoka oštećenog a vrijednost otuđenih predmeta utvrđena je na osnovu stručnog i objektivnog nalaza i mišljenja vještaka ekonomsko finansijske struke.</span>
</p>
<p class="p2"></p>
<p class="p2">
<span>Oštećeni V... B... dosledno je isticao da je svoje vozilo bio ostavio zaključano a kako je u njegovu unutrašnjost počinilac krivičnog djela ušao ne praveći oštećenja na bravi istog – o tome jasno govore konst...cije zapisnika o uviđaju , očito je da je počinilac krivičnog djela podesnim sredstvom otključao bravu na vozilu oštećenog. </span>
</p>
<p class="p2"></p>
<p class="p2">
<span>Nadalje je nesporno , slijedeći iskaze V... B...,  V... M... i M... G... da je u vozilu oštećenog zatečen M... B..., pri čemu je a kako je to već eleborirano sud objašnjenja M...a gdje je zapravo bio u momentu kada ova lica dolaze i gdje je otuđene predmete zatekao , tretirao kao paušalan pokušaj izbjegavanja odgovornosti pa je jedini racionalan zaključak da je upravo optuženi iz vozila oštećenog otuđio i parfem i CD.</span>
</p>
<p class="p2"></p>
<p class="p2">
<span>Postoje određene razlike u kazivanju V... B..., V... M... i M... G... – oštećeni V...B... kaže da je zatekavši optuženog u svom vozilu pitao istoga gdje je CD a ovaj mu je odgovorio da će ga odmah vratiti kada im je prišlo jedno lice – očito G... Z... i predalo mu CD , dok M... G... i V... Momčilo kažu da je zapravo M... B... otišao do vozila G... Z..., preuzeo od njega CD i zatim ga odnio u vozilo V...a. Međutim,  citirana razlika u kazivanju ne čini nespornom činjenicu – da je G... Z... predao CD M... B...u što znači da je optuženi bio izvadio CD iz vozila oštećenog i odnio ga u vozilo G...a a kako je kutija od parfema nađena uz vozilo G... Z... jasno je da je optuženi bio iznio iz vozila oštećenog pored CD-a i parfem. </span>
</p>
<p class="p2"></p>
<p class="p2">
<span>Optuženi M... B... je bio svjestan da provaljuje tuđe vozilo – otvarajući ga podesnim sredstvom i da pokušava otuđiti pokretne stvari iz vozila u namjeri da pribavi protivpravnu imovinsku k...t u vrijednosti većoj od 150,00 eura, što je očito i htio , te je jasno da je djelovao sa direktnim umišljajem. Krivično djelo je ostalo u domenu pokušaja jer je optuženi ušao u vozilo oštećenog, izvadio CD i parfem, iznio ih vani i odnio u vozilo G... Z... a zatim se vratio u vozilo oštećenog, očito u namjeri da nastavi sa oduzimanjem svega što bi još zatekao u vozilu, što znači da je njegova kriminalna aktivnost i dalje trajala kada je zatečen od strane V...a i M...a. </span>
</p>
<p class="p2"></p>
<p class="p2">
<span>Prilikom odlučivanja o kazni, shodno čl. 42 KZ sud je kao olakšavajuće okolnosti na strani optuženog  cijenio činjenice da se radi o oženjenom i nezaposlenom licu, lošeg  imovnog stanja, a kao otežavajuću okolnost je cijenio njegovu raniju osuđivanost utvrđenu iz izvoda iz kaznene evidencije, pa je sud primjenom čl.20 st.3 KZ, budući da je krivično djelo ostalo u stadijumu pokušaja,  osudio optuženog na kaznu zatvora u trajanju od 5 mjeseci, dakle ispod propisanog minimuma za ovo krivično djelo (primjenjujući i čl. 45 st.1 tač.1 i čl.46 st.1 tač.4 KZ),  kojom će se kaznom po ocjeni suda ostvariti svrha kažnjavanja iz čl. 32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ  a u izrečene kaznu optuženom će se uračunati shodno čl.51 KZ vrijeme koje je optuženi proveo u pritvoru počev od 7.02.2014.g. od 01,10 časova.</span>
</p>
<p class="p2"></p>
<p class="p2">
<span>Sud je shodno čl. 239 ZKP-a oštećenom V... B... dosudio imovinsko pravni zahtjev u iznosu od 15,00 eura budući da je to po nalazu i mišljenju vještaka ekonomsko-finansijske struke vrijednost parfema marke Trezor koji je otuđen, dok je u odnosu na ost...k imovinsko pravnog zahtjeva od 95,00 eura sud uputio oštećenog na pokretanje parničnog postupka (iz potvrde UP CB Nikšić o vraćanju privremeno oduzetih predmeta proizilazi da je oštećenom vraćen otuđeni CD radio dok se optužba uopšte nije ni odnosila na otuđivanje zvučnnika tako da u pogledu ostatka iznosa  imovinsko pravnog zahtjeva sud nije mogao isti dosuditi oštećenom).</span>
</p>
<p class="p2"></p>
<p class="p2">
<span>Sud je obavezao optuženog na plaćanje  troškova krivičnog postupka u iznosu od 74,00 eura, pri čemu se iznos od 44,00 eura odnosi na naknadu vještaku ekonomsko finansijske struke a iznos od 30,00 eura na paušal,  srazmjerno  složenosti i trajanju krivičnog postupka i imovnim prilikama optuženog. </span>
</p>
<p class="p2"></p>
<p class="p2">
<span>Iz iznijetih razloga, primjenom čl. 374 ZKP-a sud je odlučio kao u izreci presude.</span>
</p>
<p class="p2"></p>
<p class="p2">
<span>                            OSNOVNI SUD U NIKŠIĆU, dana 10.04.2014.g.</span>
</p>
<p class="p2"></p>
<p class="p2">
<span>    Zapisničar,                                                                       SUDIJA,</span>
</p>
<p class="p2">
<span>   Ćuzović Plana    s.r.                                                    Perović Ivan s. r.</span>
</p>
<p class="p2"></p>
<p class="p2">
<span>                              ZA TAČNOST OTPRAVKA TVRDI:</span>
</p>
<p class="p2">
<span>                                                   radnik suda</span>
</p>
<p class="p2"></p>
<p class="p2">
<span>PRAVNA POUKA:   Protiv ove presude dozvoljena je žalba u roku od 15  dana </span>
</p>
<p class="p2">
<span>                                od dana  prijema iste preko ovog SUDA VIŠEM </span>
</p>
<p class="p2">
<span>                                SUDU PODGORICA.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p7"></p>


</body>
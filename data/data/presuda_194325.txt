<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:justify;hyphenate:auto;font-family:Verdana;font-size:11pt;}
.p2{text-indent:0.5in;text-align:end;hyphenate:auto;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{margin-left:0.5in;text-align:justify;hyphenate:auto;font-family:Verdana;font-size:11pt;}
.p9{margin-left:0.25in;text-align:justify;hyphenate:auto;font-family:Verdana;font-size:11pt;}
.p10{margin-left:2.0in;text-align:justify;hyphenate:auto;font-family:Verdana;font-size:11pt;}
.p11{text-align:justify;hyphenate:auto;font-family:Times New Roman;font-size:12pt;}
.p12{text-align:justify;hyphenate:auto;font-family:Verdana;font-size:12pt;}
.p13{text-align:start;hyphenate:auto;font-family:Verdana;font-size:12pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>K. br. 221/11</span>
</p>
<p class="p3"></p>
<p class="p4">
<span>      </span>
<!--Image link to '0.emf' can be here-->
</p>
<p class="p3"></p>
<p class="p5">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span>	OSNOVNI SUD U BIJELOM POLJU, kao krivični prvostepeni sud, sudija pojedinac Dragan Mrdak,  uz učešće nameštenika suda zapisničara Koviljka Lješnjak,  odlučujući po optužnom predlogu Osnovnog državnog tužilaštva, u B. Polju, KT. br. 172/10 od 13.10.2010. godine, protiv okrivljenog S.F.a iz Bijelog Polja, zbog krivičnog djela uništenje i oštećenje javnih uredjaja iz čl. 328 st. 1  Krivičnog zakonika,  nakon održanog glavnog i javnog pretresa u prisustvu savjetnika u ODT-u B. Polje Smolović Slavenka, okrivljenog S.F.a, i oštećenih S.M.a i S.E.a,  a u odsustvu oštećenog S.S.a, dana 13.09.2011. godine, donio je i javno objavio:</span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>	Okrivljeni S.F.,  od oca M., majke A., rodjene S., rodjen ... godine u mjestu K., opština Bijelo Polje, sa prebivalištem u mjestu rodjenja, državljanin Crne Gore, po zanimanju taksista, oženjen, otac četvoro djece, pismen, sa završenom osnovnom školom, vojsku služio 1985. godine u Sloveniji, dobrog imovnog stanja, osudjivan, presudom Opštinskog suda u Sarajevu K. br. 492/81 od 26.06.1982. godine zbog krivičnog djela iz čl. 148 st. 1 KZ na dvije godine i jedan mjesec zatvora, presudom Opštinskog suda u Samoboru K. br. 114/04 od 26. travnja 2004. godine zbog krivičnog djela iz čl. 311 st. 1 KZ H na osam mjeseci zatvora uslovno na dvije godine. </span>
</p>
<p class="p6"></p>
<p class="p6">
<span>	Na osnovu čl. 373 st. 1. tač. 2 Zakonika o krivičnom postupku.</span>
</p>
<p class="p6"></p>
<p class="p6"></p>
<p class="p7">
<span>OSLOBAĐA SE OD OPTUŽBE</span>
</p>
<p class="p6"></p>
<p class="p8">
<span>Da je:</span>
</p>
<p class="p8"></p>
<p class="p1">
<span>- dana 18.01.2010. godine oko 17,00 časova u mjestu K.e, opština Bijelo Polje, oštetio javni uredjaj za vodu - rezervoar seoskog vodovoda, na način što je tupim predmetom - motikom presjekao vodovodno kablo i time onemogućio u snadbijevanju vode domaćinstva oštećenih S.E.a, S.S.a i S.M.a, </span>
</p>
<p class="p9"></p>
<p class="p1">
<span>- čime bi izvršio krivično djelo uništenje i oštećenje javnih uredjaja iz čl. 328 st. 1  Krivičnog zakonika, </span>
</p>
<p class="p6"></p>
<p class="p1">
<span>- jer nije dokazano da je izvršio krivično djelo za koje je optužen</span>
</p>
<p class="p1"></p>
<p class="p1">
<span>Troškovi postupka  padaju na teret budžeta CG.</span>
</p>
<p class="p1"></p>
<p class="p1">
<span>Oštećeni S.M., S.E. i S.S.o, se radi ostvarivanja imovinsko - pravnog zahtjeva upućuju  na parnični postupak.</span>
</p>
<p class="p10"></p>
<p class="p6">
<span>	</span>
</p>
<p class="p7">
<span>O b r a z l o ž e nj e</span>
</p>
<p class="p6"></p>
<p class="p6"></p>
<p class="p6">
<span>	Optužnim predlogom ODT-a u B. Polju, KT. br. 172/10 od 13.10.2010. godine optužen je S.F. iz K.a, opština Bijelo Polje,  zbog krivičnog djela uništenje i oštećenje javnih uredjaja iz čl. 328 st. 1 Krivičnog zakonika.</span>
</p>
<p class="p6"></p>
<p class="p6">
<span>	Presudom ovog suda K.br.551/10 od 15.12.2010. godine optuženi S.F. oglašen je krivim i osudjen na novčanu kaznu od 1.000,00€.</span>
</p>
<p class="p6"></p>
<p class="p6">
<span>	Rješenjem Višeg suda u B.Polju Kž.br.143/11 od 11.04.2011. godine ukinuta je ova presuda  i predmet vraćen prvostepenom sudu na ponovno sudjenje.</span>
</p>
<p class="p6"></p>
<p class="p6">
<span>	Glavni pretrers je održan i zaključen dana 13.09.2011. godine u prisustvu zamjenika ODT-a u B.Polju Smolović Slavenka, okrivljenog S.F.a i oštećenih S.M.a i S.E.a a u odsustvu  oštećenog S.S.a.</span>
</p>
<p class="p6"></p>
<p class="p6">
<span>	U završnoj riječi savjetnik u ODT-a je izjavio: - da imajući u vidu izvedene dokaze tokom postupka smatra da je činjenično stanje iz dispozitiva optužnog predloga dokazano, pa samim tim i utvrdjeno da je okrivljeni izvršio krivično djelo stavljeno mu na teret, predložio je da ga sud oglasi krivim i osudi na kaznu po zakonu.</span>
</p>
<p class="p6"></p>
<p class="p6">
<span>	Oštećeni S.M. i S.E. su se u završnoj riječi pridružili krivičnom gonjenju protiv okrivljenog i prema istom su istakli imovinsko pravni zahtjev. </span>
</p>
<p class="p6"></p>
<p class="p6">
<span>	Okrivljeni S.F. u svojoj odbrani u toku istražnog postupka u bitnom je istakao: da je tačno da je on dana 18.01.2010. godine oko 17,00 časova presjekao vodovodno kablo tupim predmetom - motikom, a da su predhodno njegovi rodjaci M., E. i S. pustili vodu prema njihovim kućama bez saglasnosti njega i njegovog brata Š.a sa njegovog izvorišta ''Raića bare'' koji izvor se nalazi na njegovoj parceli. Sa rodjacima M.m i E.om je u negovoru. Njegovi rodjaci imaju rješenje od nadležnog sekretarijata za izgradnju seoskog vodovoda sa izvora zvanog ''Raića bare'' lociranog u K.ama, medjutim u rješenju stoji da su prije početka izgradnje vodoprivrednog objekta investitori S.: M., E. i S. dužni da riješe imovinsko pravne odnose, odnosno da nadoknade štetu vlasniku, što oni nijesu učinili, a rodjaci su radove započeli samovoljno. Na glavnom pretresu dodao je da je u vrijeme kritičnog dogadjaja bio u Ulcinju, a da su oštećeni samovoljno bez ičijeg znanja kopali kanal preko njegovog imanja ka izvoru vode koji je takodje na njegovom imanju, pa pošto je saznao da kopaju vodu zvao je brata Š.a da to prijavi policiji, što je Š. i uradio. Policija je izvršila uvidjaj bez njega kao vlasnika parcele, slikala kanal za vodu i izvor, a S. nijesu imali pravo da bez njegovog odobrenja ulaze na njegov posjed i samovoljno kopaju na njegovom imanju. Potom je lično došao u Bijelo Polje, razgovarao sa policajcima koji su mu kazali da to nije njihova nadležnost, a on je zatim otišao na imanje i motikom prekinuo crijevo za vodu, jer je htio da zaštiti svoju imovinu. Potom je pošao kod vodoprivrednog inspektora koji mu je saopštio da S. nijesu smjeli da počnu kopanje, dok se ne riješe imovinsko pravni odnosi, a što piše u rješenju Opštine B. Polje od 04.11.2009. godine. On nije stanovnik Bijelog Polja, nikad nije dao saglasnost da S. kopaju i vode vodu sa njegovog imanja, a sa S.M.om on je u zavadi preko dvadeset godina. Na glavnom pretresu od 09.06.2011.godine dodao je, da je on samo branio svoju imovinu i da oštećeni nijesu smjeli da se uključuju na postojeći vodovod koji je bio zabranjen. U 1972. godini bilo je postavljeno kablo od izvora prema kućama i jedno vrijeme je korišćena voda sa ovog kabla za više domaćinstava, a 1996. godine po nalogu suda dio ovog kabla koji se prostirao preko njegovog imanja je presječen i uklonjen u dužini od 40m, odnosno sa njegovog imanja je mačeno kablo i sud je zabranio korišćenje ove vode. Oštećeni S. su njegdje u jesen 2009. godine pokušali da razvuku novo kablo preko njegovog imanja raskopavši tom prilikom zemlju u čemu su bili spriječeni od strane njegovog brata i policije koja je izašla na lice mjesta i zabranila im postavljanje kabla preko njegovog imanja. Oštećeni su negdje krajem 2009. godine ili početkom 2010. godine ne zna tačno jer nije bio na imanju pošto ne živi u B.Polju donijeli kablo za vodu stavili ga u izvor "Raića bare", razvukli preko njegovog imanja cijelom dužinom na mjestu gdje je  prethodno  po nalogu suda bilo uklonjeno kablo i potom ovo kablo povezali sa ostatkom kabla postavljenim 1972. godine a u daljem toku  priključili u "S.v bazen" koji je postojao kada su razvačili kablo, a od S.vog bazena starim kablom su  odveli vodu ka svojim kućama. Oštećeni su ovo novopostavljeno kablo zakopali preko njegovog imanja, to su uradili samovoljno jer su trebali da pitaju sve koji su imali pravo na  kablo iz 1972. godine, a postojala je i sudska zabrana da se voda sa "Rajića bare" ne koristi. Njega oštećeni nikad nijesu pitali da razvuku ovo kablo  nijesu mu nadoknadili nikakvu štetu nijesu ga pitali i ako su imovinski odnosi izmedju njih neriješeni, a 20 godina su odnosi izmedju njega i M.a premećeni zbog ovog kabla. Rješenje o vodoprivrednoj saglasnosti za oštećene njegov brat je dobio  pola godine nakon donošenja istog,  poznata mu je sadržina rješenja i to da su oštećeni  bili dužni da prije početka izgradnje i postavljanja kabla sa njim riješe imovinsko-pravne odnose i da mu nadoknade štetu, što oni uopšte nijesu uradili, nisu se pojavljivali i nasilno su bez njegovog saznanja izvršili prekopavanje zemljišta i preko njegove parcele razvukli kablo. On je od svoje 15-te godine odsutan iz K.a povremeno dodje da obidje svoju kuću i rodbinu i na drugi način nije mogao zaštititi svoju imovinu osim prekidanjem ovog kabla, a prethodno je obavijestio policiju i nadležne organe, niko se nije odazvao, ovo je prijavio inspektorima K. i I. koji su mu kazali "odkud mi znamo da je to tvoje imanje, kad ti nijesi tu"</span>
</p>
<p class="p6"></p>
<p class="p6">
<span>	U završnoj riječi okrivljeni je istakao da u ovom predmetu nije trebalo da dodje do optužbe protiv njega, već protiv oštećenih, iz izvedenih dokaza  proizilazi  da se nije smjelo raditi bez njegove saglasnosti i tražio je da ga sud oslobodi od optužbe.  </span>
</p>
<p class="p11">
<span>	</span>
</p>
<p class="p11">
<span>	</span><span class="s1">Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećene S.M.a i S.E.a, i svjedoke S.Š.a, I.DŽ.a, S.J.a, K.M., pročitao i to: rješenje Sekretarijata za finansije i razvoj Opštine B. Polje broj Up. 05/4-202/09 od 04.11.2009. godine, zapisnik o inspekciskom pregledu Vodoprivrednog inspektora od 07.04.2010. godine, izvršio uvid u fototehničku dokumentaciju UP PJ B. Polje broj 25/10 od 25.10.2010. godine, izvršio uvid u dopunu ugovora o razmjeni nepokretnosti,  izvršio uvid u izvod iz kaznene evidencije na ime okrivljenog.  </span>
</p>
<p class="p6"></p>
<p class="p6">
<span>	Sud je odbio predlog ODT-e da se u dokaznom postupku  u svojstvu svjedoka sasluša svjedok S.F.na okolnosti sačinjavanja dopune ugovora o razmjeni nepokretnosti, jer je po ocjeni suda činjenično stanje u dovoljnoj mjeri utvrdjeno ostalim izvedenim dokazima.</span>
</p>
<p class="p6"></p>
<p class="p6">
<span>	Sud je odbio predlog oštećenog S.M.a da se u dokaznom postupku sasluša adv. Č.K.na okolnosti sačinjavanja dopune ugovora o razmjeni nepokretnosti, jer je po ocjeni suda činjenično stanje u dovoljnoj mjeri utvrdjeno ostalim izvedenim dokazima</span>
</p>
<p class="p1">
<span> </span>
</p>
<p class="p6">
<span>	Cijeneći odbranu okrivljenog dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da nije dokazano  da je okrivljeni izvršio krivično djelo uništenje i oštećenje javnih uredjaja iz čl. 328 st. 1  Krivičnog zakonika, stavljeno mu na teret optužnim prelogom ODT-e.</span>
</p>
<p class="p6"></p>
<p class="p6">
<span>	Naime, iz iskaza  svjedoka - oštećenog S.E.a datog u toku istražnog postupka proizilazi: - da je kritičnog dana oko 17,00 časova bio u mjestu K.e i da je primijetio S.F.a i Š.a kako idu niz livadu nasprem prodavnice P.G.i da nose poljoprivredni alat. Ova lica su na kaptaži ''Raića bara'' presjekli vodovodno kablo koje snadbijeva vodom njegovu porodicu, porodicu S.E.a, S.S.a i S.Š.a. Vodovodno kablo je postavljeno i kaptirano 1972. godine, a razlog za ovo presijecanje je da bi se prekinuo dovod vode S.S.u. Oni su od Sekretarijata opštine dobili rješenje za izgradnju seoskog vodovoda sa izvora zvanog ''Raića bare'' i imali su namjeru da sa ovog izvora uključe vodu postojećim kablom do njihovih kuća u dužini od nekih 120 m a da potom naprave bazen i kaptažu gdje bi se voda dijelila na četiri jednaka dijela, odnosno svako bi od bazena posebnim kablom doveo vodu ka svojoj kući. Dodao je da je S.Š.u bilo poznato ko je prekinuo kablo, jer je Š. prisustvovao prekidanju kabla, a predhodno je prijetio da će prekinuti kablo pa ga je policija upozorila da to ne radi. Na glavnom pretresu dodao je, da okrivljeni brani vodu koja je dovedena još prije 30 godina. Iskaz ovog svjedoka sud je prihvatio, jer je isti potvrdjen navdima iz odbrane okrivljenog i ostalim izvedenim dokazima.</span>
</p>
<p class="p6"></p>
<p class="p6">
<span>	Iz iskaza svjedoka - oštećenog S.M.a datog u toku istražnog postupka proizilazi da: - je kritičnog dana oko 17,00 časova bio u mjestu K.e i da je primijetio S.F.a i Š.a kako idu niz livadu nasprem prodavnice P.G.i da nose poljoprivredni alat. Ova lica su na kaptaži ''Raića bara'' presjeki vodovodno kablo koje snadbijeva vodom njegovu porodicu, porodicu S.E.a, S.S.a i S.Š.a. Vodovodno kablo je postavljeno i kaptirano 1972. godine, a razlog za ovo presijecanje je da bi se prekinuo dovod vode S.S.u. Oni su od Sekretarijata opštine dobili rješenje za izgradnju seoskog vodovoda sa izvora zvanog ''Raića bare'' i imali su namjeru da sa ovog izvora uključe vodu postojećim kablom do njihovih kuća u dužini od nekih 120 m a da potom naprave bazen i kaptažu gdje bi se voda dijelila na četiri jednaka dijela, odnosno svako bi od bazena posebnim kablom doveo vodu ka svojoj kući. Na glavnom pretresu dodao je da je voda bila osporena zbog nedostatka projekta i neuradjenih analiza a da su oni nakon dobijene saglasnosti trebali da urade bazen samo da bi podijelili vodu, kablovi za vodu su bili razvučeni i zakopani još 1995. godine kada su počeli sudski postupci, kada je voda isključena sa kaptaže, a u novembru 2009. godine postupajući po rješenju o vodoprivrednoj saglasnosti opštine B. Polje oni su opet priključili vodu, s tim što pravo na izvor imaju brat okrivljenog S.Š. i S.M., S.S.o i S.E.. Dodao je da je S.Š.u bilo poznato ko je prekinuo kablo, jer je Š. prisustvovao prekidanju kabla, a predhodno je prijetio da će prekinuti kablo pa ga je policija upozorila da to ne radi.  Na glavnom prertresu od 09.06.2011. godine dodao je, da je od 70-tih  godina postojalo kablo  koje je bilo prekinuto u dužini od 12 - 13 m preko parcele okrivljenog pa su oni iskopali  kanal za ovo kablo  pružili 12 - 13 m kabla, a potom sa dvije spojnice ovo kablo povezali  na već postojeće kablo  iz 1972. godine, a okrivljeni je presjekao novopostavljeni dio kabla. Upozoren na razlike u kazivanju istakao je: -  da je kablo bilo razvučeno 1972. godine a da je kablo  1975. godine u jednom  dijelu bilo prekinuto u dužini 10 - 12 m, i tada su počeli sudski postupci, a kablo je bilo prekinuto po nalogu suda dok se ne pribavi saglasnost. Kada su oni dobili vodoprivrdnu saglasnost pričali su sa F. bratom Š.om on je sporio da se postavi kablo pa su oni 2 ili 3 puta bez kopanja preko zemlje spajali postojeće kablo  komadom cirijeva dužine 10 - 12 m, Š. im je  2 - 3 puta uklanjao ovo crijevo, pa su oni na kraju obavijestili policiju kada im je policajac I. kazao "što se mene tiče, vi to spojite, ali nemoj da bude neke svadje, pa su on i E. spojili ovo crijevo, otkopali zemlju i zagrnuli ga, nekih dva mjeseca je točala voda kroz ovo crijevo i na kraju je F. presjekao crijevo. Š.a je nazvao vodoprivredni inspektor J.S.i rekao, pokušajte da se dogovorite i da sastavite crijevo, a ako  nema dogovora ići će preko suda. Navode iz iskaza ovog svjedoka da mu je  svjedok I. odobirio spajanje kabla za vodu sud nije prihvatio i iste je cijenio kao sračunate u cilju otežavanja krivično-pravnog položaja okrivljenog, dok je ostale navode iz iskaza ovog svjedoka sud prihvatio jer su isti u bitnom potvrdjeni navodima iz odbrane okrivljenog, te ostalim izvedenim dokazima.</span>
</p>
<p class="p6"></p>
<p class="p6">
<span>	Iz iskaza svjedoka S.Š.a u toku istražnog postupka proizilazi da mu nije poznato ko je presjekao vodovodno kablo kritičnog dana, ali su predhodno njegovi rodjaci M., E. i S. pustili vodu prema njihovim kućama, bez saglasnosti njega i njegovog brata F.a i to sa izvorišta ''Raića bare'' koji izvor se nalazi na zajedničkoj parceli njega i njegovog brata F.a. S. M., E. i S. posjeduju rješenje nadležnog Sekretarijata Up. br. 05/4-202/09 od 04.11.2009. godine za izgradnu seoskog vodovoda sa izvora zvanog ''Raića bare''. Medjutim u rješenju stoji da su investitori S. M., E. i S. prije početka izgradnje dužni da riješe imovinsko prvni odnos, odnosno da nadoknade štetu vlasniku, što investitori nijesu učinili, a radove su počeli samovoljno. Na glavnom pretresu dodao je da je voda od izvora ''Raića bare'' za porodice S.a dovedena 1972. godine, da je kablo za vodu 1980. godine prekinuo S. M. i skrenuo ka svom imanju, te su potom nastali problemi oko ove vode i sudski postupci, pa je odlukom Vrhovnog suda naloženo da se isključi gravitacioni vodovod sa izvora zvanog ''Raića bara'', i ovaj vodovod nije bio u funckiji sve do januara 2010. godine kada su S. E., M. i S. ovu vodu opet pustili u funkciju. Crijevo je na dužini od 30 m kroz njegovo imanje bilo otkopano po naredbi Vrhovnog suda, a prošle godine M., E. i S. su pokušali da prespoje ovih trideset metara crijeva, a on je pozvao policiju, policija je naložila da se prekine ovo crijevo i kazala da će podnijeti krivičnu prijavu S.ma za samovlašće. Zemlja i izvor vode su na imanju koje je njegovo i bratovo zajedničko vlasništvo. On se u januaru 2010. godine obratio Vodoprivredi da se obustave radovi dok se ne riješe imovinsko pravni odnosi, a u aprilu mjesecu 2010. godine izašao je vodoprivredni inspektor Opštine B. Polje i sačinio zapisnik. Na glavnom pretresu od 09.06.2011. godine dodao je  da su u proljeće 2009. godine prije dobijanja vodoprivredne saglasnosti M. i E. prokopali kanal kroz njihovo imanje što je on zabilježio na video-kameri i o čemu je obavijestio  dežurnu službu policije a nakon što su oštećeni dobili vodoprivrednu saglasnost policija je deset dana naveče dolazila kod njega kući ubjedjivala ga  i prijetila mu da oštećenima dozvoli priključenje vode. Poznato mu je da su oštećeni urgirali kod vodoprivrednog inspektora S.a da što prije donese rješenje i to posle kidanja crijeva a ovo mu je pričao inspektor S.. Navode iz iskaza ovog svjedoka da mu nije poznato ko je prekinuo vodovodno kablo,  i da je policija naložila da se prekine kablo, sud nije prihvatio i iste je cijenio kao isključivo date u cijelu olakšavanja krivično-pravnog položaja okrivljenog, dok je ostale navode iz iskaza ovog svjedoka sud u potpunosti prihvatio kao jasne, logične i uvjerljive, nesračunate na otežavanje ili pak olakšavanje krivično-pravnog položaja okrivljenog, a potvrdjene ostalim izvedenim dokazima.</span>
</p>
<p class="p6">
<span> </span>
</p>
<p class="p6">
<span>	Iz iskaza svjedoka I.DŽ.a proizilazi: da on poznaje oštećenog S.M.a i okrivljenog S.F.a.  On je namještenik Uprave policije i sjeća se da su bile dvije prijave od stane S.a ne zna da li  od okrivljenog ili oštećenih te je potom obavljao informativne razgovore sa okrivljenim  i oštećenim. Jedna prijava se odnosila na oštećenje vodne instalacije,  a druga prijava se odnosila  na spor oko prava korišćenja, načina korišćenja, održavanja kaptaže, odnosno prespajanja crijeva. Preventivno je djelovao i upozorio obje strane S.a da mirno riješe spor, a da  kod Opštinskog inspektora za vodoprivredu urede pravo i način korišćenja sporne kaptaže i crijeva ili da podju na sud.  Prijave su sigurno bile prije marta 2010. godine i postupajući po prijavama on nije izlazio na lice mjesta niti je gledao kaptažu i crijevo. Oni iz policije nemaju ovlašćenja da raspravljaju o tome gdje su medjaši, na čijem zemljištu su izvori i crijeva, jer je to posao suda. Nije siguran, a misli da su mu oštećeni pokazivali neku vodoprivrednu saglasnost mada to njega nije zanimalo jer on nije ovlašćen da razmedjava i da utvrdjuje  ko je u pravu. Koliko se sjeća predmet spora izmedjuj S.a bilo je kablo - crijevo za vodu i jedan od njih je drugom osporavao korišćenje vode i presijecao kabal. Ne sjeća se sadržine razgovora sa M.om i Š.om, zna da im je govorio da se ne svadaju i da se ne tuku  i da ih je uputio na nadležne institucije. On nikom nije prijetio niti je za to ovlašćen, a nije mogao tjerati nekoga da nešto pusti ili da nešto brani, samo je intervenisao da se smire strasti i da se S. ne svadjaju i ne tuku. Okrivljeni ga je preko telefona zvao iz Ulcinja pojasnio mu da je kablo za vodu kopano preko njegovog imanja bez njegovog znanja i saglasnosti, a on je okrivljenom odgovorio da neće izaći na lice mjesta, jer to nije njegova obaveza i uputio ga na vodoprivrednu inspekciju i sud. Smatra da je policajac K. koji je izlazio na lice mjesta o dešavanjima izmedju S.a obavijestio nadležnog tužioca. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično - pravnog položaja okrivljenog, a potvrdjen navodima iz odbrane okrivljenog i  izvedenim dokazima.</span>
</p>
<p class="p6"></p>
<p class="p6">
<span>	Iz iskaza svjedoka S.J.a proizilazi: da se Opštinskom sekretarijatu za finansije i razvoj prije više od godinu dana obratio S.e M. sa zahtjevom da se za četiri domaćinstva izda vodoprivredna saglasnost, s tim što su ova domaćinstva imala rješenje o utvrdjenim vodoprivrednim uslovima, na osnovu kojih uslova su trebali da rade projektnu dokumentaciju za izgradnju vodovoda za ova četiri domaćinstva. Kao ovlašćeni službenik opštine od S.a je tražio da mu donesu rješenje o utvrdjenim vodoprivrednim uslovima i projektnu dokumentaciju. Par dana nakon ovog dogadjaja S. se obratio pisanim zahtjevom Sekretarijatu opštine i uz zahtjev priložio traženu dokumentaciju, a u zahtjevu naveo da je lice na koje je glasilo rješenje preminulo i da je on jedan od naslednika koji je naslijedio i kuću, pa je  po osnovu Zakona o vodama to bio osnov za izdavanje rješenja o vodoprivrednoj saglasnosti koje rješenje je on donio i potpisao. Rješenjem je obavezan podnosilac zahtjeva, a istovremeno i investitor S.M. da objekat uradi po tehničkoj dokumentaciji kojom je  bila predvidjena izgradnja četiri priključka, a da prije izgradnje objekta za slučaj da ima neriješenih imovinsko-pravnih odnosa, te odnose riješi sa vlasnicima zemljišta preko čijih imanja je trebalo da se radi vodovod, a za slučaj da ne postigne dogovor sa vlasnicima imanja da to kao prethodno pitanje u  Upravnom postupku riješi sa vlasnicima imanja pred nadležnim sudom.  Nekoliko dana poslije ovoga  kod njega je došao S.Š. kao zainteresovano lice i tražio da mu objasni zašto je donio rješenje da neko na njegovoj imovini može raditi bez njegove saglasnosti. Š.u je objasnio da za sve radove koje investitor preduzme mimo izdatog rješenja nadležnost pripada Vodoprivrednom inspektoru odnosno Komunalnoj inspekciji i da se njima obrati pošto su oni ovlašćeni da donose rješenja o obustavi radova. Nekoliko dana poslije ovoga kod njega je opet  došao S.Š. sa bratom S.F.om i obavijestili su ga  da se bez njihove saglasnosti i dozvole izvode radovi na njihovom imanju i da oni neće to dozvoliti.  S.ma je objasnio sadržinu rješenja i kazao da insvestitor bez njihove saglasnosti nije mogao da započne radove na njihovom imanju, a pošto mu nijesu podnijeli dokaze da su sa investitorom riješili imovinsko-pravne odnose on ih je uputio na  nadležnu vodoprivrednu inspkciju pošto on nije bio nadležan da rješava imovonsko-pravne odnose izmedju investitora S.M.a s jedne strane i S.F.a i Š.a s druge strane. Kasnije ga je investitor S.M. obavijestio da mu je neko oštetio crijevo za vodu i da je to prijavio policiji kazavši mu tom prilikom "da je vodovod već postojao, da on nije izvodio nikakve zemljane radove na imanju  S.F.a i Š.a, već da je  vodovod - crijevo samo osposobio - stavio u funkciju i da je  u toku postupak kod suda".  Postupak oko odnošenja ovog rješenja  nije bio hitan  ništa nije  radjeno na brzinu postoji uredna dostava rješenja svim zainteresovanim strankama, a i suprotna stanka je bila upoznata sa sadržinom rješenja.  On je pokušao da porjeduje izmedju  S.M.a i S.Š.a oko spornog crijeva za vodu, medjutim to mu nije uspjelo.  S.M. mu je donio skicu parcela i pokazao mu  sporazum o ranijoj zamjeni parcela, koji sporazum je bio uslov za izgradnju vodovoda. S.M.u je rekao "ako imate riješene imovinsko-pravne odnose, nemate problema, vodite vodu", a pošto se  javio Š. koji je osporio te radove  kazao im je " da to riješe pred nadležnim organom, odnosno sudom". Na njegovo rješenje nije bilo formalne žalbe s tim što se M. pojavio kod njega i ispričao da mu  razdvajaju crijevo i da on mora da ga spaja i da su mu  F. i Š.  srušili kaptažu, te je on  M.a uputio da se obrati sudu,  a on nikad nije izašao na lice mjesta, gdje se prostire sporni vodovod. On nije donosio rješenja da S.M. obustavi radove jer to nije njegova nadležnost, a  poznato mu je  da je njegov kolega N.V.donio rješenje o obustavi radova na spornom vodovodu. M.u je kazao da ako vodovod faktički postoji i ako oni  imaju riješene imovinsko-pravne odnose, da u tom slučaju može vršiti orpavku crijeva, čak i uz asistenciju policije. M. mu je pokazao sporazum, a on mu je rekao "ako je sporazum u redu, obratite se nadležnom organu i dobićete asistenciju policije za izgradnju vodovoda".  Voda je opšte dobro i u konkretnom slučaju  medju strankama postoji prethodno pitanje - neriješeni  imovinski odnosi čije rješavanje nije u nadležnosti Sekretarijata Opštine već suda, pa on nije ovlašćen da nekom pušta ili brani vodu. S.M. mu je objasnio da S.F. i Š. kao suprotna strana nijesu zainteresovani da vodovod radi i da se stavi u funkciju, a nije pominjao da tu ima neki spor, već je objasnio da tu ima stari vodovod koji treba samo dograditi i podijeliti vodu. M. mu nije donio posjedovni list  iz kojeg bi se moglo zaključiti  na čijem imanju je  izvor vode  za planirani vodovod, njemu je bilo sumljivo zašto vodovod nije u funkciju, ali o tome M.a ništa nije pitao. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično - pravnog položaja okrivljenog, a potvrdjen ostalim izvedenim dokazima.</span>
</p>
<p class="p6"></p>
<p class="p6"></p>
<p class="p6">
<span>	Iz iskaza svjedoka K. M. proizilazi: - da je on duže vremena radio  kao sektorac na području K.a, da S.e poznaje makar iz vidjenja, ali da se zbog proteka vremena najbolje ne sjeća detalja vezanih  za izvor "Rajića bara" i spor oko  vode izmedju S.a. Postupao je po prijavi gradjana ne zna kojeg S.a, pa je  došao na lice mjesta sa Krim.tehničarom D. tu je bio i S.M., sjeća se da je bilo loše vrijeme, oni su došli do jedne kaptaže koja se nalazila u jednoj livadi gdje je bilo presječeno neko crijevo za vodu, tu je bio neki kamen za koji im je  M. tvrdio da potiče  od oštećenja na kaptaži. Krim. tehničar je fotografisao lice mjesta, a M. im je kazao "da je crijevo za vodu presjekao S.F.". M. je  objašnjavao kome šta pripada od imanja, kome pripada voda i njihove ranije dogovore ali se on tih detalja ne sjeća najbolje. Nakon ovoga on je preko telefona pozvali S.F.a da dodje u policiju i da da izjavu i koliko mu je poznato, on je došao i dao izjavi kolegi I.DŽ.u, a potom su oni napravili službenu zabilješku i tužiocu dostavili službenu  zabilješku i dokumentaciji. On nema ovlašćenje i nadležnosti da nekom dozvoli da vodi vodu ili da je ne vodi, tako da nije ništa komentarisao oko vode niti je nekom davao sugestije, predloge ili naredjenja. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično - pravnog položaja okrivljenog, a potvrdjen ostalim izvedenim dokazima.</span>
</p>
<p class="p6"></p>
<p class="p6">
<span>	Iz dopune ugovora o razmjeni nepokretnosti proizilazi, da je povodom ugovora o razmjeni nepokretnosti od 25.03.2003. godine sačinjena i interna dopuna istog, na način  što su ugovornik S. M. i saugovarač S. F. dogovorili da  sa glavnog seoskog puta, sporedni put  koji ide ka kući S. F.a je samo njegov lični put, a zajednička voda, koja se nalazi u selu - zaseoku "Raića bare",  a koja je pod sporom riješiće se saglasno na način što će se napraviti propisana kaptaža i bazen, te će se podijeliti  na  četiri zajednička dijela kako je bilo i ranije predvidjeno. Ugovornik M. se obavezuje da  saugovorniku F.u kupi tri bunta mrežne žice ili mu pak isplati protivvrijednost iste.  Na dopuni ugovora je štambilj i potpis adv. Č.K.a, a ugovor je potpisan od strane ugovornika i saugovornika. Prilikom ocjene ovog dokaza sud je  imao u vidu da stranke nijesu prezentirale osnovni ugovor o razmjeni nepokretnosti, te sud isti nije mogao cijeniti u smislu čl. 4 Zakona o prometu nepokretnosti.</span>
</p>
<p class="p6"></p>
<p class="p6">
<span>	Iz rješenja Sekretarijata za finansije i ekonomski razvoj Opštine Bijelo Polje broj UP 05/4-202/09 od 04.11.2009. godine utvrdjuje se da je S.M.u, S.E.u i S.S.u iz K.a izdata vodoprivredna saglasnost za izgradnju seoskog vodovoda sa izvora  zvanog ''Raića bare'' lociranog u K.ama, opština Bijelo Polje. Investitori su obavezani da seoski vodovod izgrade prema tehničkoj dokumentaciji. Vlasnik zemljišta je dužan dozvoliti investitoru izvodjenje radova, radi odvodjenja vode preko njegovog zemljišta na osnovu vodoprivredne saglasnosti, a investitori su dužni da  prije početka izgradnje riješe imovinsko pravne odnose i naknade štetu vlasniku, čiju će visinu, ukoliko se isti ne usaglase utvrditi Osnovni sud u Bijelom Polju. </span>
</p>
<p class="p6"></p>
<p class="p6">
<span>	Na fototehničkoj dokumentaciji Uprave policije PJ B. Polje broj 25/10 prikazani su izgled kaptaže i oštećeno - presječeno kablo za vodu.</span>
</p>
<p class="p6"></p>
<p class="p6">
<span>	Iz zapisnika o inspekcijskom pregledu vodoprivrednog inspektora Opštine B. Polje od 07.04.2010. godine proizilazi da je pregled izvršen po zahtjevu S.Š.a i da je pregledom konstatovano da su S. M., E., S. i Š. postupili po rješenju Sekretarijata za privredu, finansije i ekonomski razvoj opštine B. Polje UP 05/4-202/09 od 04.11.2009. godine, kojim su dobili saglasnost za izgradnju vodovoda sa izvora zvanom ''Raića bare''. Pošto investitori nijesu riješili imovinsko prvne odnose za naknadu štete isti ne mogu izvoditi nikakve radove do njihovog rješavanja. Investitorima je naloženo da riješe imovinsko pravne odnose </span>
</p>
<p class="p6"></p>
<p class="p6">
<span>	Navode iz odbrane okrivljenog da su oštećeni radove započeli samovoljno i da isti nijesu imali pravo bez njegovog odobrenja da ulaze na njegov posjed i kopaju po njegovom imanju sud je u potpunosti prihvatio jer su ovi navodi potvrdjeni izvedenim dokazima u toku postupka. Naime, rješenjem o vodoprivrednoj saglasnosti oštećenima je dozvoljena izgradnja seoskog vodovoda sa izvora zv. "Raića bare" s tim što je istim rješenjem investitorima - oštećenima naloženo da prije početka izgradnje vodoprivrednog objekta riješe imovinsko - pravne odnose, odnosno da nadoknade štetu vlasniku  čiju visinu ukoliko se isti ne saglase, će utvrditi Osnovni sud u Bijelom Polju. </span>
</p>
<p class="p6"></p>
<p class="p6">
<span>	Iz izvedenih dokaza proizilazi da se u konkretnom slučaju radi o vodovodu za tri kuće oštećenih S.a,  za koji vodovod su pravni prethodnici oštećenih 1972. godine kaptirali izvor i iskopali kanal od 1100 m, postavili kabal i sproveli vodu do česme sa koje su vodu koristili  pravni prethodnici oštećenih. Republički vodorpivredni inspektor 1995. godine je naložio da se snadbijevanje vodom na ovaj način obustavi i pribavi vodoprivredna saglasnost, te je ovaj vodovod bio van funkcije sve do 2010. godine kada su oštećeni nakon dobijene vodoprivredne saglasnosti, a prije nego što su riješili imovinsko-pravne odnose povezali novim kablom do 40 m uklonjenog kabla za vodu koje se prostiralo preko parcela okrivljenog i njegovog brata Š.a, a zatim isto kablo zakopali, a koje kablo prethodno nije postojalo jer  je bilo uklonjeno po nalogu Republičkog vodoprivrednog inspektora. Okrivljeni je prekinuo novopostavljeno kablo za vodu i to u dijelu kuda se ovo kablo prostiralo preko njegovog imanja.</span>
</p>
<p class="p6"></p>
<p class="p6">
<span>	U konkretnom slučaju postajala je sudska zabrana da se ne koristi voda sa izvora "Raića bare" sprovedena do kuća oštećenih, kablom postavljenim 1972. godine. Novopostavljenih 40 m kabla oštećeni su postavili radi napajanja vodom njihove tri kuće i radi zadovoljenja samo njihovih potreba, te se  ovaj kabal ne može smatrati uredjajem za javnu upotrebu pošto isti nije služio  zadovoljenju opštih potreba za vodom stanovništva sela K.e ili pak nekog drugog mjesta.</span>
</p>
<p class="p6"></p>
<p class="p6">
<span>	Optužnim predlogom je predstavljeno da je okrivljeni uništio javni uredjaj za vodu - rezervoar seoskog vodovoda, što je suprotno izvedenim dokazima iz kojih proizilazi da su oštećeni imali namjeru da vodu sa izvora "Raića -bare" sprovedu postojećim kablom i da naprave bazen -rezervoar u kom bi se voda podijelila na četiri dijela posebnim kablovima do svakog domaćinstva, a bazen - rezervoar na izvoru "Raića -bare" nije postojao   što se potvrdjuje i iz  uvidjajna fotodokumentacije odbrane okrivljenog i izvedenih dokaza, pa sa navedenih razloga okrivljeni nije mogao oštetiti "rezervoar seoskog vodovoda" kako je to predstavljeno optužnim predlogom.</span>
</p>
<p class="p6">
<span>	Okrivljeni je u svojoj odbrani istakao: - da je postojala sudska zabrana za korišćenje vode sa izvora "Raića - bara" kablom za vodu iz 1972. godine, i da su imovinsko-pravni odnosi izmedju njega i oštećenih bili sporni što je potvrdjeno svim izvedenim dokazima, da njega oštećeni nikad nijesu pitali da kopaju preko njegovog imanja i da postave novo kablo preko njegovog imanja niti su mu oni nadoknadili štetu prouzrokovanu izvedenim radovima.</span>
</p>
<p class="p6"></p>
<p class="p6">
<span>	Rješenjem o vodoprivrednoj saglasnosti  od 04.11.2009. godine investitorima - oštećenima S.M.u, S.E.u i S.S.u je naloženo da prije početka izgradnje vodoprivrednog objekta riješe imovinsko-pravne odnose, odnosno da nadoknade štetu vlasniku, suprotno ovome po kazivanju svjedoka S.Š.a investitori - oštećeni su 2 do 3 puta preko njegove zemlje i zemlje njegovog brata okrivljenog F.a, na mjestu i u dijelu gdje je kablo iz 1972. godine bilo uklonjeno postavljali preko zemljišta novo kablo, povezivali ga spojnicama za staro kablo, on im je ovo kablo uklanjao da bi oštećeni na kraju nedostajući dio kabla, postavili,  povezali i zakopali preko parcela zemljišta vlasništvo njegovo i njegovog brata, iz čega proizilazi zaključak da su oštećeni samovoljno - bez saglsasnosti vlasnika parcela okrvljenog i njegovog brata Š.a izvršili postavljanje novog kabla u dužini od 40 m i povezivanje istog  sa kablom iz 1972. godine, a da prethodno sa vlasnicima nijesu riješili imovinsko-pravne odnose, kako im je to rješenjem o vodoprivrednoj saglasnosti bilo naloženo, odnosno da nijesu imali odobrenje vlasnika za izvodjenje ovih radova na njihovom zemljištu u kom pravcu je i vodoprivredni inspektor Opštine Bijelo Polje na zapisnik od 07.04.2010. godine naložio obustavu daljih radova investitora na izgradnji vodovoda.</span>
</p>
<p class="p6"></p>
<p class="p6">
<span>	Oštećeni su prilikom postavljanja  novog kabla od 40 m postupali samovoljno, jer prethodno nijesu riješili imovinsko - pravne odnose sa vlasnicima parcela okrivljenim i njegovim bratom Š.om preko kojih su  novim kablom trebali da povežu   kablo za vodu iz 1972. godine.</span>
</p>
<p class="p6"></p>
<p class="p1">
<span>Iz izvedenih dokaza  proizilazi da presječeno kablo za vodu nije imalo karakter javnog uredjaja i da je isto postavljeno bez saglasnosti vlasnika zemljišta okrivljenog S.a, da nije dokazano da je okrivljeni oštetio rezervoar seoskog vodovoda, pa je sud okrivljenog zbog nedostatka dokaza oslobodio od optužbe.</span>
</p>
<p class="p1"></p>
<p class="p1">
<span>Odluka o troškovima postupka  zasnovana je na čl.230 ZKP-a.</span>
</p>
<p class="p1"></p>
<p class="p1">
<span>Shodno čl. 236 Zakonika o krivičnom postupku sud je oštećene S.M.a, S.E.a i S.S.a uputio na parnični postupak radi ostvarivanja imovinsko pravnog zahtjeva.</span>
</p>
<p class="p6">
<span>		</span>
</p>
<p class="p1">
<span>Sa navedenih razloga sud je shodno čl. 373 tač. 1 st.2 odlučio kao u izreci presude.</span>
</p>
<p class="p6"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p7">
<span>Dana  13.09.2011. godine</span>
</p>
<p class="p6"></p>
<p class="p6">
<span>ZAPISNIČAR,							    S U D I J A</span>
</p>
<p class="p6">
<span>Koviljka Lješnjak, s.r			          		 Dragan Mrdak, s.r</span>
</p>
<p class="p12"></p>
<p class="p12"></p>
<p class="p13"></p>
<p class="p14"></p>


</body>
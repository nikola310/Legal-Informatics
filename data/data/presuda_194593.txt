<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Arial;font-size:14pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:start;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 239/11</span>
</p>
<p class="p2">
<span>	 </span>
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE </span>
</p>
<p class="p4"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak zapisničara, postupajući po optužnom predlogu ODT-a iz B. Polja Kt. br. 136/11 od 10. 05. 2011. godine, protiv okrivljenog K.D.a iz Bijelog Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog usmenog, glavnog i javnog pretresa, u prisustvu zamjenika u ODT-u B. Polje Zvrko Denisa, okrivljenog K.D.a i oštećenog R.G.a, dana 23.09.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	Okrivljeni K.D., JMBG ..., od oca R. i majke M., rođene K., rođen, . .. . godine u Bijelom Polju, sa prebivalištem u mjestu S., opština Bijelo Polje, državljanin Crne Gore, neoženjen, pismen , sa završenom srednjom školom, lošeg imovnog stanja, neosuđivan.</span>
</p>
<p class="p4"></p>
<p class="p5">
<span>K r i v  j e</span>
</p>
<p class="p4"></p>
<p class="p4"></p>
<p class="p4">
<span>	Što je:</span>
</p>
<p class="p4"></p>
<p class="p4">
<span>	 - Dana 05. 03. 2011 godine, oko 21,30 h ispred ugostiteljskog objekta  vl. R.M.a u mjestu S., opština Bijelo Polje, lako tejelesno povrijedio oštećenog R.G.a, na način što ga je vrhom cijevi gasnog pištolja marke ''Cobra'' - sredstvom podobnim da tijelo teško povrijedi i zdravlje teško naruši, udario u predjelu nosa, usled čega je oštećeni zadobio povrede u vidu manjeg otoka u predjelu nosa  sa lijeve strane koji se nastavlja ka licu,</span>
</p>
<p class="p4"></p>
<p class="p6">
<span>- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p6"></p>
<p class="p7">
<span>- pa mu sud primjenom navedenog zakonskog propisa, i čl. 2, 4, 5, 13, 15, 32, 36, 42, 52, 53 i 54 Krivičnog zakonika te čl. 226, 229, i 374 Zakonika o krivičnom postupku  i z r i č e:</span>
</p>
<p class="p7"></p>
<p class="p7"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od 2 (dva) mjeseca i istovremeno odredjuje da se ista neće izvršiti, ukoliko okrivljeni u roku od 1 (jedne) godine ne izvrši novo krivično djelo.</span>
</p>
<p class="p4"></p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00 €,  a da na ime troškova krivičnog postupka plati iznos od  77,00 €, koje iznose će uplatiti na žiro račun br. 832-151-35 depozita novčanih kazni, troškova postupka i paušala, u roku od 15 dana, po pravnosnažnosti presude, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p4"></p>
<p class="p4">
<span>	Imovinsko pravnog zahtjeva nije bilo.</span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4">
<span>	Optužnim predlogom ODT-a iz  B. Polju, Kt. br. 136/11 od 10. 05. 2011. godine, optužen je K.D. iz B. Polja, da je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika u ODT-u B. Polju Zvrko Denisa, okrivljenog K.D.a, i oštećenog R.G.a.</span>
</p>
<p class="p4"></p>
<p class="p4">
<span>	U završnoj riječi zamjenik u ODT-u je istakao da je iz izvedenih dokaza proizilazi da je okrivljeni izvršio krivično djelo stavljeno mu na teret, što nesumljivo proizilazi iz iskaza oštećenog, te nalaza i mišljenja vještaka medicinske struke koji su u međusobnoj vezi. Zbog činjenica da okrivljeni ranije nije osuđivan i da zakonom zaštićeno dobro nije povrijeđeno u većem stepenu, predložio je da sud okrivljenom izrekne uslovnu osudu.</span>
</p>
<p class="p4"></p>
<p class="p4">
<span>	U završnoj riječi oštećeni se nije pridružio krivičnom gonjenju niti je prema okrivljenom istakao imovinsko pravni zahtjev.</span>
</p>
<p class="p4"></p>
<p class="p4">
<span>	Okrivljeni K.D. u svojoj odbrani istakao: da se kritične večeri oko 21,30 h, svojim vozilom dovezao do ispred kafane vlasništvo R.M.a koja se nalazi u mjestu S. - Bijelo Polje. Sa njim u društvu je bio D.Š.koji nije želio da uđe u kafanu i koji je pošao da ide kući. Iz kafane je izašao R.G. koji je kada ga je ugledao počeo da mu dobacuje i da ga psuje. R.a nije provocirao niti mu odgovarao na psovke i R. je potom krenuo ka njemu. A on je otvorio svoje vozilo izvadio pištolj marke ''Cobra'' koji je neispravan i u kom nije bilo metaka. Ovaj pištolj mu je stalno u vozilu i ne posjeduje okidač i metke i potpuno je neispravan. U trenutku kada je izvadio pištolj iz auta R. je nasrnuo na njega, zamahnuo rukom da ga udari a on je tada desnom rukom u kojoj nije bio pištolj i to otvorenom šakom R.a udario u predjelu lica, tačnije nosa. Pištolj mu je bio u lijevoj ruci i pištoljem nije udario R.G.a. Njima je tada prišao Š.D., i još neka lica koja su izašla iz kafane i kojima ne zna imena osim K.D.a i ova  lica su stala oko njih. R. je uzeo jedno drvo koje je bilo ispred kafane a zatim je  gađao drvetom i pogodio u njegovo vozilo. Posle ovoga su se razišli. Pištolj je predao policiji uz potvrdu o privremenom oduzimanju oružja. Istakao je da R.a nije udario u predjelu nosa već u samoodbrani otvorenom šakom u predjelu nosa. Na glavnom pretresu dodao je da mu je R. drug, mada posle ovog događaja ne pričaju, i nije mu poznato zašto ga je R. napao kritičnog događaja. Nije mu poznato da li je K.B. koga lično poznaje bio očevidac kritičnog događaja.</span>
</p>
<p class="p4"></p>
<p class="p4">
<span>	U završnoj riječi okrivljeni K.D.  istakao da mu je krivo što se desio ovaj događaj, bio je malo pod dejstvom alkohola, da R. nije pošao ka njemu do događaja ne bi došlo, jer su drugovi.  Napomenuo je da mu je žao i da se kaje i tražio je da sud prilikom odlučivanja cijeni sve olakšavajuće okolnosti i da ga što blaže kazni. </span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka  oštećenog R.G.a i svjedoke Š.D.a i K.B.a, pročitao iskaz svjedoka K.D.a sa zapisnika o saslušanju svjedoka pred istražnim sudijom ovog suda Kri.br. 122/11 od 26. 04. 2011 godine, pročitao izvještaj hitne pomoći od 12. 04. 2011 godine, broj protokola 3045 izdat na ime R.G.a, pročitao nalaz i mišljenje vještaka medicinske struke dr S.M.a  sa zapisnika Kri.br.122/11 od 12. 04. 2011 godine, pročitao potvrdu o privremenom oduzimanju predmeta - gasnog pištolja marke ''Cobra'' UP PJ Bijelo Polje od 06.03. 2011 godine, izvršio uvid u zapisnik o ispitivanju vozača da li ima alkohola u organizmu UP PJ Bijelo Polje od  06.03.2011 godine, izdat na ime R.G.a, izvršio uvid u zapisnik o ispitivanju vozača da li ima alkohola u organizmu UP PJ Bijelo Polje od  06.03.2011 godine, izdat na ime K.D.a, saslušao vještaka medicinske struke dr S.M.a, izvršio uvid u izvod iz KE za okrivljenog.Drugih predloga u toku dokaznog postupka nije bilo. </span>
</p>
<p class="p4"></p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje, i na osnovu istog zaključio da je okrivljeni izvršio krivično djelo, laka tjelesna povreda, iz čl. 152 st. 2 u vezi st. 1 Krivičnog zakonika za koje je kriv.</span>
</p>
<p class="p4"></p>
<p class="p4">
<span>	Navode iz odbrane okrivljenog da on kritičnog događaja nije udario pištoljem oštećenog u predjelu nosa kao i da je postupao u nužnoj odbrani, sud je cijenio kao isključivo usmjerene na izbjegavanje sopstvene krivice, te iste nije prihvatio, a ovi njegovi navodi su obezvrijeđeni izvedenim dokazima. </span>
</p>
<p class="p4"></p>
<p class="p4">
<span>	Naime iz iskaza oštećenog R.G.a saslušanog u svojstvu svjedoka proizilazi da je on zaposlen kao konobar u Ugostiteljskom objektu vlasnika  R.M.a, koji objekat se nalazi u naselju S., opština Bijelo Polje. Kritične večeri oko 21,30 h, kroz ulazna vrata objekta je primijetio da se ispred lokala parkira jedno vozilo. Izašao je pred lokal s namjerom da upozori vozača da vozilo ukloni sa ulaza. Iz vozila ''Opel'' bijele boje podgoričkih tablica, izašao je K.D. koga je poznavao od ranije i koji ga je bez ikakvog razloga počeo psovati, govoreći mu: '' jebem ti majku, šta ćeš da mi radiš'', koji je držao u ruci pištolj crne boje. U autu se nalazio D.Š.kojeg je poznavao od ranije i isti nije izlazio iz auta. A pošto se on nije pomjerao sa mjesta odakle po izlasku iz kafane stao, njemu je prišao K.D. a zatim ga je pištoljem  koji je držao u desnoj ruci udario jednom u predjelu nosa. Počela je da mu teče krv i krenuo je da bježi a iz vozila je izašao Š.D. i kazao '' to je po mom nagovoru da ti napravimo problem''. Tada su iz kafane izašli gosti K.M., K.D.o, K.D., K.M. je prišao K.D.u i odvukao ga do ograde a on je ušao u kafanu i obavijetio policiju. Na glavnom pretresu dodao je  da kritične večeri nije napao K.a  a da je njega K. udario pištoljem u predjelu nosa i to jednom vrhom od cijevi od pištolja u predjelu vrha nosa i to lijeve nozdrve, na vrhu nosa je imao ranu - razderotinu, koža je bila pukla, iz nosa je počela da mu teče krv. A udarac pištoljem je bio jačeg intenziteta. Prihvatajući medicinsku dokumentaciju izdatu na ime oštećenog i s njom u vezi nalaz i mišljenje vještaka medicinske struke, te pojašnjenje nalaza istog vještaka, sud navode iz iskaza ovog svjedoka da je od udarca pištoljem imao ranu-razderotinu i da mu je koža bila pukla,  i da je udarac cijevlju pištolja bio jakog intenziteta, nije prihvatio i iste je cijenio kao sračunate na otežavanje krivično pravnog položaja okrivljenog, dok je ostale navode iz iskaza ovog svjedoka, sud prihvatio kao jasne, logične i uvjerljive, nesračunate na otežavanje ili pak olakšavanje krivično pravnog položaja okrivljenog, a potvrđene izvedenim dokazima.</span>
</p>
<p class="p4">
<span>	  	 </span>
</p>
<p class="p4">
<span>	Iz iskaza  svjedoka Š.D.a proizilazi da je on kritične večeri oko 21,30 h, bio saputnik u vozilu kojim je upravljao K.D., putovali su kroz naselje S., K. je zaustavio vozilo ispred ugostiteljskog objekta R.a i pozvao ga da popiju piće. K. je parkirao vozilo ispred objekta, a on mu je kazao da neće da ulazi u tu kafanu i da hoće da ide kući. Međutim, K. je izašao iz vozila a zatim je iz kafane izašao R.G. i rekao K.u '' šta ćeš tu, što si se tu parkirao'', zatim su prišli jedan drugom a on je u tom trenutku izašao iz vozila i nije gledao ko je koga prvi udario i čime, a kada je prilazio K.u i R.u, primijetio je da se međusobno udaraju stisnutim pesnicama pa ih je razvadio, u čemu  mu je  pomagao i K.D.o. Nije primijetio da je K. imao pištolj kod sebe, niti je vidio da u ruci drži pištolj, a nakon  što su se razdvojili K. i R. čuo je da neko govori '' gdje je pištolj''. Nakon što su se razdvojili K. i R. primijetio je da R.u teče krv iz nosa. Prihvatajući navode iz iskaza oštećenog, sud nije prihvatio navode iz iskaza ovog svjedoka da su se K. i R. međusobno udarali stisnutim pesnicama i da nije  primijetio kod K.a pištolj, i iste je cijenio kao sračunate na olakšavanje krivično pravnog položaja okrivljenog jer ni sam okrivljeni nije sporio činjenicu da je kritičnog događaja posjedovao pištolj kao ni činjenicu da njega R. nije udarao. Ostale navode iz iskaza ovog svjedoka sud je prihvatio.</span>
</p>
<p class="p4"></p>
<p class="p4">
<span>	Iz iskaza svjedoka K.D.a proizilazi da je kritične večeri oko 21,30 h, bio u ugostiteljskom objektu R.M.a u mjestu S.,   u društvu sa K.B.om. U lokalu je bilo dosta gostiju, konobar je bio R.G.. U jednom trenutku primijetio je da je konobar R. izašao iz lokala s tim što je K.B. mnogo ranije izašao iz lokala da bi telefonirao. Po R.evom izlasku iz lokala primijetio je neku gužvu, pa je misleći da se K.B.u nešto desilo izašao ispred lokala. Tada je ugledao K.D.a u vidno pijanom stanju kako se gura sa R.G.om. U K.evoj ruci nije primijetio pištolj, niti da je udarao R.a u predjelu nosa, samo je primijetio da se K. i R. guraju i čupaju. Potom je sa Š.D.om i R.H.koji je izašao iz lokala  razvadio K.a od R.a i nije primijetio da K. u ruci drži pištolj. R. je potom otišao u objekat a K. je svojim vozilom otišao. Kritičnog događaja nije primijetio K.M.a sa kojim je prije događaja igrao tenis u naselje S.. Prihvatajući navode iz iskaza oštećenog sud nije prihvatio navode iz iskaza ovog svjedoka da su se R.G. i K.D.  međusobno gurali i čupali, da K. u ruci nije držao pištolj, i iste je cijenio kao date u cilju olakšavanja krivično pravnog položaja okrivljenog, dok je ostale navode iz iskaza ovog svjedoka sud prihvatio.</span>
</p>
<p class="p4"></p>
<p class="p4">
<span>	Iz iskaza svjedoka K.B.a proizilazi da je kritične večeri bio u lokalu ''MG'' vlasništvo R.M.a u koji lokal je došao oko 200,00 h, i bio je u društvu sa K.D.om. R.G. je radio kao konobar, a u lokalu je bilo još gostiju. On je izašao iz lokala da telefonira pošto je u lokalu bila glasna muzika i u momentu njegovog izlaska ispred lokala nije bilo drugih lica. Dok je boravio ispred lokala, primijetio je jedno auto koje je stiglo ispred lokala i zaustavilo se, on nije gledao ko je izašao iz auta, potom je čuo neku galamu, mislio je da je u pitanju neka šala i nije obraćao pažnju, kada je završio razgovor okrenuo se  u pravcu odakle je dolazila galama, primijetio je R.a i K.a koji su se prepirali i bili blizu jedan drugog, prepirka je bila žučna, a u njihovim rukama nije primijetio nikakve predmete, prišao je i stao između njih da spriječi eventualnu tuču, pa su on i K.D.o razdvojili ova lica, K.a su odmakli a R. se vratio u  lokal. R. i K. nijesu djelovali pijano. Po ulasku u lokal  kod R.a je primijetio malo krvi na licu, nije ga pitao odkud mu povreda i odmah potom je napustio lokal. Iskaz ovog svjedoka sud je cijenio kao dat u cilju nezamjeranja okrivljenom i oštećenom,  a po ocjeni suda ovaj svjedok je s obzirom na mjesto gdje se nalazio bio neposredni očevidac kritičnog događaja te iz  ovakvog njegovog iskaza, sud nije mogao utvrditi pravno relevantne činjenice vezane za kritični događaj.  </span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr S.M.a proizilazi da je kod oštećenog R.G.a postojala povreda koja se manifestvovala kao manji otok u predjelu nosa  sa lijeve strane koji se nastavljao ka licu, koja povreda je po svojoj prirodi laka tjelesna povreda i koja je najvjerovatnije nastala od udara tupom mehaničkom silom u predjelu nosa i mogla je nastati od udarca drškom od pištolja. Pojašnjavajući svoj nalaz na glavnom pretresu, vještak je istakao da je s obzirom da se radi o povredi u vidu manjeg otoka nosa  sa lijeve strane koji otok se nastavlja u predjelu lica, veća je vjerovatnoća  da je povreda nastala od udarca tupim dijelom vrha pištolja ali ne jakog intenziteta a da je udarac vrhom pištolja bio jačeg intenziteta, povreda bi bila veća i praćena oštećenjem kože i  eventualnog koštanog tkiva, s tim što se ne može isključiti mogućnost da je povreda mogla nanijeta na način kako je predstavio okrivljeni udarcem otvorenom šakom, s tim što bi u tom slučaju kontaktna površina između šake i lica oštećenog morala biti manja od cijele površine šake. Po vještaku veća je vjerovatnoća  da je povreda nanijeta vrhom od gasnog pištolja. Sud je prihvatio nalaz i mišljenje vještaka medicinske struke dr S.M.a kao i pojašnjenje nalaza istog vještaka sa glavnog pretresa u dijelu nalaza gdje se ovaj vještak izjasnio da je veća vjerovatnoća da su povrede oštećenom nanijete na način kako je predstavio oštećeni udarcem vrha od pištolja u predjelu nosa, a sud je nalaz i mišljenje vještaka medicinske i dopunu nalaza cijenio kao realne i objektivne, date po osnovu činjenica konstatovanih u medicinskoj dokumentaciji izdatoj na ime oštećenog, po pravilima struke i nauke.</span>
</p>
<p class="p4"></p>
<p class="p4">
<span>	Iz izvedenih dokaza u toku postupka sud je na nesumnjiv način utvrdio činjenično stanje da je okrivljeni K.D. dana 05. 03. 2011 godine, oko 21,30 h ispred ugostiteljskog objekta vlasništvo R.M.a u mjestu S., opština Bijelo Polje, lako tejelesno povrijedio oštećenog R.G.a, na način što ga je vrhom cijevi gasnog pištolja marke ''Coba'' - sredstvom podobnim da tijelo teško povrijedi i zdravlje teško naruši, udario u predjelu nosa, usled čega je oštećeni zadobio povrede u vidu manjeg otoka u predjelu nosa  sa lijeve strane koji se nastavlja ka licu.</span>
</p>
<p class="p4"></p>
<p class="p4">
<span>	Postupajući na opisani način - udarajući oštećenog R.G.a vrhom cijevi od pištolja pri čemu je pištolj - sredstvo podobno da tijelo teško povrijedi ili zdravlje teško naruši u predjelu nosa i nanoseći istom povredu bliže opisanu u izreci presude, okrivljeni K.D. je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi stava 1 Krivičnog zakonika, pri čemu je okrivljeni K.D. bio svjestan da ovakvim svojim ponašanjem oštećenom R.G.u može nanijeti laku tjelesnu povredu ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p4"></p>
<p class="p4">
<span>	Sud nije prihvatio odbranu okrivljenog da je on kritičnog događaja postupao u nužnoj odbrani i da je R.G. bio napadač pošto ovakvu odbranu nije potvrdio niko od saslušanih svjedoka a i sam okrivljeni nije predstavio da ga je oštećeni R. udarao, već da je navodno  samo zamahnuo da ga udari.</span>
</p>
<p class="p4"></p>
<p class="p4">
<span>	Iz izvedenih dokaza - navoda iz iskaza oštećenog R.G.a, u pogledu činjenice kojim dijelom pištolja ga je okrivljeni udario sud je utvrdio drugačije činjenično stanje od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p4">
<span>		</span>
</p>
<p class="p4">
<span>	Prilikom odlučivanja o vrsti i visini kazne  sud je cijenio sve okolnosti od uticanja na odmjeravanje iste te je shodno čl. 42 Krivičnog zakonika na strani  okrivljenog našao olakšavajuće okolnosti – da se radi o mladom neosuđivanom licu, lošeg imovnog stanja, kome se oštećeni nije pridružio krivičnom gonjenju, koji se u toku postupka korektno držao i izrazio kajanje po ocjeni suda iskreno pa je sud mišljenja da su se u odsustvu otežavajućih okolnosti stekli uslovi da se okrivljenom izrekne krivična sankcija – uslovna osuda te je istom utvrdio kaznu zatvora u trajanju od dva mjeseca i istovremeno ocijenio da bi se pristupanjem izvršenjem utvrđene kazne suviše represivno djelovalo na okrivljenog nego da će i samo upozorenje uz prijetnju kaznom u roku provjeravanja od jedne godine dovoljno  uticati na okrivljenog da ubuduće ne vrši krivična djela te da će se na ovaj način ostvariti svrha kažnjavanja iz čl. 32 Krivičnog zakonika u pogledu specijalne prevencije, dok bi utvrdjena zatvorska kazna uticala na ostale potencijalne  izvršioce da ne vrše ova i slična krivična djela i da će se na taj način ostvariti ciljevi generalne prevencije. Okrivljenom je ukazano na značaj uslovne osude i mogućnost njenog opoziva.</span>
</p>
<p class="p4"></p>
<p class="p4">
<span>	Shodno čl. 226 Zakonika o krivičnom postuku okrivljeni je obavezan da sudu plati  na ime  paušala iznos od  30,00 €  pri čemu je sud vodio računa o težini i složenosti krivičnog postupka kao i o imovinskim prilikama okrivljenog.</span>
</p>
<p class="p4"></p>
<p class="p4">
<span>	Shodno čl. 229 Zakonika o krivičnom postupku sud je okrivljenog obavezao da na ime troškova postupka plati iznos od 77,00 € i isti  se odnose na troškove vještačenja od strane vještaka medicinske struke dr S.M.a.	</span>
</p>
<p class="p4"></p>
<p class="p4">
<span>	Sa iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana   23. 09. 2011 . godine</span>
</p>
<p class="p4"></p>
<p class="p4">
<span>ZAPISNIČAR,							        S U DI J A</span>
</p>
<p class="p4">
<span>Koviljka Lješnjak 						            Dragan Mrdak 			        	                     </span>
</p>
<p class="p4"></p>
<p class="p4"></p>
<p class="p4">
<span> 								</span>
</p>
<p class="p4"></p>
<p class="p9"></p>
<p class="p10"></p>
<p class="p10"></p>


</body>
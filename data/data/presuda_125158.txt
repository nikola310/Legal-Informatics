<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">                                                                        K.br. 537/13</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">         </span>
</p>
<p style="text-align:center;">
<span class="span1">   U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog G. V., zbog krivičnog djela - krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Baru Kt. br. 31/13 od 05.02.2013. godine, nakon održanog glavnog javnog pretresa, u prisustvu zastupnika optužbe, savjetnika kod ODT-a Predraga Đikanovića i okrivljenog, dana 06.02.2014. godine, donio je i javno objavio </span>
</p>
<p>&nbsp;</p>
<li>
<span class="span1">                                          P R E S U D U</span>
</li>
<p>&nbsp;</p>
<p>&nbsp;</p>
<p>
<span class="span2">Okrivljeni G.V., JMBG ..., od oca J. i majke Lj., rođene R., rođen ... godine u B., stalno nastanjen u B., državljanin C. G., po zanimanju prehrambeni tehničar, neoženjen, završio srednju poljoprivrednu školu, lošeg imovnog stanja, osuđivan presudom Višeg suda u Podgorici K br. 315/2003 od 28.06.2005. godine, zbog krivičnog djela iz čl. 246 st. 1 KZ SRJ, na kaznu zatvora u trajanju od 1 (jedne) godine i 2 (mjeseca); presudom Osnovnog suda u Baru K br. 106/10 od 28.05.2010. godine, zbog krivičnog djela iz čl. 152 st. 2 KZ CG (laka tjelesna povreda), na kaznu zatvora u trajanju od 3 (tri) mjeseca i presudom Osnovnog suda u Baru K br. 241/12 od 10.09.2012. godine, zbog krivičnog djela iz čl. 240 st. 1 KZ CG (teška krađa), na kaznu zatvora u trajanju od 1 (jedne) godine i mjeru bezbijednosti obaveznog liječenja narkomana;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span2">Što je : </span>
</p>
<p>&nbsp;</p>
<p>
<span class="span2">Dana 25.12.2012. godine, oko 18,25 časova, Opština B., iz frizerskog salona „S.“, svjestan svog djela i htio njegovo izvršenje, oduzeo tuđe pokretne stvari, vlasništvo oštećene P.B. i to: mobilni telefon marke „Nokia“ crne boje sa SIM karticom ... i mobilni telefon marke „Alkatel“ sa SIM karticom ..., u ukupnoj vrijednosti od 140,00 €, u namjeri da prisvajanjem istih sebi pribavi protivpravnu imovinsku korist u iznosu većem od 150,00 €, na način što je iskoristio nepažnju oštećene i sa pulta oduzeo pomenute mobilne telefone, čime je sebi pribavio protivpravnu imovinsku korist u iznosu od 140,00 €;</span>
</p>
<p>
<span class="span2"></span>
</p>
<p>&nbsp;</p>
<p>
<span class="span2">čime je izvršio krivično djelo - krađa iz čl. 239 st. 1 Krivičnog zakonika. </span>
</p>
<p>&nbsp;</p>
<p>&nbsp;</p>
<p>
<span class="span1">Pa ga sud primjenom čl. 4, 32, 36, 42 Krivičnog zakonika i čl. 369, 370 i 374 ZKP-a,</span>
</p>
<p>&nbsp;</p>
<p>
<span class="span1">          O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca.</span>
</p>
<p>
<span class="span1">       </span>
</p>
<li>
<span class="span1">Okrivljeni je dužan da plati troškove krivičnog postupka u iznosu od 70 €, u roku od 15 dana od dana pravosnažnosti presude, pod prijetnjom izvršenja. </span>
</li>
<p>&nbsp;</p>
<li>
<span class="span1">                O b r a z l o ž e n j e</span>
</li>
<p>&nbsp;</p>
<li>
<span class="span1"> Optužnim predlogom Osnovnog državnog tužilaštva u Baru Kt. br. 31/13 od 05.02.2013. godine, okrivljenom je stavljeno na teret izvršenje krivičnog djela krađa iz čl. 239 st. 1 Krivičnog zakonika.</span>
</li>
<p>
<span class="span1">Okrivljeni G.V. je u svojoj odbrani datoj pred ODT u Baru, dana 31.01.2013. godine, u bitnom naveo da nije tačno da je dana 25.12.2012. godine, oko 18,25 časova, u ulici Maršala Tita u Baru, iz frizerskog salona „Snežana“, oduzeo mobilne telefone marke „Nokia“ i „Alcatel“ sa SIM karticama. Kazao je da smatra da ga je oštećena zamijenila sa nekim drugim licem, a kada su sreli u UP PJ u Baru, dok je sjedio u jednoj od prostorija, na vratima se pojavila P.B. i odmah sa vrata je prstom pokazala u njegovom pravcu, označivši ga kao lice koje joj je oduzelo telefone. Kada je dao izjavu u policiji, otišao je u frizerski salon gdje radi oštećena i to na poziv njenog supruga, gdje mu je ona pojasnila da je on to lice koje joj je oduzelo pomenute mobilne telefone, a kada je saznao čija je to supruga, rekao je svom ocu da joj plati telefone i njegov otac joj je dao sto eura. Na kraju je naveo da se izvinio oštećenoj. Na glavnom pretresu dana 15.03.2013. godine, u bitnom je negirao da je dana 25.12.2012. godine, oduzeo dva telefona iz frizerskog salona „S.“ u ul. Maršala Tita. Njegov otac J. je dobar prijatelj sa suprugom oštećene, koga zovu D.. Nakon desetak dana od predmetnog događaja, sa svojim ocem je otišao kod oštećene i rekli su joj da će dobiti novac koji traži. Na glavnom pretresu od 06.02.2014. godine, na pitanje suda, naveo je da je izvršio djelo koje mu je stavljeno na teret, odnosno da je uzeo predmetne telefone, a da se ne sjeća zbog čega je ušao u frizerski salon „Snežana“, jer je u tom periodu dosta pio, a i kritične prilike je bio pod uticajem alkohola, a takođe se i ne sjeća šta je bilo na pultu.</span>
</p>
<p>
<span class="span1">U dokaznom postupku sud je proveo sledeće dokaze: pročitan je iskaz svjedoka oštećene P.B., dat u prethodnom postupku i na glavnom pretresu, pročitan je nalaz i mišljenje vještaka finansijske struke D. N. od 04.02.2012. godine i pročitan je izvod iz KE za okrivljenog, pribavljen od UP CB Pljevlja br. 03-245/13-3971/2 od 29.03.2013. godine.</span>
</p>
<p>
<span class="span1">Svjedok oštećena P.B. je u svom iskazu pred ODT-om, dana 31.01.2013. godine, navela da je zaposlena kao frizerka, u frizerskom salonu „S.“, koji se nalazi u B. Dana 25.12.2012. godine, oko 18,25 časova, za trenutak je otišla u toalet i kada je izašla, u salonu je zatekla lice, za koje je kasnije saznala da se zove G.V., u momentu kada je </span><span class="span1">oduzeo njena dva telefona koji su se nalazili na drvenom punktu i to jedan marke „Nokia“, koji je bio polovan, sa SIM karticom 069/292-953 i „Alcatel“, koji je bio nov, sa SIM karticom ... Dalje je navela da je trčala za G.em, govoreću mu da joj vrati telefone, ali on nije htio, pa je ona od jedne žene koja radi na trafici u neposrednoj blizini salona, uzela telefon i obavijestila policiju. Dana 26.12.2012. godine, otišla je u policiju i prepoznala G., koji se nalazio u jednoj od kancelarija PJP u Baru. G.je par dana nakon događaja, došao sa ocem u salon gdje ona radi, izvinjavao se i rekao da će donijeti 100 €, kako bi joj nadoknadio štetu za predmetna dva telefona, ali se više nije pojavljivao. Istakla je da je sto posto sigurna da je G.V. lice koje joj je oduzelo telefone. Na glavnom pretresu od 15.03.2013. godine, navela je da joj je otac okrivljenog isplatio 100 € i time joj isplatio štetu za dva predmetna telefona, a okrivljeni se izvinio. Kazala je da su telefoni bili u salonu, na pultu. Izašla je iz toaleta i na ogledalu je vidjela okrivljenog da uzima telefone, a u salonu nije bilo nikoga. Pitala ga je „Šta radiš?“, a on joj je odgovorio „Koliko je šišanje?“. Bila je šokirana, rekla mu je da vrati telefone, a on je počeo da trči i pobjegao je iz salona. Trčala je za njim koliko je mogla, a zatim je zvala policiju. Na kraju je navela da se ne pridružuje krivičnom gonjenju i ne postavlja imovinskopravni zahtjev.</span>
</p>
<p>
<span class="span1">Iz nalaza i mišljenja vještaka finansijske struke D. N. od 04.02.2012. godine, proizilazi da ukupno procijenjena vrijednost oduzetih mobilnih telefona za veći kvalitet iznosi 240 €, a za manji kvalitet 140 €.</span>
</p>
<p>
<span class="span1">Iz izvoda iz KE za okrivljenog, pribavljen od UP CB Pljevlja br. 03-245/13-3971/2 od 29.03.2013. godine, proizilazi da je imenovani osuđivan i to: </span><span class="span2">presudom Višeg suda u Podgorici K br. 315/2003 od 28.06.2005. godine, zbog krivičnog djela iz čl. 246 st. 1 KZ SRJ, na kaznu zatvora u trajanju od 1 (jedne) godine i 2 (mjeseca), presudom Osnovnog suda u Baru K br. 106/10 od 28.05.2010. godine, zbog krivičnog djela iz čl. 152 st. 2 KZ CG (laka tjelesna povreda), na kaznu zatvora u trajanju od 3 (tri) mjeseca i presudom Osnovnog suda u Baru K br. 241/12 od 10.09.2012. godine, zbog krivičnog djela iz čl. 240 st. 1 KZ CG (teška krađa), na kaznu zatvora u trajanju od 1 (jedne) godine i mjeru bezbijednosti obaveznog liječenja narkomana.</span>
</p>
<p>
<span class="span3"></span><span class="span1">Ocjenom izvedenih dokaza, sud je našao da je okrivljeni izvršio krivično djelo koje mu je stavljeno na teret u mjestu, vrijeme i na način kako je to činjenično opisano u izreci presude. Utvrđeno činjenično stanje prvenstveno proizilazi iz iskaza oštećene koja je detaljno opisala da je, kada je dana 25.12.2012. godine, oko 18,25 časova, izašla iz toaleta frizerskog salona </span><span class="span1">„S.“, u kojem radi, zatekla jedno lice u momentu kada je oduzeo njena dva telefona bliže opisana u izreci presude, sa drvenog punkta navedenog frizerskog salona. Dodala je da je za to lice kasnije saznala da se zove G.V. i sto posto je sigurna da joj je on oduzeo predmetne telefone, s obzirom da ga je prepoznala u policiji. </span>
</p>
<p>
<span class="span1">Okrivljeni je u svojoj odbrani pred ODT-om i na glavnom pretresu od 15.03.2013. godine, negirao izvršenje krivičnog djela, navodeći da ga je oštećena zamijenila sa nekim drugim licem, da bi na glavnom pretresu od 06.02.2014. godine, naveo da je izvršio djelo koje mu je stavljeno na teret, odnosno da je oduzeo predmetne telefone. Sud smatra da je odbrana okrivljenog pred ODT-om i na glavnom pretresu od 15.03.2013. godine, nelogična, jer se postavlja pitanje zašto bi okrivljeni platio oštećenoj iznos od 100 € na ime naknade štete i zašto bi joj se izvinio, ako, kako kaže, nije oduzeo predmetne telefone. Stoga, dovodeći odbranu okrivljenog sa glavnog pretresa od 06.02.2014. godine, gdje je naveo da jeste oduzeo predmetne telefone u vezu sa iskazom oštećene, nesporno se utvrđuje da je G.V. izvršio krivično djelo koje mu je </span><span class="span1">stavljeno na teret, odnosno da je dana 25.12.2012. godine, oko 18,25 časova, u ulici Maršala Tita u Baru, iz </span><span class="span2">frizerskog salona „Snežana“, oduzeo tuđe pokretne stvari, vlasništvo oštećene P.B. i to: mobilni telefon marke „Nokia“ crne boje sa SIM karticom ... i mobilni telefon marke „Alkatel“ sa SIM karticom .., u ukupnoj vrijednosti od 140 €. </span>
</p>
<p>
<span class="span2">Radnja izvršenja krivičnog djela krađe iz čl. 239 st. 1 KZ-a, sastoji se u oduzimanju drugome tuđe pokretne stvari. Smatra se da je oduzimanje dovršeno onda kada je došlo do prekida tuđe faktičke vlasti, tj pritežanja, i zasnivanja faktičke vlasti nad pokretnom stvari od strane izvršioca. Objekt radnje jeste tuđa pokretna stvar. Oduzimanje se vrši u namjeri da se njenim prisvajanjem sebi ili drugom pribavi protivpravna imovinska korist. Okrivljeni je, u konkretnom slučaju, a što je utvrđeno na osnovu svih provedenih dokaza, oduzeo pokretne stvari, tj. dva mobilna telefona marke </span><span class="span2">„Nokia“ i „Alcatel“, </span><span class="span2">vlasništvo oštećene, u namjeri da prisvajanjem istih, pribavi sebi protivpravnu imovinsku korist u vrijednosti većoj od 150 €. Dakle, sud prihvata pravnu kvalifikaciju tužioca, odnosno smatra da je okrivljeni izvršio krivično djelo - krađa iz čl. 239 st. 1 KZ. Naime, iako je ispunjen objektivni uslov za postojanje krivičnog djela sitna krađa, utaja i prevara iz čl. 246 KZ-a, a to je da vrijednost ukradenih stvari ne prelazi iznos od 150 € (u konkretnom slučaju 140 €), nije ispunjen i drugi, subjektivni uslov, koji je neophodan za postojanje krivičnog djela iz čl. 246 KZ-a, koji podrazumijeva da je učinilac išao za tim da pribavi malu imovinsku korist. Po mišljenju suda, u konkretnom slučaju, okrivljeni nije išao za tim da pribavi malu imovinsku korist, jer u vrijeme izvršenja djela nije znao kolika je njihova realna vrijednost, a i sama činjenica da je otuđio dva mobilna telefona govori u prilog činjenici da nije išao za tim da pribavi malu imovinsku korist.</span>
</p>
<p>
<span class="span2"> </span><span class="span2"></span><span class="span1">Konkretnom prilikom okrivljeni je postupao sa direktnim umišljajem jer je bio svjestan da oduzima tuđe pokretne stvari, a nesporna je i njegova namjera da prisvajanjem tuđih pokretnih stvari pribavi sebi protivpravnu imovinsku korist, odnosno bio je svjestan svog djela i htio njegovo izvršenje. U prilog ovakvom zaključku suda govori i činjenica da se okrivljeni, nakon što je oduzeo predmetne mobilne telefone, dao u bjekstvo, što znači da je bio svjestan da oduzima tuđe pokretne stvari, pa je to i htio. U radnjama okrivljenog stekli su se svi bitni elementi bića krivičnog djela krađa iz čl. 239 st. 1 KZ. </span>
</p>
<p>
<span class="span1">Odbranu okrivljenog da je bio pijan, odnosno da je predmetnog dana bio pod uticajem alkohola, sud je ocijenio da nema uticaja na njegovu uračunljivost jer je čl. 14 st. 3 KZ propisano da krivica učinioca krivičnog djela, koji sam sebe upotrebom alkohola dovede u stanje u koje nije mogao da shvati značaj svog djela ili da upravlja svojim postupcima, utvrđuje se prema vremenu neposredno prije dovođenja u takvo stanje. Prema tome, kada je u pitanju krivica </span><span class="span2">ovakvih učinilaca, ista se izjednačava sa uračunljivim učiniocima krivičnog djela. </span><span class="span1">S obzirom na sve gore navedeno nesporno je utvrđeno da je okrivljeni izvršio krivično djelo stavljeno mu na teret, bliže opisano u izreci presude, pa ga je sud shodno tome i oglasio krivim.</span>
</p>
<p>
<span class="span1">Sud je u skladu sa utvrđenim činjeničnim stanjem, precizirao dispozitiv optužnog predloga, na način što je u izreci presude umjesto riječi </span><span class="span1">„... svjestan da svojom radnjom može učiniti djelo i htio je njegovo izvršenje...“ naveo „svjestan svog djela i htio njegovo izvršenje“. Naime, očigledno je da konstrukciju umišljaja navedenu u optužnom predlogu ne poznaje naš Krivični zakonik, a uz činjenicu da se krivično djelo krađa iz čl. 239 st. 1 KZ može izvršiti samo uz postojanje direktnog umišljaja, to je sud na naprijed navedeni način ispravio očiglednu omašku tužioca. </span>
</p>
<p>
<span class="span1">Odlučujući o krivičnoj sankciji, sud je cijenio sve okolnosti iz čl. 42 Krivičnog zakonika koje su od uticaja na vrstu i visinu kazne. Od olakšavajućih okolnosti sud je cijenio lične prilike okrivljenog, budući da se radi o licu koje je lošeg imovnog stanja, zatim činjenicu da se okrivljeni izvinio oštećenoj, kao i činjenicu da se oštećena nije pridružila krivičnom gonjenju. Od otežavajućih okolnosti na strani okrivljenog sud je cijenio njegovu raniju višestruku osuđivanost, posebno imajući u vidu da je riječ o specijalnom povratniku, budući da je već osuđivan za krivična djela protiv imovine. Izrečena kazna zatvora u trajanju od 3 (tri) mjeseca, po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha izricanja kazne.</span>
</p>
<p>
<span></span><span class="span2">Odluka o troškovima krivičnog postupka zasniva se na odredbi čl. 229 st. 1 ZKP. Okrivljeni je dužan da plati troškove krivičnog postupka u iznosu od 70 €, koji troškovi se odnose na troškove vještaka finansijske struke u iznosu od 38,50 €, kao i paušal za rad suda koji je određen prema trajanju, složenosti krivičnog postupka i imovnom stanju okrivljenog, u roku od 15 dana od dana pravosnažnosti presude, pod prijetnjom izvršenja.</span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 06.02.2014. godine</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                                                        S U D I  J A, </span>
</li>
<li>
<span class="span1">Ana Stanišić</span><span class="span1">                                                                                       Aleksandra Leković</span><span class="span1"></span><span class="span1"></span>
</li>
<p>&nbsp;</p>
<li>
<span class="span1"></span><span class="span1">                 </span>
</li>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x spisi,</span>
</p>
<p>
<span class="span1">1 x ODT,</span>
</p>
<p>
<span class="span1">1 x okrivljenom.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#C00000;font-size:12pt;font-family:'Arial'}
.span3{color:#000000;font-size:12pt;font-family:'Arial'}
.span4{;font-size:12pt;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li style="text-align:right">
<span class="span1">K.br. 60/2018</span>
</li>
<li style="text-align:center;">
<span class="span1"></span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu Č. V., iz C., zbog krivičnog djela, nedozvoljeno držanje oružja i eksplozivnih materija iz člana 403. stav 1. Krivičnog zakonika Crne Gore, a po Optužnom predlogu Osnovnog državnog tužilaštva u Cetinju Kt.br. 47/18 od 12.06.2018. godine, nakon održanog glavnog i javnog pretresa dana 28.06.2018. godine u prisustvu zastupnika Optužnog predloga Državnog tužioca u ODT u Cetinju, Radunović Sanje i okrivljenog Č. V., istog dana donio je i javno objavio ovu</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">Č. V. JMBG .., od oca V. i majke D., rođene V., rođen ... godine u C., gdje i prebiva državljanin C. G., pismen, sa završenom Srednjom Elektrotehničkom školom, nezaposlen, neoženjen, bez djece, lošeg imovnog stanja, osuđivan i to: presudom Osnovnog suda u Cetinju K.br. 104/15, koja je postala pravosnažna dana 26.11.2015. godine, zbog krivičnog djela teško djelo protiv bezbjednosti javnog saobraćaja iz člana 348. stav 3. u vezi člana 339. stav 3. u vezi stava 1. Krivičnog zakonika Crne Gore, na kaznu rada u javnom interesu u trajanju od 120 sati, presudom Osnovnog suda u Cetinju K.br. 219/09, koja je postala pravosnažna dana 12.06.2009 .godine, zbog krivičnog djela teška krađa iz člana 240. stav 1. Krivičnog zakonika Crne Gore, na kaznu zatvora u trajanju od tri mjeseca, uslovno na dvije godine i presudom Osnovnog suda u Cetinju K.br. 207/08, koja je postala pravosnažna dana 13.02.2009. godine, zbog krivičnog djela teška kraja u produženom trajanju iz člana 240. stav 1. u vezi člana 49. Krivičnog zakonika Crne Gore, na kaznu zatvora u trajanju od jedne godine, uslovno na dvije godine,</span>
</li>
<p>&nbsp;</p>
<li style="text-align:center;">
<span class="span1">K r i v  j e:</span>
</li>
<p>&nbsp;</p>
<li>
<span class="span1">Što je:</span>
</li>
<p>&nbsp;</p>
<li>
<span class="span1">Dana, 15.02.2018. godine, u porodičnom stanu, u ulici „B. P.“ broj .., u C., svjestan svog djela, čije je izvršenje htio i svjestan da je njegovo djelo zabranjeno, protivno članu 5. stav 2. Zakona o oružju, kojim je propisano da je dozvoljena nabavka držanje, nošenje i prenošenje oružja i municije kategorije „B“ za koju je izdata odgovarajuća isprava o oružju, u spavaćoj sobi, neovlašćeno držao 14 komada puščanih metaka kalibra 7x57R, za koju municiju nije posjedovao odgovarajuće isprave.</span>
</li>
<p>&nbsp;</p>
<li>
<span class="span1">- čime je izvršio krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika Crne Gore, </span>
</li>
<p>&nbsp;</p>
<li>
<span class="span1">Pa sud okrivljenog primjenom citiranih zakonskih propisa, te članova 3, 4, 5, 13, 15, 32, 33, 41, 42,  Krivičnog zakonika Crne Gore i članova 226-229. i 374. ZKP-a,</span>
</li>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na kaznu rad u javnom interesu u trajanju od 360 (trista šezdeset) časova koji se ima izvršiti  po pravosnažnosti presude za vrijeme od 6 (šest) mjeseci, s tim što kazna ne može biti duža od 60 (šezdeset) časova u toku 1 (jednog) mjeseca. </span>
</li>
<p>&nbsp;</p>
<li>
<span class="span1">Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.</span>
</li>
<p>&nbsp;</p>
<li>
<span class="span1">Obavezuje se okrivljeni da na ime krivičnog postupka uplati iznos od 49,10 eura, te na ime  sudskog paušala iznos od 50,00 eura u korist Budžeta Crne Gore, a sve u roku od 15 dana po pravosnažnosti presude pod prijetnjom prinudnog izvršenja. </span>
</li>
<p>&nbsp;</p>
<li>
<span class="span1">Sud primjenom člana 75. stav 1. Krivičnog zakonika Crne Gore prema okrivljenom izriče:</span>
</li>
<p>&nbsp;</p>
<li style="text-align:center;">
<span class="span1">MJERU BEZBJEDNOSTI - ODUZIMANJE PREDMETA</span>
</li>
<p>&nbsp;</p>
<li>
<span class="span1">Od okrivljenog Č. V. imaju se oduzeti: 14 komada puščanih metaka kalibra 7x57R.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Osnovno državno tužilaštvo u Cetinju, podnijelo je ovom sudu Optužni predlog Kt.br. 47/18 od 12.06.2018. godine, protiv okrivljenog Č. V., iz C., zbog krivičnog djela nedozvoljeno držanje oružja i eksplozivnih materija iz člana 403. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Zastupnik Optužnog predloga je u završnoj riječi istakao da ostaje pri podnijetom optužnom predlogu cijeneći da su u svemu potvrđeni navodi istog i predložio sudu da okrivljenog oglasi krivim i osudi po zakonu. Predložio je da se prema okrivljenom shodno članu 75. stav 1. Krivičnog zakonika Crne Gore izrekne mjera bezbjednosti oduzimanja 14 komada puščanih metaka kalibra 7x57R.</span>
</li>
<p>&nbsp;</p>
<li>
<span class="span1">Okrivljeni Č. V. je, u svojoj odbrani, istakao da su dana 15.02.2018. godine, oko 07:30 časova, policijski službenici Odjeljenja bezbjednosti Cetinje, izvršili pretres stana koji se nalazi u zgradi zvanoj „J.“, u „B.“ ulici, u C. U tom stanu je on živio do prije tri godine, a sada u njemu stanuje njegov rođeni brat B. sa porodicom. On je prisustvovao pretresu i prije početka pretresa policajci su ga pitali da li posjeduje oružje i municiju, na što je dao potvrdan odgovor i da za isto posjeduje oružne listove, koji se vode na njegovog pokojnog oca i djeda. Ovo oružje i municija je svo ostalo od njegovog pokojnog oca i đeda, a đed je njemu poklonio lovačku pušku marke „MC 21“ i pištolj marke „TT“ kalibra 7,62 mm, dok će drugi pištolj pripasti njegovom bratu B. Obzirom da su ova puška i pištolj njemu ostali u nasljedstvo on je </span><span class="span1">rekao da je svo oružje i municija njegova. U vezi 14 metaka kalibra 7x57R kao i ručne radio veze, koja je pronađena tom prilikom istakao je da ova municija i radio veza pripadaju njegovom prijatelju M. P., koji živi u istoj zgradi zv. „J.“. Obzirom da zajedno idu u lov to su ovi meci i radio veza ostali u rancu, vlasništvo P. M., koji ranac je on donio kod njega u stan prije 2-3 mjeseca kada su zajedno bili u lov. Tom prilikom M. P. je ostao u mjestu zv. „T.“, gdje su lovili, a on je svoj ranac ponio sa sobom, sa namjerom da ga ostave kod njega kući, a kako mu nikoga nije bilo kući on je ranac ostavio kod sebe u stan i od tada ga niko nije dirao jer je zatvoren lov. Ovih 14 metaka kalibra 7x57R ne mogu se koristiti ni za jednu od ovih pušaka koje on posjeduje. On je nakon pretresa policajcima rekao da je i ta municija vjerovatno ostala od njegovog pokojnog đeda, jer je mislio da je njegov đed posjedovao karabin ali drugog kalibra. Čudio se odakle ova municija kod njega, a kada je razgovarao o tome sa svojim komšijom M. P. on je poznao kutiju u kojoj su bili ovi meci i sjetili su se da je to njegova mucija koju je kupio zajedno sa puškom jer je kutija bila selotejpom zalijepljena. To je ta municija za koju je rekao da je donio u rancu, vlasništvo M. P. kada su bili u lovu prije 2-3 mjeseca. On za tu pušku ima uredno izdat oružni list na svoje ime.</span>
</li>
<p>&nbsp;</p>
<li>
<span class="span1">Pri ovim navodima okrivljeni je ostao u završnoj riječi i istakao da mu je žao zbog svega što se desilo, on sada radi privatno kao kućni majstor najviše na području B., stidi se svog ranijeg života i osuđivanosti ali su neke životne okolnosti, teško materijalno stanje, bolest roditelja uticale da se tako ponaša. Da može izbrisao bi taj dio života. Saglasan je da ukoliko sud nalazi da je kriv da mu se izrekne kazna rad u javnom interesu, jer nije kriminalac, ne druži se sa krimanalcima i lov je dio njegovog života.</span>
</li>
<p>&nbsp;</p>
<li>
<span class="span1">Radi razjašnjenja ove krivično pravne stvari, Sud je u dokaznom postupku na glavnom pretresu proveo sljedeće dokaze: saslušao svjedoka P. M. pročitao zapisnik Uprave policije – OBCetinje broj 64/03-18 od 15.02.2018. godine, o pretresanju stana i drugih prostorija koje koristi okrivljeni Č. V.; potvrdu Uprave policije Odjeljenja bezbjednosti Cetinje broj 64/03-18 od 15.02.2018. godine, o privremeno oduzetim predmetima od okrivljenog Č. V.; izvještaj Forenzičkog centra u Danilovgradu broj 1156-1/18 od 22.03.2018. godine o balističkom vještačenju, sa dopunom nalaza i mišljenja vještaka balističara M. M., dipl ing. iz P., datom na zapisniku pred ODT Cetinje dana 05.06.2018. godine, kao i izvještaj Ministarstva pravde iz kaznene evidencije za okrivljenog Č. V. od 12.06.2018. godine.</span>
</li>
<p>&nbsp;</p>
<li>
<span class="span1">Iz iskaza svjedoka P. M. proizilazi da Č. V. poznaje odavno i komšije su u zgradi „J“ u C. Oni često idu u lov, tako da su zajedno išli u lov i krajem januara ili početkom februara mjeseca 2018. godine. U lov su išli u mjestu zv. „T.“ gdje su ostali nekoliko dana. Obzirom da on nema kola ovom prilikom je išao kolima zajedno sa Č. V. i u njegovom vozilu je ostao jedan njegov ruksak gdje drži rezervnu municiju i radio vezu. U tom ruksaku su bli i njegovi meci za lovačku pušku kalibra 7,57R, za koju ima uredno izdat oružni list na svoje ime. Ovi meci su se nalazili u jednoj kutiji i od ukupnog broja od 20 metaka koliko dođe u pakovanju moguće je da je potrošio nekoliko metaka, a ostali su ostali u kutiji, u ovom ruksaku. Vratili su se zajedno u C. ,ali je on ovaj ruksak zaboravio kod okrivljenog u kolima, pa ga je V. odnio kod sebe u stan, gdje je policija i pronašla ove metke. Poslije pretresa koji su izvršen u V. stanu, V. mu je pokazao ovu kutiju u kojoj su bili meci, a koju kutiju je policija bila ostavila i on je poznao da se radi o njegovoj municiji jer je kutiju bio zalijepio selotejp </span><span class="span1">trakom. Tada je i rekao V. da je to njegova municija, a on prilikom pretresa to nije rekao policiji. Taj ruksak je ostao kod V. Č. možda nedjelju dana ili manje a ne zna ni kako je toliko ostao kod njega obzirom da se svakog dana gledaju. Svjedok je tužiocu na uvid dostavio oružni list za držanje i nošenje oružja broj 903195933, izdat na njegovo ime dana 18.02.2016. godine, za lovačku pušku marke CZ model 584-13 MOD 3, kalibra 12 GAX2 3/4, fabričkog broja 21734. Za ovu pušku su korišćeni predmetni meci.</span>
</li>
<p>&nbsp;</p>
<li>
<span class="span1">Iz zapisnika Uprave poliicije - Odjeljenja bezbjednosti Cetinje o pretresanju stana i drugih prostorija broj 64/03-18 od 15.02.2018. godine proizilazi</span><span class="span2"> </span><span class="span1">da je isti sastavljen dana 15.02.2018. godine od strane Uprave Policije OB Cetinje u Cetinju, po naredbi Osnovnog suda u Cetinju Kri.br. 20/18 od 13.02.2018. godine. Pretresanje su preduzeli ovlašćeni policijski službenici: Jokić Nenad, Tomković Miloš, Karadžić Zoran, Trifunović Goran, Bašanović Zarija, Đurašković Janko, a prisutan je i zapisničar Čabarkapa Vukić. Naredba Osnovnog suda u Cetinju Kri.br. 20/18 od 13.02.2018. godine, je predata Č. V., JMBG .., prije početka pretresanja, uz poziv da dobrovoljno preda predmete koji se traže. To lice je poučeno da ima pravo da uzme advokata, odnosno branioca koji može prisustvovati pretresanju, ali je konstatovano da isti nije zahtijevao prisustvo advokata – branioca, dok su pretresanju stana prisustvovali svjedoci punoljetni građani: M. B., iz C., JMBG .. i R. I., iz C.,  JMBG .. Pretresanje je započeto u 07,55 časova, u stanu – ostalim prostorijama Č. V., JMBG .. u mjestu C. u „B.“  i izvršen je popis prostorija: dnevni boravak sa kuhinjom, dvije spavaće sobe, hodnik, kupatilo balkon i podrum. Prilikom pretresanja nađeni su sljedeći predmeti, koji su na osnovu člana 81. stav 1. ZKP-a privremeno oduzeti i to: u spavaćoj sobi pronađeni sljedeći predmeti: pištolj marke CZ M-57 kalibra 7,62 fabr. broj 30239 sa okvirom i četiri metka istog kalibra, oružni list broj P-615 važnost istekla 2007. godine; pištolj marke CZ M-57, kalibra 7,62 mm fab. broja E-189575; okvir sa sedam metaka istog kalibra oružni list broj P-242 istekao 2013. godine; vazdušna puška marke XTCAN model 90 n.n fab. broja; lovačka puška marke MC 21. automat fab.broja 2031 kal. 12 mm, oružni list br. 243 važnost istekla 2007; 14 metaka kalibra 7,57 P; 52 metka kalibra 7,62 mm pištoljski; 60 lovačkih metaka kalibra 12 mm i ručna radio veza marke XAECY. Lica koja su prisustvovala pretresanju nijesu imali prigovore na sadržinu zapisnika. Pretresanje je završeno dana, 15.02.2018. godine u 09:00 časova. Prisutnima je zapisnik pročitan u smislu člana 210. stav 1. ZKP-a, pa su oni potvrdili da je sadržaj zapisnika istinit. Zapisnik je uredno potpisan od strane prisutnih građana M. B. i R. I., držaoca stana Č. V., te ovlašćenih policijskih službenika Jokić Nenada, Tomković Miloša, Karadžić Zorana, Trifunović Gorana, Bašanović Zarije, Đurašković Janka i Čabarkapa Vukića.</span>
</li>
<p>&nbsp;</p>
<li>
<span class="span1">Iz potvrde Uprave policije – Odjeljenja bezbjednosti Cetinje, o privremeno oduzetim predmetima br. 64/03-18 od 15.02.2018. godine proizilazi da je od lica Č. V., iz C., JMBG .., dana 15.02.2018. godine prilikom izvršenja naredbe Osnovnog suda u Cetinju broj 20/18 povodom pretresanja stana i drugih prostorija koje koristi Č. V. oduzeti predmeti: pištolj marke CZ M-57 kalibra 7,62 fabrički broj C-30239 sa okvirom i četiri metka istog kalibra, oružni list broj P-615, važnost istekla 2007. godine; pištolj marke CZ M-57, kalibra 7,62 mm, fab. Broja E-189575 okvir sa sedam metaka istog kalibra oružni list broj P-242 istekao 2013 godine; vazdušna puška marke XTCAN model 90 n.n fab. broja; lovačka puška marke MC 21, automat fab. broja 2031 kal. 12 mm, oružni list br. 243, važnost istekla 2007; 14 metaka kalibra 7,57 P; 52 metka </span><span class="span1">kalibra 7,62 mm pištoljski; 60 lovačkih metaka kalibra 12 mm i ručna radio veza marke XAECY.</span>
</li>
<p>&nbsp;</p>
<li>
<span class="span1">Iz izvještaja Forenzičkog centra u Danilovgradu broj 1156-1/18 od 22.03.2018. godine o balističkom vještačenju proizilazi da je od istih traženo da se utvrdi vrsta i ispravnost dostavljene municije, tj. 14 komada. Na osnovu vizuelnog pregleda i geometrijskih karakteristika 13 metaka pripada puščanoj municiji kalibra 7x57R i na njima je utisnuta ista oznaka proizvođača  „</span><span class="span1">ППУ </span><span class="span1">7x57R“. Ova dostavljena municija ja fabrički proizvod. Na njoj se ne uočavaju razlozi eventualne neispravnosti. Jedan metak je školski metak puščane muncije kalibra 7,9 mm. Rezultat balističkog vještačenja i zaključak je da je dostavljena municija 13 metaka kalibra 7x57R, pripadaju puščanoj municiji i kao fabrički proizvod smatra se ispravnom.</span>
</li>
<p>&nbsp;</p>
<li>
<span class="span1">Iz dopune nalaza i mišljenja vještaka balističara M. M., dipl.ing. iz P., datom na zapisniku pred Osnovnim državnim tužilaštvom dana 05.06.2018. godine izjašnjavajući se na navode da li se municija kalibra 7x57R može koristiti za lovačku pušku marke „Češka Zbrojevka“, model 584-13 MOD3, kalibra 12 GAX2 34, fabr.broj 21734 istakao da na osnovu pristupačne literature utvrdio je da lovačka puška sa identifikacionim karakteristikama koje su navedene, to jeste na osnovu modela puške 584-13 MOD3, radi se o kombinovanoj lovačkoj pušci koja ima jednu nelučenu cijev za lovačku municiju kalibra 12GA, kao i jednu olučenu cijev za karabinski metak kalibra 7x57R, što znači da ova puška koristi i lovačku municiju i karabinsku municiju, odnosno municiju 7x57R. Nakon što je vještaku predočeno koje je oružje pronađeno kod okrivljenog prilikom pretresa izvršnog 15.02.2018. godine isti je naveo da municija kalibra 7x57R ne može se koristiti ni u jednom navedenom oružju koje je pronađeno prilikom pretresa.</span>
</li>
<p>&nbsp;</p>
<li>
<span class="span1">Iz izvještaja Ministarstva pravde iz kaznene evidencije za okrivljenog Č. V. od 12.06.2018. godine proizilazi da je isti osuđivan presudom Osnovnog suda u Cetinju K. br.104/15, koja je postala pravosnažna dana 26.11.2015. godine, zbog krivičnog djela teško djelo protiv bezbjednosti javnog saobraćaja iz člana 348. stav 3. u vezi člana 339. stav 3. u vezi stava 1. Krivičnog zakonika Crne Gore, na kaznu rada u javnom interesu u trajanju od 120 sati, presudom Osnovnog suda u Cetinju K.br. 219/09, koja je postala pravosnažna dana 12.06.2009. godine, zbog krivičnog djela teška krađa iz člana 240. stav 1. Krivičnog zakonika Crne Gore, na kaznu zatvora u trajanju od tri mjeseca, uslovno na dvije godine i presudom Osnovnog suda u Cetinju K.br. 207/08, koja je postala pravosnažna dana 13.02.2009. godine, zbog krivičnog djela teška krađa u produženom trajanju iz člana 240. stav 1. u vezi člana 49. Krivičnog zakonika Crne Gore, na kaznu zatvora u trajanju od jedne godine, uslovno na dvije godine.</span>
</li>
<p>&nbsp;</p>
<li>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka u potpunosti potkrijepili navode optužnog predloga da je okrivljeni P. B. počinio krivično djelo stavljeno mu na teret, činjenično i pravno opisano dispozitivom ove presude, a ovo sa sledećih razloga:</span>
</li>
<p>&nbsp;</p>
<li>
<span class="span1">Utvrđujući činjenice radi pravilnog utvrđenja materijalno pravnog odnosa u predmetnoj krivičnopravnoj stvari, sud je nesumnjivo utvrdio da okrivljeni Č. V. dana, 15.02.2018. godine, u porodičnom stanu, u ulici „B. P.“ broj .., u C., svjestan svog </span><span class="span1">djela, čije je izvršenje htio i svjestan da je njegovo djelo zabranjeno, protivno članu 5. stav 2. Zakona o oružju, kojim je propisano da je dozvoljena nabavka držanje, nošenje i prenošenje oružja i municije kategorije „B“ za koju je izdata odgovarajuća isprava o oružju, u spavaćoj sobi, neovlašćeno držao 14 komada puščanih metaka kalibra 7x57R, za koju municiju nije posjedovao odgovarajuće isprave.</span>
</li>
<p>&nbsp;</p>
<li>
<span class="span1">Naprijed navedene odlučne činjenice sud je utvrdio na osnovu sljedećih dokaza: iskaza svjedoka P. M.; zapisnika Uprave policije – OB Cetinje broj 64/03-18 od 15.02.2018. godine, o pretresanju stana i drugih prostorija koje koristi okrivljeni Č. V.; potvrde Uprave policije OB Cetinje broj 64/03-18 od 15.02.2018. godine, o privremeno oduzetim predmetima od okrivljenog Č. V.; izvještaja Forenzičkog centra u Danilovgradu broj 1156-1/18 od 22.03.2018. godine o balističkom vještačenju, sa dopunom nalaza i mišljenja vještaka balističara M. M., dipl ing. iz P., datom na zapisniku pred ODT Cetinje dana 05.06.2018. godine.</span>
</li>
<p>&nbsp;</p>
<li>
<span class="span1">Naime, iz zapisnika Uprave poliicije - Odjeljenja bezbjednosti Cetinje o pretresanju stana i drugih prostorija br. 64/03-18 od 15.02.2018. godine utvrđeno je da je isti sačinjen dana 15.02.2018. godine od strane Uprave Policije OB Cetinje u Cetinju, po naredbi Osnovnog suda u Cetinju Kri.br. 20/18 od 13.02.2018. godine. Pretresanje su preduzeli ovlašćeni policijski službenici: Jokić Nenad, Tomković Miloš, Karadžić Zoran, Trifunović Goran, Bašanović Zarija, Đurašković Janko, a prisutan je bio i zapisničar Čabarkapa Vukić. Pretres stana naredio je Osnovni sud u Cetinju, naredbom broj Kri.br. 20/18 od 13.02.2018. godine, koja je predata okrivljenom, prije početka pretresanja, uz poziv da dobrovoljno preda predmete koji se traže uz pouku da može da traži prisustvo branioca. Prilikom pretresanja kod okrivljenog nađeni su predmeti, koji su na osnovu člana 81. stav 1. ZKP-a privremeno oduzeti i to: u spavaćoj sobi između ostalog 14 komada metaka puštačnog kalibra 7x57R. Lica koja su prisustvovala pretresanju nijesu imali prigovore na sadržinu zapisnika. Pretresanje je završeno dana, 15.02.2018. godine u 09:00 časova. Prisutnima je zapisnik pročitan u smislu člana 210. stav 1. ZKP-a, pa su oni potvrdili da je sadržaj zapisnika istinit. Zapisnik je uredno potpisan od strane prisutnih svjedoka M. B. i R. I., držaoca stana okrivljenog Č. V., te ovlašćenih policijskih službenika: Jokić Nenada, Tomković Miloša, Karadžić Zorana, Trifunović Gorana, Bašanović Zarije, Đurašković Janka i Čabarkapa Vukića. </span>
</li>
<p>&nbsp;</p>
<li>
<span class="span1">U skladu sa gore provedenim dokazom okrivljenom je u osnovom člana 85. stav 10. ZKP-a izdata potvrda Uprave policije – Odjeljenja bezbjednosti Cetinje, o privremeno oduzetim predmetima br. 64/03-18 od 15.02.2018. godine u kojoj je sadržano da su od okrivljenog, dana 15.02.2018. godine prilikom izvršenja naredbe Osnovnog suda u Cetinju Kri.br. 20/18 povodom pretresanja stana i drugih prostorija koje koristi okrivljeni između ostalog oduzeti 14 komada metaka puštačnog kalibra 7x57R.</span>
</li>
<p>&nbsp;</p>
<li>
<span class="span1">Iz izvještaja Forenzičkog centra u Danilovgradu broj 1156-1/18 od 22.03.2018. godine o balističkom vještačenju utvrđeno je da je od istih traženo da se utvrdi vrsta i ispravnost dostavljene municije 14 komada metaka puštačnog kalibra. Na osnovu vizuelnog pregleda i geometrijskih karakteristika 13 metaka pripada puščanoj municiji kalibra 7x57R i na njima je utisnuta ista oznaka proizvođača  „ППУ 7x57R“. Ova dostavljena municija ja fabrički proizvod. Na njoj se ne uočavaju razlozi eventualne neispravnosti. Jedan metak je školski metak puščane muncije kalibra 7,9 mm. Rezultat balističkog vještačenja i zaključak je da je dostavljena municija 13 metaka </span><span class="span1">kalibra 7x57R, pripadaju puščanoj municiji i kao fabrički proizvod smatra se ispravnom. </span>
</li>
<p>&nbsp;</p>
<li>
<span class="span1">Na prednji izvještaj nadovezala se dopuna nalaza i mišljenja sudskog vještaka balističara M. M., dipl.ing. iz P., data na zapisniku pred ODT-om u Cetinju dana 05.06.2018. godine iz koje je utvrđeno da je vještak na osnovu pristupačne literature utvrdio da lovačka puška sa identifikacionim karakteristikama „Češka Zbrojevka“, model 584-13 MOD3, kalibra 12 GAX2 34, fabr.broj 21734, predstavlja kombinovanu lovačku pušku koja ima jednu nelučenu cijev za lovačku municiju kalibra 12GA, kao i jednu olučenu cijev za karabinski metak kalibra 7x57R, što znači da ova pušta koristi i lovačku municiju i karabinsku municiju odnosno municiju 7x57R. Municija kalibra 7x57R ne može se koristiti za oružje koje je pronađeno kod okrivljenog prilikom pretresa.</span>
</li>
<p>&nbsp;</p>
<li>
<span class="span1">Sud je cijenio iskaz svjedoka P. M. koji je naveo da okrivljenog poznaje odavno i komšije su u zgradi „J.“ u C. Oni često idu u lov, tako da su zajedno išli u lov i krajem januara ili početkom februara mjeseca 2018. godine. U lov su išli u mjestu zv. „T.“ gdje su ostali nekoliko dana. Obzirom da on nema kola ovom prilikom je išao kolima zajedno sa okrivljenim i u njegovom vozilu je ostao jedan njegov ruksak gdje drži rezervnu municiju i radio vezu. U tom ruksaku su bli i njegovi meci za lovačku pušku kalibra 7,57R, za koju ima uredno izdat oružni list na svoje ime. Ovi meci su se nalazili u jednoj kutiji i od ukupnog broja od 20 metaka koliko dođe u pakovanju moguće je da je potrošio nekoliko metaka, a ostali su ostali u kutiji, u ovom ruksaku. Vratili su se zajedno na C. ,ali je on ovaj ruksak zaboravio kod njega u kolima, pa ga je okrivljeni odnio kod sebe u stan, gdje je policija i pronašla ove metke. Poslije pretresa koji su izvršen u stanu okrivljenog, isti mu je pokazao ovu kutiju u kojoj su bili meci, a koju kutiju je policija bila ostavila i on je poznao da se radi o njegovoj municiji jer je kutiju bio zalijepio selotejp trakom. Tada je i rekao okrivljenom da je to njegova municija, a on prilikom pretresa to nije rekao policiji. Taj ruksag je ostao kod okrivljenog možda nedjelju dana ili manje a ne zna ni kako je toliko ostao kod njega obzirom da se svakog dana gledaju. Tužiocu je na uvid dostavio oružni list za držanje i nošenje oružja broj 903195933, izdat na njegovo ime dana 18.02.2016. godine, za lovačku pušku marke CZ model 584-13 MOD 3, kalibra 12 GAX2 3/4, fabričkog broja 21734. Za ovu pušku su korišćeni predmetni meci.</span>
</li>
<p>&nbsp;</p>
<li>
<span class="span1">Ovaj iskaz svjedoka u jednom dijelu kontradiktoran je sa odbranom okrivljenog Č. V., koji je naveo da obzirom da zajedno ide u lov sa P. M., da su ovi meci i radio veza ostali u rancu vlasništvo P. M., koji ranac je on donio god njega u san prije 2-3 mjeseca kada su zajedno bili u lov. Tom prilikom M. P. je ostao u mjestu zv. „T.“, gdje su lovili, a on je svoj ranac ponio sa sobom, sa namjerom da ga ostave kod njega kući, a kako mu nikoga nije bilo kući on je ranac ostavio kod sebe u stan i od tada ga niko nije dirao jer je zatvoren lov. Dakle, ovaj iskaz svjedoka bio je usmjeren na olakšavanje krivice okrivljenog i njegove krivičnopravne odgovornosti za počinjeno krivično djelo, pa ga sud kao takvog nije mogao prihvatiti kao tačan.</span>
</li>
<p>&nbsp;</p>
<li>
<span class="span1">Sud se osvrnuo i na navode odbrane okrivljenog, pa je našao da okrivljeni Č. V. u svojoj odbrani ne spori da su dana 15.02.2018. godine, oko 07:30 časova, policijski službenici Odjeljenja bezbjednosti Cetinje, izvršili pretres stana koji se nalazi u zgradi zvanoj „J.“, u „B.“ ulici, u C. Ističe da je on u ovom stanu živio do prije tri godine, a sada u njemu stanuje njegov rođeni brat B. sa porodicom. Prisustvovao je pretresu </span><span class="span1">prije početka pretresa i policajci su ga pitali da li posjeduje oružje i municiju, na što je dao potvrdan odgovor i da za isto posjeduje oružne listove, koji se vode na njegovog pokojnog oca i djeda. Ovo oružje i municija je svo ostalo od njegovog pokojnog oca i djela, a djed je njemu poklonio lovačku pušku marke „MC 21“ i pištolj marke „TT“ kalibra 7,62 mm, dok će drugi pištolj pripasti njegovom bratu B. Obzirom da su ova puška i pištolj njemu ostali u nasljedstvo on je rekao da je svo oružje i municija njegovo. </span>
</li>
<p>&nbsp;</p>
<li>
<span class="span1">U vezi 14 metaka kalibra 7x57R kao i ručne radio veze, koja je pronađena tom prilikom istakao je da ova municija i radio veza pripadaju njegovom prijatelju M. P., koji živi u istoj zgradi zv. „J.“. Obzirom da zajedno idu u lov to su ovi meci i radio veza ostali u rancu vlasništvo P. M., koji ranac je on donio god njega u stan prije 2-3 mjeseca kada su zajedno bili u lov. Tom prilikom M. P. je ostao u mjestu zv. „T.“, gdje su lovili, a on je svoj ranac ponio sa sobom, sa namjerom da ga ostave kod njega kući, a kako mu nikoga nije bilo kući on je ranac ostavio kod sebe u stan i od tada ga niko nije dirao jer je zatvoren lov. Ovih 14 metaka kalibra 7x57R ne mogu se koristiti ni za jednu od ovih pušaka koje on posjeduje. On je nakon pretresa policajcima rekao da je i ta municija vjerovatno ostala od njegovog pokojnog đeda, jer je mislio da je njegov đed posjedovao karabin ali drugog kalibra. Čudio se odakle ova municija kod njega, a kada je razgovarao o tome sa svojim komšijom M. P. on je poznao kutiju u kojoj su bili ovi meci i sjetili su se da je to njegova mucija koju je kupio zajedno sa puškom jer je kutija bila selotejpom zalijepljena, te da je to municija za koju je rekao da je donio u rancu vlasništvo  M. P. kada su bili u lovu prije 2-3 mjeseca. </span>
</li>
<p>&nbsp;</p>
<li>
<span class="span1">Navodi odbrane okrivljenog su u koliziji sa iskazom svjedoka P. M., koji je naveo da je predmetni ruksag ostao kod okrivljenog možda nedjelju dana ili manje a ne zna ni kako je toliko ostao kod njega obzirom da se svakog dana gledaju, dok okrivljeni tvrdi da je to bilo prije 2-3 mjeseca kada su bili u lov u mjesto zv. „T.“. Okrivljeni Č. V. je svoju odbranu prilagođavao sa iskazom svjedoka P. M., mijenjajući svoje ranije navode da je to municija koja je ostala od njegovog pokojnog đeda, jer je mislio da mu je đed posjedovao karabin drugog kalibra, pa je sud uvjerenja da je odbrana okrivljenog fingirana upravo zbog umanjenja sopstvene krivice i izbjegavanja krivičnopravne odgovornosti za učinjeno krivično djelo. Međutim, bez obzira na prednje, samo držanje oružja u njegovom stanu, bez odgovarajuće isprave o oružju je po zakonu nedopušteno, nezavisno od činjenice da li se to oružje drži za sebe ili čuva za drugoga, jer je pojam državine znatno širi pojam od svojine.</span>
</li>
<p>&nbsp;</p>
<li>
<span class="span1">Krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika Crne Gore, čini onaj učinilac koji neovlašćeno izrađuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. Predmet krivičnog djela su vatreno oružje, municija i eksplozivne materije. Municijom se smatraju meci, zrna, patroni, čaure sa upaljačem, sačma i dr. Neovlašćeno držanje ili nošenje navedenih predmeta je njihovo pritežanje, držanje pri sebi ili kod sebe, a pri tome je riječ o oružju čije je držanje zakonom dozvoljeno.Izvršilac djela može da bude svako lice. U pogledu vinosti potreban je umišljaj koji treba da obuhvati kako svijest o djelatnosti tako i svijest da se to čini neovlašćeno.</span><span> </span><span class="span1">Neovlašćeno držanje oružja i municije je faktička vlast nad oružjem i municijom i nije bitna svojina, oružje ili municija, može biti tuđe i držanje oružja i municije treba shvatiti u smislu državine koja je mnogo širi pojam od svojine. To znači </span><span class="span1">da su bitni svijest i volja okrivljenog da municiju drži kao svoju ili čuva kao tuđu, tj. da se držanjem manifestuje odgovarajući odnos vlasti nad tom municijom koju drži. </span>
</li>
<p>&nbsp;</p>
<li>
<span class="span1">Ovo krivično djelo je sa blanketnom dispozicijom, što znači da se njegovo postojanje mora utvrđivati s obzirom na propise o proizvodnji i prometu vatrenog oružja i municije, tačnije Zakona o oružju. U konkretnom slučaju okrivljeni je voljno prekršio odredbe člana 5. stav 2. Zakona o oružju kojim je propisano da je dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju, u skladu sa ovim Zakonom.</span>
</li>
<p>&nbsp;</p>
<li>
<span class="span1">U radnjama okrivljenog stekla su se sva objektivna obilježja krivičnog djela koje mu se optužnim predlogom stavlja na teret.</span>
</li>
<p>&nbsp;</p>
<li>
<span class="span3">Ocjenjujući subjektivni aspekt kod učinioca, sud je našao da je okrivljeni Č. V. u konkretnom bio svjestan djelatnosti i protivpravnosti krivičnog djela koje mu se optužnim aktom stavlja na teret, te da je htio njegovo izvršenje, jer je držao kod sebe municiju bez ovlašćenja. </span><span class="span1">Dakle, okrivljeni je i pored toga što je znao da se municija ne smije držati bez odgovarajuće isprave o oružju neovlašćeno držao predmetne metke, za koje nije imao odgovarajuću ispravu, što je utvrđeno pretresom njegove porodične kuće, na naznačenoj adresi, čime je očigledno htio izvršenje ovog djela. U njegovim radnjama se ogleda postojanje najvećeg stepena intelektualne i voluntarističke komponente, tako da je očigledno da je kod okrivljenog postojao direktni umišljaj (</span><span class="span4">dolus directus</span><span class="span1">) kao oblik vinosti.</span>
</li>
<p>&nbsp;</p>
<li>
<span class="span1">Sud je prilikom odlučivanja o kazni u odnosu na okrivljenog Č. V.  imao u vidu sve okolnosti na strani okrivljenog u smislu člana 42. KZCG, pa je od olakšavajućih okolnosti na strani okrivljenog našao da se radi o osobi lošeg imovnog stanja, dok je od otežavajućih okolnosti na strani okrivljenog uzeo u obzir njegovu raniju osuđivanost, koju je utvrdio uvidom u izvještaj Ministarstva pravde iz kaznene evidencije za okrivljenog Č. V. od 12.06.2018. godine. Imajući u vidu prednje te uzevši u obzir činjenicu da je okrivljeni bio saglasan da mu se izrekne kazna rad u javnom interesu, sud je primjenom člana 41. KZCG, okrivljenom izrekao kaznu rad u javnom interesu u trajanju od 360 časova, a koji se ima izvršiti za vrijeme od 6 mjeseci, po pravosnažnosti presude ,s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz člana 32. KZCG i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz člana 4. stav 2. KZ CG. U pitanju je onaj društveno korisni rad kojim se ne vrijeđa ljudsko dostojanstvo i koji se ne vrši u cilju sticanja dobiti. Ukoliko okrivljeni ne bude vršio rad u javnom interesu, sud će mu na osnovu člana 41 stav 6. KZCG, ovu kaznu zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</li>
<li>
<span class="span1"> </span>
</li>
<li>
<span class="span1">Na osnovu člana 75. stav 1. Krivičnog zakonika Crne Gore, okrivljenom je izrečena mjera bezbjednosti stvarnog karaktera koja se odnosi na oduzimanje predmeta: </span><span class="span1">14 komada puščanih metaka kalibra 7x57R, jer se radi o predmetima </span><span class="span1">koji su po sadržini i namjeni opasni, tj. za koje postoji opasnost da će biti upotrijebljeni za izvršenje krivičnog djela.</span>
</li>
<p>&nbsp;</p>
<li>
<span class="span1">Budući da je oglašen krivim, sud je okrivljenog, shodno članu 226-229. Zakonika o krivičnom postupku, obavezao da na ime troškova krivičnog postupka uplati iznos od 49,10 eura, koji se sastoje na ime davanja nalaza i mišljenja sudskog vještaka balističara M. M. iz P., koji su odmjereni rješenjem ODT-a u Cetinju Kt.br. 47/18 od 06.06.2018. godine, kao i na ime paušala iznos od 50,00 eura, koji iznos je srazmjeran trajanju i složnosti postupka, te imovnim prilikama okrivljenog.</span>
</li>
<li>
<span class="span1"> </span>
</li>
<li>
<span class="span1">Na osnovu navedenog, a primjenom člana 374. Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">Dana, 28.06.2018. godine</span>
</li>
<p>&nbsp;</p>
<li>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                  S U D I J A</span>
</li>
<li>
<span class="span1">Aleksandra Martinović </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">            Marija Ćupić</span>
</li>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba</span>
</li>
<li>
<span class="span1">u roku od 8 dana, od dana prijema ovjerenog prepisa</span>
</li>
<li>
<span class="span1">iste Višem sudu u Podgorici, a preko ovog suda.</span>
</li>
<p>&nbsp;</p>
<p>&nbsp;</p>
</div>
</div>


</body>
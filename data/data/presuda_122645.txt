<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-size:14pt}
.span4{;font-family:'Arial';text-decoration:underline}
.span5{;font-family:'Arial';font-weight:800;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 12/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">VIŠI SUD U PODGORICI, u vijeću sastavljenom od sudije Jović Dragoja, kao predsjednika vijeća i sudija Vukčević Snežane i Marotić Milorada, kao članova vijeća, uz učešće namještenika suda Cupara Mile, kao zapisničara, u predmetu optuženog K.Ž. zbog krivičnog djela</span><span class="span3"> </span><span class="span2">ubistvo iz člana 143 Krivičnog zakonika, </span><span class="span2">nakon održanog glavnog i javnog pretresa, dana 02.03.2015. godine, kome su prisustvovali zastupnik optužnice, Ražnatović Olivera</span><span class="span2">, zamjenik Višeg državnog tužioca u Podgorici, </span><span class="span2">optuženi  i njegov  branilac</span><span class="span2">, A.M., advokat iz P.,</span><span class="span2"> i predstavnik oštećene porodice K.I., </span><span class="span2">donio je i </span><span class="span2">dana 11.03.2015. godine, </span><span class="span2">javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P  R  E  S  U  D  U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi K.Ž.</span><span class="span1">,</span><span class="span2"> od oca S. i majke S., rodjene S., rodjen ... godine na C., sa prebivalištem u B., ul. J.T. bb, državljanin Crne Gore, k., zaposlen u firmi M.M. u B., neoženjen, završio srednju u.š., vojsku nije služio, dobrog imovnog stanja, neosudjivan  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K  R  I  V     J E</span>
</p>
<p>&nbsp;</p>
<p>
<span class="span1">Zato</span><span class="span1"> </span><span class="span1">što</span><span class="span1"> je:</span>
</p>
<p>&nbsp;</p>
<p>
<span class="span2">Dana 09.11.2010. godine, oko 22,00 časova, u selu S. – V., opština B., lišio života oštećenog K.M. na način što je povodom svadje nastale izmedju oštećenog K.M. i K.S., oca okrivljenog, a nakon što je oštećeni K.M. pokušao nasilno da udje u porodiču kuću K.S. okrivljeni K.Ž. je otključao zaključana vrata i</span><span class="span1"> </span><span class="span2">iz automatske puške AK 47 - AB 2 kalibra 7,62 mm, fabričkog broja ... u pravcu tijela oštećenog ispalio više projektila koji su ga pogodili u predjelu grudi nanoseći mu povrede u vidu rane prostreline u desnom dojkinom predjelu, rane prostreline u desnom nizdojkino predjelu, rane prostreline na prednjoj strani lijeve nadlaktice, rane prostreline na prednjoj unutrašnjoj strani desne nadlaktice i rane prostreline na unutrašnjoj strani desne nadlaktice, od kojih povreda je nastupila smrt,</span>
</p>
<p>&nbsp;</p>
<p>
<span class="span2">- čime je izvršio krivično djelo ubistvo iz čl.143 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">pa ga sud, primjenom navedenog zakonskog propisa, te čl.36, 42 i 51 Krivičnog zakonika Crne Gore i čl. 374 Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span2">na kaznu zatvora u trajanju od 10 (deset) godina, u koju mu se uračunava vrijeme provedeno u pritvoru i na izdržavanju kazne zatvora, počev od 10.11.2010. godine, pa nadalje.</span>
</p>
<p>
<span class="span2"> </span>
</p>
<p>
<span class="span2">Na osnovu čl. 239 Zakonika o krivičnom postupku, predstavnik oštećene porodice pokojnog K.M. se upućuje da imovinskopravni zahtjev za naknadu štete u cjelini ostvaruje u parničnom postupku .</span>
</p>
<p>&nbsp;</p>
<p>
<span class="span2">Na osnovu čl. 229 u vezi čl. 226 Zakonika o krivičnom postupku, optuženi se obavezuje na plaćanje troškova krivičnog postupka u iznosu od 1.376,75 €, kao i sudskog paušala od 150,00 €, u roku od petnaest dana po pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O  b  r  a  z  l  o  ž  e  nj  e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom VDT-a u Podgorici Kt. br. 233/10 od 06.05.2011. godine stavljeno je na teret optuženom K.Ž. izvršenje krivičnog djela ubistvo iz člana 143 KZ, koje je činjenično precizirano, od strane zastupnika optužnice, na glavnom pretresu  od 08.09.2014. godine, prije davanja završne riječi. </span>
</p>
<p>&nbsp;</p>
<p>
<span class="span2">Sud je u dokaznom postupku neposredno saslušao predstavnika oštećene porodice i svjedoka K.I., u skladu sa zakonom pročitao iskaz svjedoka D.D., nalaze i mišljenja, kao i njihova neposredna izjašnjenja  vještaka medicinske struke prof. dr Č.D., balističke struke M.M., hemijske struke I.Lj., trasološke struke J.M., forenzičke genetike dr K.S., vještaka telekomunikacione struke B.P.,  predstavnika tima vještaka prof. dr  neuropsihijatara M.S., koji je branio nalaz i mišljenje komisije vještaka neuropsihijatrijske, psihijatrijske  i psihološke struke za optuženog K.Ž. od 15.06.2012. godine, zapisnik o uviđaju Uprave policije PJ B. Ku.br. 468/10 od 10.11.2010. godine, izvještaj ljekara specijaliste JZU - Opšta bolnica B., broj protokola 8589 od 09.11.2010. godine, izvještaj o kriminalističko tehničkom pregledu lica mjesta sačinjenog  od strane UP PJ B. Ku. br. 468/10, toksikološki nalaz sačinjen od strane JU Centra za toksikološka istraživanja Crne Gore dostavljen od strane prof. dr med. D.Č. dana 29.12.2010. godine, izvod iz kaznene evidencije za optuženog K.Ž. izdat od strane UP PJ Ispostave C. br. 02-245-3946 od 18.11.2010. godine, zapisnik o rekonstrukciji dogadjaja K. br. 86/11 od 08.11.2012. godine i izvršen uvid u fotoelaborat koji je tom prilikom sastavljen te je izvršio uvid u skicu lica mjesta i fotodokumentacije br. 463/10 od 09.11.2010. godine,  sačinjene od strane Uprave policije PJ B. </span>
</p>
<p>&nbsp;</p>
<p>
<span class="span1">Optuženi K.Ž. </span><span class="span2">je pred ovlašćenim policijskim službenikom naveo da je dana 09.11.2010. godine oko 19,30 časova, nakon što se probudio, na svom mobilnom </span><span class="span2">telefonu primijetio  više propuštenih poziva od svog oca S., koji živi u selu S. u V. Pozvao je oca koji mu je saopštio da čitavo posle podne ima problema sa svojim bratanićem M.K., koji je dolazio u vidno pripitom stanju,  i zato ga je otjerao iz kuće, ne želeći da sa njim razgovara. M. ga je prethodno pozivao da izađe ispred kuće, da se fizički obračunaju. Otac mu je rekao i da je dobio  poruku od M.: ''govno jedno, otkinuću ti glavu, sve ću ti zapalit'', pa je on poslije tog razgovora pošao kod svog strica I.K. i prenio mu ono što je saznao od svog oca. Njegov stric mu je rekao da se M. još nije vratio kući, da na to ne obraća pažnju, jer je često pijan ili drogiran, pa ga ne treba shvatati ozbiljno. Kod strica se zadržao 3-4 minuta. Nakon pola sata pozvao ga je otac i rekao da je kod njega, ispred kuće, ponovo dolazio M. koji je nosio veliku drvenu motku u rukama i pozivao ga da izađe iz kuće da se biju, lupajući tom motkom po vratima i prozorima. Tražio je od njega da pođe do strica I. i da zajedno dođu u S., kako bi obuzdali M., što su i uradili. Kad su stigli u S. nijesu M. zatekli ispred kuće, niti u porodičnoj kući njegovog oca S., koji im je pokazao poruku koju je istog dana dobio od M., a svom bratu I. je ispričao probleme koje ima sa njim, kao i da mu je na zajam dao 50€, koje mu nije vratio. Na to mu je I. rekao da je od svog sina M. upoznat, da on njemu duguje pare, zato što mu je posjekao šumu, što je njegov otac osporio navodeći, da je M. u potpunosti isplatio. I. je nakon tog razgovora otišao da potraži M., u njihovoj kući, koja je udaljena 50-tak metara. Nije ga tamo našao, pa je  pošao u kuću M.D., jer je čuo da je M. tamo prethodno boravio i da se napio. Optuženi  je ostao da sjedi sa svojim ocem u kući i kada je osjetivši miris plina krenuo u dvorište, da provjeri bocu koja se nalazila pored roštilja, primijetio je kako uz stepenište ka ulaznim vratima juri M., držeći nož u ruci, a na nekih 10-15 m od njega, njegovog oca I. Odmah je zaključao ulazna vrata i nekoliko puta pozvao oca govoreći mu da M. ima nož u ruci, našta mu je on rekao da ne otvara vrata. Optuženi je nadalje naveo da je M. oko  5 minuta  ispred samih ulaznih vrata udarao nožem u ogradu od stepenica, govoreći njegovom ocu S.: ''striko, pičko jedna, izađi ispred kuće, ubiću te noćas, zaklaću te''. Sve je to i lično vidio,  zato što je povremeno otvarao vrata, tako da je mogao  da vidi i čuje njegovog  strica I., koji je pokušavao da smiri M., govoreći "neka M. sredićemo to sutra i tome slično", nakon čega je  M. potegao nož i prema svom ocu, ali je zaključio da nije imao namjeru da ga povrijedi nego samo da ga udalji od sebe, istovremeno mu govoreći da je život ostavio radeći za S., pozivajući ga ponovo da izadje iz kuće. Nakon toga se uputio u pravcu ulaznih vrata, koja je on ponovo zatvorio i nekoliko puta zaključao.  Ulazna vrata su gledala u pravcu terase koja se protezala čitavom dužinom kuće i na koju se dolazi spoljašnjim stepenicama, pa se M. povremeno približavao tim vratima, i ponovo udaljavao, obzirom da je dužina terase 7-8m. Takodje je naveo da je sa ulaznih vrata mogao da gleda guranje između M. i njegovog oca I., koji je pokušavao da ga spriječi da se približi ulaznim vratima kuće. U jednom trenutku, dok je držao otvorena vrata, gledajući šta se dešava na terasi, obratio se M. govoreći mu da baci nož, na šta mu je on rekao: ''neću ja svoga Ž. da ubijem'', pa mu  je ponovio da baci nož i otvorio širom ulazna vrata, misleći da će ga i na taj način navesti da baci nož. Međutim, M. se tada, sa udaljenosti od oko 2-3m, uputio u njegovom pravcu, iako je I., koji se nalazio ispred njega  pokušavao da ga zadrži, podižući desnu ruku u kojoj je držao nož u namjeri da povrijedi optuženog. Dok ga je M.otac I. pridržavao, on je uzeo automatsku pušku sa rasklapajućim kundakom, u kojoj se već nalazio okvir,  repetirao i opalio jedan metak uvis, računajući da će M. nakon tog pucnja prestati da nasrće i da će pobjeći. Međutim, M. je i dalje ostao na terasi i, istrgao se iz ruku svog oca, te krenuo prema njemu, zamahujući nožem i sa namjerom da ga povrijedi, zbog čega je u tom trenutku u njegovom pravcu ispalio nekoliko hitaca. Pucao je, jer ga na </span><span class="span2">drugi način ne bi mogao zaustaviti, nemogavši da precizira koliko je hitaca ispalio u njegovom pravcu, niti je bio siguran da li se radilo o pojedinačnoj ili rafalnoj paljbi. Osjetio je veliki strah kada je vidio M. kako nasrće u njegovom pravcu sa namjerom da  ga povrijedi, kao i nemoć da ga na bilo koji drugi način zaustavi. Nakon kratkog vremena, se našao u očevoj sobi, koja se nalazi tačno pored ulaznih vrata, držeći pušku i gledajući svog brata M. kako leži u lokvi krvi ispred kuće, kada je i shvatio šta je uradio. Bacio je pušku u sobu, a zatim i nož, koji se nalazio pored M., preko ograde u lozu. Sa stricem je podigao M. sa poda, ponijeli su ga do vozila optuženog i smjestili na zadnje sjedište. Dok su se vozili prema b. bolnici, u više navrata se obraćao bratu M. riječima da nije htio to da uradi. Kad su stigli u bolnicu, zajedno sa njegovim stricom i  jednim policajcem u uniformi, iznijeli su M. i smjestili na prijemno odjeljenje. Tada je tom  policajcu rekao da je pucao u M. Optuženi je posebno naveo da se ne sjeća detalja oko upotrebe vatrenog oružja, jer je tom prilikom bio pod stresom i osjećao veliki strah, kao i da je nakon kritičnog događaja žurio u barsku bolnicu kojom prilikom je pogodio rampu u tunelu S., prolazio kroz crvena svjetla na semaforima, kada ga je i primijetila policijska patrola i krenula za njim. </span>
</p>
<p>
<span class="span2">Odgovarajući na pitanja tužioca, optuženi je naveo da je pok. M. pola godine prije kritičnog događaja živio sa svojim stricem S. u S., sa kojim je povremeno radio, a da je nakon tog perioda stalno boravio u B. Dalje je pojasnio da je svog oca posjećivao jednom nedeljno, uglavnom vikendom i da  nije znao da je predmetna automatska puška stajala u očevoj sobi pored fotelje, dok je iza vrata uvijek stajao lovački karabin koji je, pod dozvolom na svoje ime, dobio od oca. Naveo je i da nije mogao da precizira poziciju svog oca u trenutku dok je otvarajući vrata provjeravao gdje se nalaze M. i njegov otac I., samo je čuo kako viče ''ne otvaraj'', vidno uplašen. Optuženi nije mogao da se izjasni o tome kako predmetnom prilikom njegov stric I. nije bio povrijeđen, budući da je bio blizu, stalno pokušavajući da zaustavi M. da optuženog ne ubode nožem.</span>
</p>
<p>&nbsp;</p>
<p>
<span class="span2">Optuženi je pred istražnim sudijom dodatno istakao da  kritičnom prilikom nije bio spriječen od svog oca I., M. bi ga vjerovatno ubio nožem, obzirom da je istim zamahivao prema njemu. Nije mogao da se izjasni o tome da li je M. predmetnom prilikom uhvatio pušku iz koje je optuženi pucao, navodeći da u tom trenutku nije vladao sobom, nije bio u stanju da razmisli o tome da je bolje da ne otvara ulazna vrata i da pozove policiju. Tada je očekivao da će razgovorom uspjeti da riješe problem, a plašio se da će M. razbiti vrata ili prozor i tako ući u kuću. Dalje je naveo da je predmetnu pušku uzeo sa mjesta gdje se ista obično nalazi, pored fotelje u sobi njegovog oca S. Kad je prvi put pucao iz puške M. nije ništa rekao, nego je samo, da bi ga uplašio, opalio jedan metak u vazduh, a kako ni nakon toga M. nije pobjegao, on je svjestan mogućnosti da može biti ubijen, pucao u M., ne mogavši da se izjasni o tome kako je puška bila okrenuta.  </span>
</p>
<p>&nbsp;</p>
<p>
<span class="span2">Optuženi je u odbrani na glavnom pretresu naglasio da nije želio, niti planirao da izvrši krivično djelo koje mu je stavljeno na teret, jer je tom prilikom branio svoj i život svog bolesnog oca. U ovom iskazu je dodao da se M., suprotstavljajući se svom ocu I. koji ga je zadržavao da ne uđe u kuću K.S., istom obraćao vičući: ''ubiću i tebe noćas, makni se od mene'', a u jednom trenutku prije izgovaranja ove prijetnje stavio mu je nož blizu grla. Pojašnjavajući intenzitet straha koji je u tom trenutku osjećao, naveo je da mu se tada priviđalo da je M. visok tri metra, da umjesto noža drži mač i u tom trenutku pomislio da gine. Naknadno se u pritvoru  sjetio da je, nakon ispaljenog metka u vazduh, M. ili I. uhvatio za cijev puške. U momentu ispaljivanja </span><span class="span2">tog jednog metka u vazduh, a zatim i više njih u tijelo pok. M., nalazio se u unutrašnjosti kuće, u blizini ulaznih vrata. M. je nakon ispaljivanja hitaca pao ispred ulaznih vrata, a koliko je mogao da se sjeti, glava mu je bila okrenuta prema vratima. Ležao je na leđima, a nož mu se nalazio između ispružene desne ruke i tijela. Optuženi je, iz straha, nož bacio preko ograde u lozu, zato što je M. u tom trenutku još bio živ, vrpoljio se po podu, pa je imao utisak da će isti da ustane i povrijedi ga nožem. Detalje vezane za predmetni događaj je iznio naknadno, jer ih se sjetio tek nakon što je u pritvoru noćima razmišljao o svemu što se desilo.</span>
</p>
<p>&nbsp;</p>
<p>
<span class="span1">Predstavnik oštećene porodice K.I., koji je saslušan i u svojstvu svjedoka </span><span class="span2">je naveo, da ga je</span><span class="span1"> </span><span class="span2">kritičnog dana, u 21:27 h, telefonom pozvao njegov sin M., koji je tada bio u S., i rekao da je bio kod strica S. da mu kaže, kako mu je potreban novac koji mu je S. dugovao, i da mu je on tom prilikom rekao da taj novac neće dobiti, išamarao ga, uhvatio za grlo i izbacio iz kuće. M. ga je te noći pozvao samo jednom, a S. ga nije uopšte pozivao. Prije M. poziva, nazvao ga je komšija iz S., M. D.,</span><span class="span4"> i</span><span class="span2"> rekao da je M. pošao kod S. i da se plaši da će biti svađe. Sjeća se da ga je D. u toj noći zvao dva puta. Nakon kraćeg vremena kod njega je kolima došao S. sin Ž. i predložio mu da idu u S. da vide šta se to dešava. Dok su se vozili rekao je Ž. da te pare nisu vrijedne nikakve svađe, a na šta mu je on odgovorio: ''Srešću se ja sa M., slomiću mu kičmu'', ali on te riječi nije doživio kao zlonamjerne i nije se plašio da bi Ž. mogao nešto ružno da učini. Takodje je pojasnio, da je tom prilikom Ž. dodao  ''kako se ta bigara ne ubi no G.'', misleći na M. brata koji je 2006. godine izvršio samoubistvo.</span>
</p>
<p>
<span class="span2">Kad su došli u S., Ž. je zaustavio vozilo ispred svoje kuće, i ušavši unutra zatekli su S.na dvosjedu u dnevnoj sobi. Kad ga je lično upitao o čemu se radi i gdje je M., prokomentarisao je da ga to ne interesuje, a na pitanje da li zna da mu je dužan 250 € i da je pobrao svu šumu, rekao je da nije. Nakon toga je pošao do svoje kuće, udaljene stotinjak metara od S., gdje je naišao na otvorena vrata. Nije tamo  našao M., pa je pomislio  da je u kući njegove strine D., gdje ga je i našao. M. je insistirao da odmah podju da rasprave to sa S., pa su krenuli zajedno, rame uz rame, do njegove kuće. Kad su došli, pokušali su da otvore vrata, ali su ista bila zaključana. U to se i lično uvjerio, jer je nakon M. i sam pokušao da otvori ulazna vrata. Prije nego što su došli pred ulazna vrata oni su se gurali na S. terasi, kao i pred samim vratima, jer se plašio da, M. može ući unutra i da će doći do svadje, zbog čega je i zvao S. da ih ne otvara. U tom guranju M. nije zamahivao nikakvim predmetom u njegovom pravcu. Pred zaključanim vratima su stajali rame uz rame, on lijevo, a M. desno, gledano od spolja ka unutra. M. je iz bijesa tada rekao: ''što ne izađeš sad, pičko jedna''. On je molio S.da ne otključava vrata i ne izlazi, jer je zbog tih M. riječi procijenio da bi došlo do svađe. U kući nije bilo upaljeno svjetlo u dnevnom boravku. Dok su tako čekali da im neko otvori vrata, nije se čuo nikakav razgovor u kući. Tom prilikom, koliko je mogao da se sjeti, M. pri sebi nije imao nikakvog oružja, pa ni nož. M.i on su i dalje bili pred vratima, a, nakon možda minut, otključali su vrata i pojavili se S. i Ž.stojeći jedan pored drugog (lijevo Ž., a desno S.). Ž. je u rukama držao automatsku pušku i, bez i jedne izgovorene riječi, ispalio rafal prema M. Nije mogao sa sigurnošću da tvrdi da se radilo o rafalnoj paljbi, ali je 6 - 7 metaka ispaljeno veoma brzo, sa jednakim razmakom izmedju opaljenja. On je mišljenja da je S. unaprijed pripremio oružje Ž., jer je prije izvjesnog vremena pucao na svog rođenog brata B. i snahu i polomio im sve po kući. Oni su uspjeli da se sakriju, a njemu je oduzeto oružje, pa se S., po njegovoj ocjeni, uplašio da će i ovom prilikom  promašiti ako mu zadrhti ruka. Zbog toga smatra da je S. naručilac predmetnog djela, a Ž. izvršilac. Tom prilikom Ž. nije okretao pušku uvis, nego je direktno pucao u M. od </span><span class="span2">koga je u tom trenutku bio udaljen manje od 2m. On i Ž. su odnijeli M. do kola i smjestili ga na zadnje sjedište, u čemu S. nije želio da im pomogne. Ž. je vozio brzo, tješio M., koji je samo krkljao. Prema njegovoj procjeni, M. je davao znake života i kad su stigli u b. bolnicu, ali mu nije bilo spasa. On je pojasnio i da je M. odavno prestao da uživa drogu, koju je konzumirao  u vidu tableta trodona, i nabavljao preko recepta, miješajući ih sa alkoholom, zato što duže vrijeme nije imao novca za kupovinu ostalih droga, kao što su marihuana i heroin.</span>
</p>
<p>&nbsp;</p>
<p>
<span class="span2">U svom iskazu na glavnom pretresu je dodatno pojasnio  da je M., nakon što je pogođen, pao na koljena, i da ga je on uhvatio sa obje ruke. Primijetio je da  M. krvari u predjelu lijeve strane, gdje mu je stavio ruku pokušavajući da zaustavi krv. Kad je davao izjavu policiji od istražitelja je saznao da je M. predmetne noći u jednom trenutku imao nož u rukama, ali da ga je slomio o ogradu koja se nalazi ispred njihove kuće i potom bacio. Naveo  je i to da na putu do S. kuće njih dvojica nijesu vikali, niti su se svađali.</span>
</p>
<p>&nbsp;</p>
<p>
<span class="span1">Svjedok D.D. </span><span class="span2">je u istrazi naveo, da  ga je kritičnog dana, oko 20:00 h, telefonom pozvao komšija M.K. i pitao je li kod kuće i može li da dođe, pa kada  je nešto kasnije došao, dao mu je čašu rakije i nešto da pojede. Dok su sjedili M. je nekoliko puta razgovarao telefonom, pa kad je potrošio kredit, tražio je od njega da razgovara sa njegovog telefona. Koliko se sjeća, M. je tada razgovarao sa S., svojim ocem i još nekim ljudima sa kojima se šalio. Tom prilikom mu je ispričao kako mu stric S. duguje neki novac. M. je postajao nervozan nakon tih razgovora sa S. i rekao je da će da ide kod njega za pare, ali mu to  tada nije djelovalo kao prijetnja. Nakon što je M. izašao, on  je sa svog telefona pozvao S. i rekao mu da se M. uputio ka njemu i da se ne svađaju, da mu vrati pare ako ima, na šta mu je S. rekao da mu ništa ne duguje, nego da je on M. poznajmio  50 €. Posle nekih 30 min, M. je opet došao kod njega govoreći mu da je tražio S. pare, ali da ga je on uhvatio za grlo i izbacio napolje, govoreći mu: ''ti si pijan i drogiran'', ali da ga nije tukao. On je smirivao M. govoreći mu da ima načina da to riješe bez svađe, pa je lično pozvao S. kome je to isto rekao, naglašavajući mu da je M. ''njegovo dijete'', da su bliski rođaci. Potom su i on i  M. zvali M.oca I.,  i sjeća se da mu je M. rekao, kako ga je S. izbacio iz kuće i kako neće da mu vrati pare koje mu duguje, a pomenuo je i poruku koju je poslao S. M. nije popio poslednju rakiju koju mu je svedok dao kad je krenuo iz njegove kuće. Bio je uzrujan kad je pošao, ali je pretpostavljao da će poći svojoj kući. Opet je pozvao M. oca rekavši mu da M. izgleda ljuto, da se svađao sa S., iako je nastojao to da prikrije. Pozvao je i S. sina Ž. da mu kaže isto i predloži, da sa I. dođe u S., kako se taj konflikt ne bi produbljivao, na šta mu je Ž. rekao da ga to ne zanima. U periodu od pola sata - sat je nekoliko puta zvao Ž. i I., a poslednji put kad se čuo sa I. isti mu je rekao da su na putu ka S. Nakon 10-tak minuta čuo je žučnu raspravu kod S. kuće, pa je, prepoznavši glasove, zaključio da su I. i Ž. stigli. Rasprava je trajala 5 ili 10 min, nakon čega je čuo tri pucnja i to sa kratkim vremenskim razmakom između prvog i drugog i još kraćim između drugog i trećeg. Nakon ovih pucnjeva nije čuo nikakvu raspravu, samo da su se od S. kuće, pored njegove, uz brdo ka glavnom putu, velikom brzinom udaljila jedna kola, pa je pretpostavio da je tom prilikom neko povrijeđen i da ga voze u bolnicu, ili da se radi o kolima policije, ili da je neko otišao da zove policiju. Nakon 5 ili 10 min po odlasku ovih kola, čuo je još jedan pucanj kod S. kuće, različit od prethodna tri. Čuo se sa S. nakon ovog poslednjeg pucnja, ne mogavši da se sjeti ko je koga zvao, kojom prilikom mu je S. rekao da je M. živ, da je Ž. pucao u njega i da je došla policija, nakon čega je svjedoku omogućio vezu sa </span><span class="span2">inspektorom kome je rekao da je M. prethodno bio kod njega, ne izjašnjavajući se o njihovim porodičnim odnosima. Po završetku ovog razgovora, pošto je veza ostala otvorena, čuo je kako inspektor pita S. gdje je puška i kako mu S. odgovara da je u sobi. </span>
</p>
<p>
<span class="span2">Odgovarajući na pitanja, svjedok je pojasnio da je njegova kuća od S. udaljena nekih 100 m i da se nalazi iznad iste. Između kuća ne postoje barijere koje bi zaklonile pogled, ali nije moguće vidjeti stranu na kojoj se nalaze ulazna vrata. I. kuća se nalazi preko puta S., na udaljenosti od 50m, a još bliža S. je kuća M. K., čiji su ukućani mogli da vide sve što se predmetnom prilikom dogodilo. U blizini je i kuća S. brata B., koji je sa ženom bio u kući te noći. Nije primijetio da je M. kritičnog dana imao nož, tvrdeći da ga sigurno nije imao kod sebe kada je otišao iz njegove kuće, ali je iz inspektorove i S. priče, dok je telefonska veza bila otvorena, čuo da pominju nož.</span>
</p>
<p>
<span class="span2">Svjedok je dalje pojasnio da M., kad je odlazio, nije bio toliko uzrujan da bi se sa nekim fizički obračunavao, čak mu je rekao da ide svojoj kući i da ne brine. Tek narednog jutra, kad je vidio da M. nije uzeo hleb, koji mu je prethodno tražio, shvatio je da je isti bio ljut na S. i da je tom prilikom otišao put S. kuće.</span>
</p>
<p>
<span class="span2">Govoreći o porodici K., rekao je da je Ž. i pok. M. znao kao dobre i poštene momke koji su bili u dobrim odnosima i da je porodica K. I. bila poštena iako su živjeli u lošim materijalnim uslovima. M. nije imao para ni za hleb, pa je prestao da se drogira, dok je alkohol pio samo kad bi ga neko častio. S. je imao zdravstvenih problema, mještani su ga izbjegavali, a bilo je i poznato da mnogima duguje pare, kao i da je sjekao bez odobrenja "tuđu šumu".</span>
</p>
<p>&nbsp;</p>
<p>
<span class="span2">Iz zapisnika o uviđaju Uprave policije - Područna jedinica B., Ku.br. 468/10 od 10.11.2010. godine proizilazi da je izlazak na lice mjesta događaja izvršen povodom obavještenja dežurne službe PJ B., dana 09.11.2010. godine u 22:50h, da je dežurni starješina PJ B. lišio slobode K.Ž. ispred Opšte bolnice u B., jer je isti dovezao beživotno tijelo svog brata od strica, K.M., kao i da su uviđaju  prisustvovali sudija za istragu Višeg suda u Podgorici, Zamjenik VDT-a Podgorica, OPS krim. policije i krim.tehničar. Uviđaj je započeo u 23:35h, a noć je bila kišovita i vjetrovita. Utvrđeno je da lice mjesta predstavlja porodična kuća vl.K.S. u S. do koje se dolazi skretanjem sa lijeve strane magistralnog puta V.-P., preko P. g. Kuća je spratna i sastoji se iz prizemnog dijela i sprata, iznad kojeg je ploča ograđena betonskim ukrasnim stubovima. I dvorište kuće je ograđeno betonskim ukrasnim stubovima, a spratni dio zida na strani gdje se nalaze ulazna vrata popločan je ukrasnim kamenom. Na sprat se dolazi stepenicama koje vode sa ulice sa čije desne strane se nalazi dvorište ispred prizemnog dijela kuće iznad koje se nalazi metalni krevet za vinovu lozu. Izlaskom na terasu prvog sprata sa lijeve strane se nalazi roštilj i prostor terase koji vodi do parkinga iza kuće, dok se pravo sa stepenica dolazi do ulaznih vrata kuće, koja su dvokrilna, drvena, sa uzdužnim neprovidnim svetlarnicima. U nastavku terase, do ulaznih vrata, terasa se nastavlja do iza kuće i vodi na drugu stranu kuće. Ista je cijelom dužinom ograđena ukrasnim betonskim stubovima. Pravo sa ulaznih vrata prostire se hodnik sa čije desne strane se nalaze dvije spavaće sobe, pravo naspram ulaznih vrata  - kupatilo, a pored istog, sa lijeve strane, vrata koja vode u dnevni boravak sa kuhinjom. U blizini navedene porodične kuće nalazi se štala u koju se ulazi kroz jednodjelna metalna vrata.</span>
</p>
<p>
<span class="span2">Od tragova na licu mjesta su konstatovani: 1.) lokva tečnosti crvene boje, nalik na krv, uočena na terasi ispred ulaznih vrata kuće; 2.) puščane čaure, cal. 7,62 mm, zatečene na terasi sprata kuće ispred ulaznih vrata; 3.) puščana čaura, cal. 300 </span><span class="span2">W.M., pronađena na terasi sprata ispred ulaznih vrata; 4.) puščane čaure, cal. 7,62 mm, na betonskom platou u prizemlju, tj. u dvorištu kuće, ispod terase i ulaznih vrata; 5.) nož sa plastičnom drškom crne boje, sa zalomljenim vrhom sječiva i tragovima crvene tečnosti nalik na krv, pronađen u dvorištu ispod terase; 6.) lovački karabin marke ''B.B.'', cal. 300 W.M., fab.br. .... sa jednim metkom u cijevi, pronađen iza vrata u spavaćoj sobi na spratu kuće, sa desne strane; 7.) automatska puška AK 47 M-70-AB2, cal. 7,62 mm, fab.br. ... sa jednim metkom u cijevi, 19 metaka u okviru puške, pronađen ispod drvenog patosa u štali udaljenoj oko 100m od porodične kuće. Puška je crne boje sa preklapajućim metalnim kundakom, a okvir je zatečen odvojen od puške, regulator paljbe podešen na pojedinačnu paljbu. Na istom mjestu je pronađena lovačka puška - dvocijevka, fab.br. ...., malokalibarska puška sa drvenim kundakom, marke ''Č.z. B.'', cal. 5,6mm, fab.br.... sa gravurom na drvenom kundaku, jednim metkom u ustima cijevi i jednim okvirom, kao i municija: 53 komada cal. 300 W.M. i 74 komada municije cal. 5,6 mm.</span>
</p>
<p>&nbsp;</p>
<p>
<span class="span2">Iz izvještaja ljekara specijaliste JZU - Opšta bolnica B., br. protokola 8589 od 09.11.2010. godine, na ime oštećenog K.M., proizilazi da je u 22:45 h privatnim kolima dovezen bez svijesti i da je preduzeta reanimacija, koja nije dovela do  poboljšanja njegovog zdravstvenog stanja. Na grudnom košu, sa desne strane, konstatovane su dvije prostrelne rane, paralelne jedna drugoj, u predjelu medijalnog dijela desne klavikule - ustrelna rana, na lijevoj strani grudnog koša - oguljotina. U predjelu desne nadlaktice, sa prednje strane, konstatovane su dvije prostrelne rane, paralelne jedna sa drugom, poprečne, a u predjelu lijeve nadlaktice sa prednje strane - oguljotina.</span>
</p>
<p>&nbsp;</p>
<p>
<span class="span2">Iz izvještaja o kriminalno tehničkom pregledu lica mjesta, sačinjenog od strane UP Područna jedinica B., Ku. br. 468/10,</span><span class="span1"> </span><span class="span2">proizilazi</span><span class="span1"> </span><span class="span2">da su na mjestu događaja nađeni tragovi i to lokva, najvjerovatnije, krvi, na terasi ispred kućnog praga sa koje su sa tri pozicije izuzeta po dva brisa, radi DNK vještačenja i to nađene čaure (radi balističkog vještačenja), kuhinjski nož sa tragovima crvene boje nalik na krv (radi utvrđivanja DNK profila), kao i nađeno uružje i municija. Od K. S., K.Ž., K.I. i pok. K.M. izuzeti su parafinski testovi, radi vještačenja parafinskog testa. Od K.S. i K.Ž. izuzeti su referentni brisevi, radi utvrđivanja DNK profila, dok je od pok. K.M. referentni bris izuzet u ranijem periodu. Izuzeta je i garderoba od optuženih, a od pok. K.M. je preuzeta u prostorijama Medicinskog centra u S.B., radi utvrđivanja daljine pucanja, prisustva barutne gareži i trasološkog pregleda garderobe.</span>
</p>
<p>&nbsp;</p>
<p>
<span class="span2">Iz spoljašnjeg nalaza (tačke 3) Obdukcionog zapisnika, S.br.185/2010, na ime K.M., sačinjenog od strane prof.dr sc.med. D.Č.</span><span class="span1"> </span><span class="span2">proizilazi, da je na prednjoj strani lijeve nadlaktice, u gornjoj četvrtini, na 141 cm iznad ravni tabana, u položaju kada je ruka spuštena niz tijelo, konstatovana nepravilna rana promjera 12 x 10 mm, neravnih, nagnječenih i krvlju podlivenih ivica i strana, koja se kanalom nastavlja nagore i udesno kroz meko tkivo prednje strane ramena i grudnog koša. U desnom dojkinom predjelu, na 137 cm iznad ravni tabana, na 4 cm udesno od prednje, srednje, uzdužne linije, konstatovana je nepravilna, približno elipsasta, rana promjera 11 x 9 mm, neravnih, nagnječenih i krvlju podlivenih ivica i strana, koja se kanalom nastavlja nadolje i udesno, kroz meko tkivo desnog dojkinog predjela (tačka 4). U desnom nizdojkinom predjelu, na 129 cm iznad ravni tabana, na 5,5 cm udesno od prednje, srednje, uzdužne linije, na 5 cm ispod i na 5 cm unutra od bradavice desne dojke, konstatovana je nepravilna, približno elipsasta rana, neravnih, nagnječenih i krvlju </span><span class="span2">podlivenih ivica i strana, koja se kanalom udesno i nadolje nastavlja kroz meko tkivo desnog dojkinog predjela (tačka 5). Na prednje unutrašnjoj strani desne nadlaktice, u srednjoj trećini, na 134 cm iznad ravni tabana, u položaju kad je ruka spuštena niz tijelo, konstatovana je nepravilna, približno kružna rana, promjera 13 x 13 mm, neravnih, nagnječenih i krvlju podlivenih ivica i strana, koja se kanalom nastavlja nadolje i upolje kroz meko tkivo desne nadlaktice (tačka 6). Na unutrašnjoj strani desne nadlaktice, u donjoj trećini, na 127 cm iznad ravni tabana, u položaju kad je ruka spuštena niz tijelo, konstatovana je rana sličnih osobina kao prethodno opisana. Ista se kanalom nastavlja nadolje, upolje i unazad (tačka 7). U desnom nadključnom predjelu, na 152 cm iznad ravni tabana i na 6,5 cm udesno od prednje, srednje, uzdužne linije, konstatovana je nepravilna rana promjera do 12 x 18 mm, neravnih, krvlju podlivenih i put upolje posuvraćenih ivica i strana (tačka 8). U desnom dojkinom predjelu, na 137 cm iznad ravni tabana, na 16 cm udesno od prednje, srednje, uzdužne linije, konstatovana je zjapeća rana nepravilnog oblika, promjera 15 x 18 mm, neravnih, krvlju podlivenih i put upolje posuvraćenih ivica i strana (tačka 9). U desnom nizdojkinom predjelu, na 128 cm iznad ravni tabana i u 8 cm udesno od prednje, srednje, uzdužne linije konstatovana je, skoro horizontalno, lako koso postavljena, nepravilna, približno elipsasta rana, zjapećeg izgleda, promjera 6,5 x 3 cm, neravnih, krvlju podlivenih i put upolje posuvraćenih ivica i strana (tačka 10). Na prednje spoljašnjoj strani desne nadlaktice, na spoju srednje i donje trećine, na 132 cm iznad ravni tabana, u položaju kad je ruka spuštene niz tijelo, konstatovana je široko zjapeća rana promjera 3 x 2 cm, neravnih, krvlju podlivenih i put upolje posuvraćenih ivica i strana (tačka 11). Na zadnje unutrašnjoj strani desne nadlaktice, u donjoj četvrtini, na 126 cm iznad ravni tabana, u položaju kada je ruka spuštena niz tijelo, konstatovana je nepravilna rana, promjera do 15 x 11 mm, neravnih, krvlju podlivenih i put upolje posuvraćenih ivica i strana.</span>
</p>
<p>
<span class="span2">U lijevoj lakatnoj jami, te na nadlanu lijeve šake konstatovani su tačkasti ubodi, ravnih, nenagnječenih i krvlju podlivenih ivica i strana, koji se kanalom nastavljaju u meko tkivo tih predjela (tačka 18).</span>
</p>
<p>
<span class="span2">Iz unutrašnjeg nalaza glave proizilazi da nakon izvršenog pregleda kostiju krova i osnova lobanje, na istima nisu ustanovljeni svježi prelomi. Detaljno je ispreparisana koža, potkožno tkivo, veliki krvni sudovi i mišići vrata, te vratni dio kičmenog stuba i ustanovljeno je: okrznuće na prednjoj strani dušnika i nagnječenje prednjeg zida desne jogularne vene, na račvi (što je dio kanala rane opisane pod tačkom 3 Nalaza).</span>
</p>
<p>
<span class="span2">Nakon pregleda kostiju glave, vrata, trupa i udova ustanovljeno je: potpuni prelom u vidu smrskavanja u predjelu unutrašnje trećine lijeve ključnjače, potpuni prelom II rebra sa lijeve strane u srednjoj ključnjačinoj liniji (što je sve dio kanala rane opisane pod tačkom 3 Nalaza) i potpuni prelom IV rebra sa desne strane u dojkinoj liniji (što je dio kanala rane opisane pod tačkom 4 Nalaza).</span>
</p>
<p>
<span class="span2">Na desnoj nadlaktici deformisanog izgleda ustanovljen je potpun prekid mišića prednje unutrašnje grupe, sa jakom krvnom prožetošću (što je dio kanala rane opisane pod tačkom 6 Nalaza).</span>
</p>
<p>
<span class="span2">Iz zaključka proizilazi da je smrt nasilna i da je nastupila neposredno usled ugušenja zbog udisanja krvi, potpomognuta krvarenjem. Udahnuta krv potiče iz pluća i dušnika, a krvarenje iz organa i iz raskidanih krvnih sudova, a sve duž kanala strijelnih rana.</span>
</p>
<p>
<span class="span2">Rana na prednjoj strani lijeve nadlaktice (tačka 3 Nalaza) ulazna je rana prostreline nanesene projektilom ispaljenim iz ručnog, vatrenog oružja, iz relativne blizine, koja se kanalom rane nastavlja kroz meko tkivo lijevog ramena, lijeve pazušne jame, okrzavajući lijevu nadlakatnu arteriju, prelama lijevu ključnjaču i II rebro sa lijeve </span><span class="span2">strane, nanos i blast povrede vrha lijevog plućnog krila, okrzava prednji zid dušnika i štitaste hrskavice i završava u desnom natključnjačinom predjelu, izlaznom ranom (opisanom pod tačkom 8 Nalaza). Smjer kanala rane je slijeva udesno, odozdo nagore.</span>
</p>
<p>
<span class="span2">Rana u desnom dojkinom predjelu (opisana pod tačkom 4 Nalaza) je rana prostreline, nanesene projektilom ispaljenim iz ručnog, vatrenog oružja, iz blizine, koja se kanalom nastavlja kroz meko tkivo, zalamajući II rebro sa desne strane, nanoseći blast povrede srednjeg režnja desnog plućnog krila i završava izlaznom ranom u desnom predjelu (opisanom pod tačkom 9 Nalaza). Rastojanje između ulazne i izlazne rane iznosi oko 15 cm, a smjer kanala je slijeva udesno, odozgo lako nadolje.</span>
</p>
<p>
<span class="span2">Rana u desnom nizdojkinom predjelu (opisana pod tačkom 5 Nalaza) je rana prostreline, nanesene projektilom ispaljenim iz ručnog vatrenog oružja, koja se kanalom nastavlja kroz meko tkivo desnog nizdojkinog predjela i završava izlaznom ranom u istom predjelu (opisanom pod tačkom 10 Nalaza). Rastojanje između spoljašnjeg kraja ulazne i unutrašnjeg krila izlazne rane iznosi 1 cm. Smjer kanala je slijeva udesno, odozgo nadolje.</span>
</p>
<p>
<span class="span2">Rana na prednje unutrašnjoj strani desne nadlaktice (opisana pod tačkom 6 Nalaza) ulazna je rana prostreline, nanesene projektilom ispaljenim iz ručnog vatrenog oružja, koja se kanalom nastavlja kroz meko tkivo nadlaktice, razarajući velike mišiće tog predjela i završava izlaznom ranom na prednje spoljašnjoj strani desne nadlaktice (opisanom pod tačkom 11 Nalaza). Smjer kanala je slijeva udesno, odozgo nadolje, u anatomskom položaju ruke.</span>
</p>
<p>
<span class="span2">Rana na unutrašnjoj strani desne nadlaktice (opisana pod tačkom 7 Nalaza) ulazna je rana prostreline nanesene projektilom ispaljenim iz ručnog vatrenog uružja, koja se kanalom nastavlja kroz meko tkivo unutrašnjeg dijela desne nadlaktice i završava izlaznom ranom na zadnje unutrašnjoj strani desne nadlaktice (opisanom pod tačkom 12 Nalaza). Rastojanje između ulazne i izlazne rane iznosi 2 cm, a smjer kanala rane je od naprijed unazad, u anatomskom položaju ruke. Strijelne rane su nastale djelovanjem najmanje tri a najviše pet prijektila, a prema rasporedu i izgledu strijelnih rana, vjerovatno su iste nastale djelovanjem tri projektila.</span>
</p>
<p>&nbsp;</p>
<p>
<span class="span2">Stalni sudski vještak medicinske struke dr Č.D. je na glavnom pretresu u svemu ostala kod navedenog pisano datog nalaza i zaključka u obdukcionom zapisniku S.br.185/10 od 19.11.2010. godine. Navela je da je kod K.M. prilikom obdukcije ustanovljeno 5 prostrelina koje su detaljno opisane u nalazu kao i u zaključku pod tačkama od 1 do 9, kao i smjerovi kanala ovih rana, gdje se vidi da su sve nanesene sa lijeve bočne strane tijela pok. K.M., te da smjer kanala prve strijelne rane, odnosno rane koja je opisana pod tačkom 3 nalaza, je lako prema gore, dok su smjerovi ostalih strjelnih rana - lako prema dolje, što ukazuje da su sve strijelne rane nanesene vrlo brzo jedna za drugom, a da je tijelo pok. K. M. pritom neznatno mijenjalo položaj. Kao što je u zaključku navedeno, a s obzirom na smjer strijelnih kanala, one su nastale sa najmanje 3 i najviše 5 projektila, ali je vještak mišljenja,da se radilo o tri projektila, s tim što su prostreline u predjelu prednje desne strane grudi, nastavile svoju putanju kroz desnu nadlakticu. Pod tačkom 25 obdukcionog nalaza navedeno je da je rađena proba na prisustvo nesagorelih barutnih čestica i ista je bila pozitivna, oko ulaznih rana opisanih pod 3 i 4 nalaza, a to su rane na prednjoj strani lijeve nadlaktice i gornja od dvije rane u predjelu desne dojke. Osim pozitivne probe u okolini rane opisane pod tačkom 3 nalaza ustanovljeno je i klasična "barutna tetovaža", što ukazuje da je ovaj projektil ispaljen iz tzv. relativne blizine, a to je </span><span class="span2">rastojanje koje za oružja duge cijevi iznosi do 150 cm od kože. Negativan nalaz kod ostalih rana ne mora značiti da se radilo o daljini, a nalaz o tome može se naći iz vještačenja vještaka hemijske struke.</span>
</p>
<p>
<span class="span2">Osim opisanih strijelnih rana kod pok. K. ustanovljene su i oguljotine, i nagnječine i krvni podliv s tim što se oguljotine nalaze u predjelu lica sa desne strane, na lijevom koljenu i prednjoj strani lijeve podkoljenice, nagnječine na prednjoj lijevoj strani trbuha a krvni podliv na nadlanu lijeve šake.</span>
</p>
<p>&nbsp;</p>
<p>
<span class="span2">Odgovarajući na postavljena pitanja, vještak je pojasnila da je prilikom zadobijanja strijelnih rana u predjelu desne strane grudi, koje su se svojim kanalima nastavile na desnu nadlakticu, desna ruka morala biti malo ispred grudnog koša, da bi kanal imao smjer koji je utvrđen, a nije potpuno priljubljena uz tijelo, pouzdano tvrdeći da desna ruka, odnosno nadlaktica, nije bila podignuta uvis.</span>
</p>
<p>
<span class="span2">Povrede su nastale brzo jedna za drugom, a na osnovu obdukcionog nalaza vještak se nije mogla pouzdano izjasniti o njihovom redosledu, ali s obzirom na visine ulaznih rana, te na smjer njihovog kanala, mišljenja je da je prva nastala ona koja ima ulaznu ranu na lijevoj nadlaktici, a druge dvije odmah posle nje. Sve navedene strijelne rane nastale su dok je K.M. bio u stojećem položaju, s tim što su druge dvije nastale kada je gornjim dijelom tijela bio lako savijen prema naprijed.</span>
</p>
<p>
<span class="span2">Pok. K.M., prilikom zadobijanja strijelnih rana, bio je okrenut ustima predmetnog vatrenog oružja svojom lijevom bočnom i lako prednjom stranom tijela. S obzirom na brzinu zadobijanja strijelnih rana, te na položaj pok. K. M. u odnosu na usta vatrenog oružja, vještak je mišljenja da  prilikom zadobijanja prve rane njegova desna ruka nije bila podignuta.</span>
</p>
<p>&nbsp;</p>
<p>
<span class="span2">Iz toksikološkog nalaza, sačinjenog od strane JZU Centra za toksikološka ispitivanja Crne Gore, dostavljenom od strane prof dr sc med D.Č., dana 29.12.2919. godine</span><span class="span1">, </span><span class="span2">proizilazi da je rađena analiza uzoraka krvi, urina i želudačnog sadržaja na moguće prisustvo narkotika i sedativa, a koji uzorci su ispitani u skladu sa uobičajenom toksikološkom praksom, u obliku kiselo - neutralnog i baznog ekstrakta, korišćenjem kolona Esxtrelut NT na moguće prisustvo narkotika i sedativa, shodno zahtjevu. Navedeni uzorci su prvo analizirani u SCAN modu na gasnom hromatografu sa masenim detektorom radi moguće identifikacije organskih toksikanata, koji su stabilni na tački ključanja, a koje je moguće identifikovati na navedenim instrumentima. Ovom analizom utvrđeno je prisustvo coffein-a u krvi i nicotin-a, cotinin-a i coffein-a u urinu. Nakon toga, navedeni uzorci su analizirani u SIM modu na LCMC-u, odnosno tečnom hromatografu sa masenim detektorom na moguće prisustvo sledećih ljekova: propanolol, verapamil, promazin, karbamazepin, pirimidon, hlorpromazin, tiridazin, a koje nije utvrđeno ni u jednom od analiziranih uzoraka. Takođe, analizirani uzorci su analizirani na LCMSMS na prisustvo benzodiazepina, a koje nije utvrđeno, kao ni prisustvo benzoylecdonina (melabolita kokaina) analizom na tečnom hromatografu sa masenim detektorom.</span>
</p>
<p>&nbsp;</p>
<p>
<span class="span2">Iz izvještaja o balističkom vještačenju br. 4575/10, sačinjenom od strane sudskog vještaka M.M.</span><span class="span1"> </span><span class="span2">proizilazi da je PJ B. na balističko vještačenje dostavila: automatsku pušku ''M70AB2'', kal. 7,62 x 39, fab.br. .... u čijem okviru se nalazilo 19 metaka, kao i jedan metak u cijevi; lovački karabin marke ''B.B.'', kal.300 WIN.MAG., fab.br. .... u čijoj cijevi se nalazio metak; lovačku pušku, hamerles, marke ''B.'', kal.12, fab.br. ...; malokalibarsku pušku marke ''Z.B.'', kal.22 LR, fab.br. .... u čijoj cijevi se nalazio metak, kao i jedan metak u okviru; čaure (8 komada) od kojih je na sedam čaura </span><span class="span2">utisnuta oznaka ''ИК 1979'', dok je na jednoj utisnuta oznaka ''S&amp;B 300 WIN.MAG.'' i municiju - 53 komada metaka, kal. 300 WIN.MAG. i to u tri originalna pakovanja (20+20+13), proizvođača ''S&amp;B'', 74 komada metaka kal. 22LR i to u dva originalna pakovanja (50+24) proizvođača ''S&amp;B''.</span>
</p>
<p>
<span class="span2">Ispitivanje cijevi dostavljenog vatrenog oružja izvršeno je uzimanjem brisa tamponima vate. Bris iz cijevi AP je pokazao naslage tamno braon boje, bris iz lovačkog karabina naslage tamno sive boje u ustima cijevi, dok tih naslaga nije bilo kroz cijev. Bris iz cijevi MK puške je pokazao naslage tamno sive boje. Hemijskom analizom, difenilaminskim testom briseva na kojima su uočljive naslage, utvrđeno je postojanje nitrata, što znači da je iz dostavljenog oružja pucano, i da nakon toga usta cijevi ili kompletne cijevi nisu čišćene.</span>
</p>
<p>
<span class="span2">Probno pucanje iz dostavljenog oružja je izvedeno ispaljenjem određene količine odgovarajuće municije, pri čemu nije došlo do zastoja, tako da je svako od dostavljenog oružja funkcionalno u skladu sa tehničkim karakteristikama predviđenim za tu vrstu oružja. </span>
</p>
<p>
<span class="span2">Vizuelnim pregledom, kao i na osnovu geometrijskih karakteristika, utvrđeno je da sedam spornih čaura pripada puščanoj municiji kalibra 7,62 x 39 mm, a jedna pripada puščanoj municiji kalibra 300 WIN.MAG.</span>
</p>
<p>
<span class="span2">Na komparativnom mikroskopu su upoređene nesporne čaure (N) ispaljene iz dostavljene AP sa sedam spornih čaura (S), kal. 7,63 X 39. Reproduktivne individualne karakteristike koje imaju identifikacioni karakter, a koje su nastale dejstvojm izbacivača, uočene su i na spornoj čauri i na nespornim čaurama.</span>
</p>
<p>
<span class="span2">Preklopljene su uočene individualne karakteristike koje imaju identifikacioni karakter, što znači da su sporne čaure kal. 7,62 x 39 ispaljene iz dostavljene AP.</span>
</p>
<p>
<span class="span2">Na komparativnom mikroskopu su upoređene nesporne čaure (N) ispaljene iz dostavljenog lov.karabina sa spornom čaurom (S), kal. 300 WIN.MAG. Na spornoj čauri, kao i na nespornim čaurama, uočene su individualne karakteristike koje imaju identifikacioni karakter, a koje su nastale dejstvom čela zatvarača.</span>
</p>
<p>
<span class="span2">Preklopljene su uočene karakteristike koje imaju identifikacioni karakter, što znači da je sporna čaura kal. 300 WIN.MAG. ispaljena iz dostavljenog lovačkog karabina.</span>
</p>
<p>
<span class="span2">Ovaj vještak</span><span class="span1"> </span><span class="span2">je na glavnom pretresu ostao pri svom pisanom nalazu i mišljenju navedenom u izvještaju o balističkom vještačenju br. 4575/10, te je pojasnio da  ukoliko je upotreba vatrenog oružja počela u stanju gdje je pok. M. u odnosu na Ž. bio u stojećem položaju, tj. da su obojica bili u stojećem položaju, moguće i iz relativne blizine ispaliti prvi metak koji bi imao strijelni kanal koji je naveden kroz tijelo od lijeve ruke prema desnoj strani grudnog koša kao prvi metak. Ukoliko je Ž. i dalje stajao prilikom pucanja, moguće je da je pok. M. u tom momentu napravio pokret saginjanja i zaokretanja u lijevu stranu. U tom položaju je moguće zadobiti navedne prostrelne rane kroz tijelo u predjelu grudnog koša. Projektili koji su napravili ove dvije strijelne rane moguće je da, na svojim putanjama prilikom izlaska iz tijela, naprave i strijelne rane u desnoj nadlaktici i tada bi ta desna nadlaktica bila u opuštenom položaju, blago ispred grudnog koša. Moguće je da su sva oštećenja tj. sve strijelne rane nastale od tri projektila.</span>
</p>
<p>&nbsp;</p>
<p>
<span class="span2">Na osnovu navedenih podataka vještak nije mogao da zaključi da li se radi o rafalnoj paljbi prilikom upotrebe automatske puške ili o pojedinačnoj paljbi. U svakom slučaju trebalo bi da su svi meci ispaljeni u kratkom vremenskom intervalu. Cijev automatske puške je prilikom početka pucanja morala biti usmjerena naviše da bi zatim zauzela položaj približno horizontali.</span>
</p>
<p>
<span class="span2">Automtska puška pri ispaljenju metaka izbaca čaure u desnu stranu pod uglom od oko 45 stepeni od pravca u kojem se puca i to na rastojanje od oko 7 m. Dijapazon razdaljine na koju se izbacuju čaure, a za koje važi da je to rastojanje na 7 m je od 5, pa čak i do 10 m, zavisno od vrste podloga na koju padaju.</span>
</p>
<p>
<span class="span2">U konkretnom slučaju, rastojanje čaura od mjesta na kome se desio sporni događaj je mnogo kraće, tj. dio čaura se nalazi na samom mjestu na kojem se desio sporni događaj, dok se drugi dio čaura nalazi u samom dvorištu, a što znači da je cijev oružja morala biti u pravcu uglavnom na ulazna vrata ili usmjerena u lijevu stranu, gledano prema spolja. Takođe je puška morala biti zaokrenuta u odnosu na vertikalnu ravan između 10 i 20 stepeni da bi se na taj način obezbjedila putanja čaura dovoljno niska da čaure mogu udarati u betonsku ogradu, koja se nalazi na rastojanju od oko 1 do 1,5 m, i na  taj način, odbijajući se od ograde čaure, zauzimale pozicije koje su fiksirane. U tom momentu, koristeći podatak daljine pucanja, tijelo pokojnog K. se moglo nalaziti na rastojanju od oko 1 m od vrha cijevi puške i to u lijevu stranu, gledano na sama ulazna vrata, zakrenut lijevom bočnom stranom prema vratima. Analizom navedenih oštećenja u trasološkom vještačenju garderobe može se utvrditi da su samu garderobu pored tijela pogodila još najmanje dva metka.</span>
</p>
<p>
<span class="span2">Prilikom vještačenja spornih čaura vještak nije uočio nikakvu razliku između njih koje bi ukazivale da je dio ispaljenih čaura ispaljen ranije u odnosu na drugi dio čaura. Dakle, nijesu postojali nikakvi optički pokazatelji koji bi ukazivali na podatak da čaure nijesu ispaljene istom prilikom. Na kraju, vještak je napomenuo da kod čaura koje su od mesinga atmosferske prilike ostavljaju promjene usled izuzetno dugog vremenskog intervala.</span>
</p>
<p>&nbsp;</p>
<p>
<span class="span2">Iz izvještaja o analizi ''parafinskih rukavica'' br. 4577/10, sačinjenom od strane sudskog vještaka, dipl ing I.Lj.</span><span class="span1">, </span><span class="span2">proizilazi da su ''parafinske rukavice'' sa šaka K.Ž., K.S., K.M. i K.I. od strane PJ B. dostavljene Forenzičkom centru UPCG, radi utvrđivanja postojanja, odnosno nepostojanja barutnih čestica na njima. Tražena ispitivanja su vršena difenilaminskim testom na okolnosti utvrđivanja prisustva nitrata, a koji nastaju sagorijevanjem baruta kod opaljenja metka iz vatrenog oružja i ovim se testom barut posredno dokazuje. Karakteristične kolorne reakcije posmatrane su pomoću stereomikroskopa marke ''Leica S6D'', pod različitim uvećanjima (10-40X). Nakon izvršenih traženih ispitivanja, na samoljepljivim folijama skinutim sa šaka K.Ž. dokazano je prisustvo barutnih čestica, dok na samoljepljivim folijama skinutim sa šaka K.S., I. i pok. M. nije dokazano prisustvo barutnih čestica. Prisustvo barutnih čestica na šakama K.Ž. ukazuje da se ne može isključiti mogućnost da je isti bio povezan sa procesom opaljenja metka iz vatrenog oružja prije skidanja ''parafinskih rukavica'', dok se zbog neprisustva barutnih čestica na šakama K.S., I. i pok. M., ne može pretpostaviti mogućnost da su isti bili povezani sa procesom opaljenja metka iz vatrenog oružja prije skidanja ''parafinskih rukavica''.</span>
</p>
<p>
<span class="span2">Iz izvještaja o vještačenju ''daljine pucanja'' broj 4574(1)/10, sačinjenom od strane sudskog vještaka I.Lj.</span><span class="span1">, </span><span class="span2">proizilazi da su na vještačenje dostavljeni: jakna, majica kratkih rukava, farmerice, donji dio trenerke, patike, čarape i gaćice vl. K.M., na okolnosti daljine pucanja, tj. rastojanja usta cijevi vatrenog oružja do oštećenja na istim. Okoline oštećenja na navedenim odijevnim predmetima, koja su detaljno opisana u izvještaju  o trasološkom vještačenju, tretirane su samoljepljivim folijama na način što su iste čvrsto fiksirane u okolini oštećenja. Nakon izvršenih ispitivanja, u okolini oštećenja sa prednje strane jakne (obilježena brojevima 5,6,7,8,9) dokazano je prisustvo barutnih čestica, kao i u okolini oštećenja sa prednje strane majice </span><span class="span2">(označena brojevima 7,10,11,12), dok u okolini svih ostalih oštećenja nije dokazano prisustvo barutnih čestica.</span>
</p>
<p>
<span class="span2">Naime, oštećenja označena brojevima 6, 7, 8 i 9, na prednjoj strani jakne, su nastala od projektila iz vatrenog oružja sa rastojanja usta cijevi od oko 120 cm do istih. Kako je rasipanje barutnih čestica sa ovog rastojanja veće od međusobnog rastojanja oštećenja (6, 7, 8 i 9), na prednjoj strani jakne se ne može precizno utvrditi koja su od ova četiri oštećenja nastala prva od udara projektila sa ovog rastojanja. Oštećenje označeno brojem 5, na prednjoj strani jakne, nastalo je od projektila iz vatrenog oružja sa rastojanja usta cijevi od oko 12 cm do istog. Oštećenja označena brojevima 10, 11 i 12, na prednjoj strani majice, nastala su od projektila iz vatrenog oružja sa rastojanja usta cijevi od oko 120 cm do istih, a nije bilo moguće precizno utvrditi koja su od ova tri oštećenja nastala prva od udara projektila sa ovog rastojanja. Oštećenje označeno brojem 7, na prednjoj strani majice, nastalo je od projektila iz vatrenog oružja sa rastojenja usta cijevi od oko 120 cm do istog.</span>
</p>
<p>
<span class="span2">Ostala oštećenja na jakni, majici i farmericama, ukoliko su nastala od projektila iz vatrenog oružja, tada su usta cijevi bila na rastojanju većem od 120 cm do istih.</span>
</p>
<p>&nbsp;</p>
<p>
<span class="span2">Iz izvještaja o vještačenju ''prisustva barutnih čestica'' broj 4574(2)/10, sačinjenom od strane sudskog vještaka I.Lj.</span><span class="span1">, </span><span class="span2">proizilazi da je Područna jedinica B.Forenzičkom centru UP CG dostavila radi vještačenja prisustva, odnosno neprisustva barutnih čestica: gornji dio trenerke, duksericu i patike, vl. K. Ž., kao i vojni maskirni prsluk, farmerice i duksericu vl. K.S. Površine na navedenim odijevnim predmetima su oblijepljene samoljepljivim folijama koje se, inače, koriste za uzorkovanje barutnih čestica sa šaka lica koje je pucalo iz vatrenog oružja, tzv. ''parafinske rukavice''. Navedene folije posjeduju jake adhezione sile koje na svojoj ljepljivoj površini pokupe sve eventualne barutne čestice, a koje se vizueliziraju pomoću difenilaminskog reagensa. Difenilaminskim testom se utvrđuje prisustvo nitrata, a koji nastaju sagorijevanjem brauta kod opaljenja metka iz vatrenog oružja. Karakteristične kolorne reakcije posmatrane su pomoću stereomikroskopa marke ''Leica S6D'', pod različitim uvećanjima (10-40X). Nakon izvršenih ispitivanja, na dostavljenom gornjem dijelu trenerke vl. K.Ž. i na vojničkom prsluku vl. K.S. dokazano je prisustvo barutnih čestica u rasporedu i koncentraciji prikazanoj na priloženim fotografijama.</span>
</p>
<p>&nbsp;</p>
<p>
<span class="span2">Stalni sudski vještak hemijske struke I.Lj.</span><span class="span1"> </span><span class="span2">je u svom iskazu na glavnom pretresu ostala pri svojim izvještajima o vještačenju br. 4574 (1/10), 4574 (2/10) i izvješaja o analizi parafinskih rukavica br. 4577/10, s tim što je pojasnila da na skici prikazan nalaz barutnih čestica parafinskih rukavica izuzetih sa šaka K.Ž. ukazuje, po rasporedu tih čestica koji je vidljiv na nadlaktici desne šake da je on bio u primarno direktnom kontaktu sa vatrenim oružjem.</span>
</p>
<p>
<span class="span2">Odgovarajući na pitanja, vještak je pojasnila da nije realno pretpostaviti da je oštećeni sa okrivljenim bio u bliskom kontaktu odnosno da je mogao dodirivati cijev vatrenog oružja u tom trenutku.</span>
</p>
<p>
<span class="span2">Optuženi K.Ž. je prigovorio u dijelu nalaza i mišljenja ovog vještaka u kojem je isključena mogućnost dodira cijevi vatrenog oružja od strane pok. K.M., nakon što je ispalio jedan projektil u vazduh, kako je to ranije u svojoj odbrani tvrdio, pojašnjavajući da on ne tvrdi da je pok. M. dodirivao cijev, ali vjerovatno jeste neko od njih dvojice.</span>
</p>
<p>&nbsp;</p>
<p>
<span class="span2">Iz izvještaja o trasološkom vještačenju garderobe br. 4573/10 sačinjenom od strane vještaka M.J.</span><span class="span1">, </span><span class="span2">pri kojem je osta na glavnom pretresu,</span><span class="span1"> </span><span class="span2">proizilazi da je na vještačenje </span><span class="span2">dostavljena garderoba izuzeta od pok. K. M., kao i učesnika u predmetnom događaju – K.Ž. i K.S.</span>
</p>
<p>
<span class="span2">Na prednjoj strani jakne crne boje, marke ''M.J.'', veličine ''L'', izuzeta od pok. K.M., na rastojanju od 31cm do 53cm od donje ivice jakne, uočeno je deset mehaničkih oštećenja, relativne veličine: 0,7cm, 1,3cm, 1,7cm, 2,5cm (sva na desnom rukavu), 3,5cm, 2cm, 1,6cm, 2,7cm i 6cm (sva na desnoj strani jakne) i 2cm (na lijevom rukavu). Na zadnjoj strani jakne uočeno je jedno mehaničko oštećenje, na spoju desnog šava prednje i zadnje pole i unutrašnjeg ramenog šava desnog rukava, tipa pocijepanosti, najvjerovatnije nastalo dejstvom sile. Relativna veličina ovog oštećenja je 6,5 cm. Od istog je izuzeta i majica kratkih rukava, crne boje, sa žutom aplikacijom sa prednje strane ''S. N.'', veličine ''XL'', na čijoj prednjoj strani je uočeno 12 mehaničkih oštećenja, na rastojanju od 34 cm do 59 cm od donje ivice majice, relativnih veličina (gledano odozdo): 1,7cm, 3,5cm, 1,2cm, 1,2cm, 2,5cm, 3,5cm, 0,7cm, 2,4cm, 2cm, 1cm, 2cm i 1,5cm. Na prednjoj strani izuzetih farmerica plave boje, marke ''A.J.'', veličine ''34'', sa crnim kajišem, uočeno je jedno mehaničko oštećenje na desnoj nogavici, na 37cm od donje ivice farmerica i 2cm od spoljnjeg desnog šava nogavica, relativne veličine 3,5cm. Na prednjoj strani donjeg dijela trenerke teget boje, nepoznate marke i veličine, sa aplikacijom ''S.'' na lijevoj nogavici, uočeno je jedno mehaničko oštećenje tipa rašivenosti na unutrašnjem šavu, koji razdvaja dvije nogavice, relativne veličine 22cm. Na izuzetim patikama, čarapama i donjem vešu pok. K.M. nisu uočena mehanička oštećenja.</span>
</p>
<p>
<span class="span2">Od optuženog K.Ž. izuzet je donji dio trenerke crne boje, marke ''U.'' i veličine ''XL'', na čijoj prednjoj strani, na lijevoj nogavici, uočeno je jedno oštećenje tipa izgorelosti, na 52,5 cm od gornje ivice trenerke i 27 cm od unutrašnjeg šava lijeve nogavice, relativne veličine 1,5 cm. Na gornjem dijelu trenerke, dukserice i patikama nisu uočena mehanička oštećenja.</span>
</p>
<p>
<span class="span2">Od K.S. je izuzet vojni maskirni prsluk, somotske farmerice i dukserica, a na kojima nisu uočena mehanička oštećenja.</span>
</p>
<p>
<span class="span2">Ovaj nalaz je zaključen konstatacijom vještaka da su mehanička oštećenja na jakni i majici izuzetoj od pok. K.M. karakteristična za oštećenja nastala dejstvom projektila ispaljenog iz vatrenog oružja.</span>
</p>
<p>&nbsp;</p>
<p>
<span class="span2">Iz Izvještaja o DNK vještačenju, br. 4576/10, od 07.11.2011. godine dr sc S. K.</span><span class="span1"> </span><span class="span2">proizilazi da su povodom kritičnog događaja, radi utvrđivanja DNK profila, na vještačenje dostavljeni tragovi izuzeti iz lokve, najvjerovatnije, krvi na terasi ispred kućnog praga, nož i nesporni uzorci K.S., K.Ž. i K.M. Na osnovu izvršenih seroloških i DNK analiza, podudaranja DNK profila i biostatističkog proračuna, moguće je zaključiti da se na brisevima izuzetim ''iz lokve najvjerovatnije krvi na terasi ispred kućnog praga, trag 1'' nalazi krv porijeklom od K.M., da se na sječivu noža nalaze tragovi krvi porijeklom od K.M. i da se na dršci noža nalazi biološki materijal porijeklom od K.M., za koje se ne može isključiti da predstavlja krv.</span>
</p>
<p>&nbsp;</p>
<p>
<span class="span2">Sudski vještak forenzičke genetike dr S.K.</span><span class="span1"> </span><span class="span2">je na glavnom pretresu ostala pri svom nalazu i mišljenju u pisanom izvještaju br. 4576/10 od 07.11.2011. godine. </span>
</p>
<p>
<span class="span2">Na konstataciju suda da iz spisa predmeta i jednog dijela odbrane  K.Ž. proizilazi da je on bio poslednji u kontaktu sa drškom noža, jer ga je bacio sa terase iz lokve krvi, te pitanje kako je moguće da se na njemu ne nađu kontaktni tragovi pomenutog lica vještak je odgovorila, da je, kada su u pitanju kontaktni tragovi, potrebno ukazati na specifičnost deponovanog materijala koje lice ostavlja u kontaktu sa predmetom. Deponovanje ovakvog biološkog materijala putem kontakta je prije svega indivdualna </span><span class="span2">karakteristika svakog lica odnosno ne ostavlja svaka osoba jednaku količinu biološkog materijala u kotanktu sa predmetom. To zavisi i od drugih okolnosti, kao što je naprimjer vremenski razmak od kad je osoba oprala ruke i dr. Takođe je vrlo bitno naglasiti da bi osoba ostavila kontakt biološkog materijala na predmetu, u najvećem broju slučajeva, potreban je duži i jači kontakt, kao i da sam predmet ima hrapave površine na kojima bi se biološki materijal mogao zadržati. U konkretnom slučaju, moguće je, da je lice K. Ž. bio kratko u kontaktu sa predmetnim nožem i da pri tom nije deponovao dovoljnu količinu biološkog materijala. Neminovno je, da manjak količine materijala može i da spadne sa predmeta, što opet zavisi od karakteristika tog predmeta, zato što u tom kontaktu epitelne ćelije nijesu uslovno rečeno ljepljive, kao što je to slučaj sa tjeslesnim tečnostima, pa tokom transporta može se desiti vrlo mali gubitak materijala. To ne mora biti posledica bilo čijeg nestručnog rada u čitavom lancu dostave već posledica prirode predmeta i količina deponovanog materijala. Vještak je na kraju naglasila da uopšte nije detektovano prisustvo materijala bilo koje druge osobe. </span>
</p>
<p>&nbsp;</p>
<p>
<span class="span2">Iz sudsko psihijatrijskog nalaza i mišljenja za optuženog K.Ž. proizilazi da je tim vještaka, prilikom procjene duševnog stanja optuženog, analizirao njegovu ličnost, životni put, kao dobijene podatke koji se odnose na psihičko stanje optuženog, prije i u vrijeme izvršenja krivičnog djela, kao i forenzičko psihijatrijski odnos prema krivičnom djelu koje mu je stavljeno na teret. Neposrednim psihijatrijskim pregledima zaključeno je da optuženi nije pokazivao simptome duševne bolesti, a model ponašanja u toku života nije imao karakteristike agresivne ličnosti. Živio je u skladnim porodičnim odnosima, prihvatajući realno očevu bolest, a otac nije imao bilo kakvih ispada ili neadekvatnog vladanja u odnosu na njega.</span>
</p>
<p>
<span class="span2">Psihološko testiranje je pokazalo  da je optuženi osoba očuvanih intelektualnih potencijala, koji se procjenjuju u okviru visokog prosjeka, a nivo njegove informisanosti i priroda interesovanja su u skladu sa obrazovanjem. Na testu ličnosti je ispoljio ekstrovertiranost, sugestibilnost, a bazično nema sklonost ka impulsivnom, nekontrolisanom i agresivnom ponašanju. Kod ispitanika su ustanovljeni anksiozno depresivni simptomi kao preovlađujući. Rezultati testova su pokazali da se radi o prilagođenoj i socijabilnoj ličnosti, a da su potiskivanje i negacija kao osnovni mehanizmi odbrane.</span>
</p>
<p>&nbsp;</p>
<p>
<span class="span2">Vještaci su u konkretnom slučaju misljenja da je optuženi duševno zdrava osoba i da je u okolnostima kako je on dogadjaj opisao, provokativno ponašanje oštećenog na verbalnom planu i prijetnje nožem  doživljena kao subjektivno stanje životne ugroženosti, kao što bi to doživjela i svaka druga duševno zdrava osoba. Ovo provokativno ponašanje oštećenog generisalo je kod optuženog stanje afekta streha, bijesa, razdraženosti jakog intenziteta u vrijeme izvršenja krivičnog djela. Psihogena amnezija (nesjećanje) u kratkom periodu izvršenja krivičnog djela može se objasniti stanjem kvalitativnih poremećaja svijesti na nivou pomućenja svijesti, uzrokovanim afektom jakog intenziteta. Ovaj kratak period amnezije se odnosi na okolnosti nakon uzimanja puške i prvog pucanja u vis. U stanju patološkog afekta ponašanje je impulsivno i polazi iz afektivno nagonske sfere, zaobilazi svjesni dio ličnosti, a sposobnost shvatanja značaja djela i upravljanja svojim postupcima su kod optuženog bili bitno smanjeni.</span>
</p>
<p>&nbsp;</p>
<p>
<span class="span2">Iz iskaza K.I., oca oštećenog, nedostaje provokativno ponašanje oštećenog, koje bi ga dovelo u stanje životne ugroženosti, pa se time ne može ocijeniti, da se okrivljeni </span><span class="span2">u vrijeme izvršenja krivičnog djela nalazio u stanju patološkog afekta, odnosno afekta jakog intenziteta, nego je  afektivno stanje u ovim okolnostima dostiglo nivo srednjeg intenziteta.</span>
</p>
<p>&nbsp;</p>
<p>
<span class="span2">Na osnovu navedenog, vještaci su dali mišljenje iz kojeg proizilazi da je optuženi osoba visoko prosječnih intelektualnih sposobnosti, da ne pokazuje simptome trajnog duševnog oboljenja, niti težeg duševnog poremećaja, da se radi o duševno zdravoj osobi. Dalje su mišljenja, da se optuženi u vrijeme izvršenja krivičnog djela, pod okolnostima koje je on opisao, nalazio u stanju afekta straha, razdraženosti i bijesa jakog intenziteta koji odgovaraju stanju privremene duševne poremećenosti. Sposobnost shvatanja značaja djela, kao i mogućnost upravljanja svojim postupcima u vrijeme izvršenja krivičnog djela su kod optuženog bili bitno smanjeni.</span>
</p>
<p>&nbsp;</p>
<p>
<span class="span2">Na glavnom pretresu, prof. dr neurospihijatar S.M. je kao predstavnik tima vještaka, ostao pri datom pisanom nalazu i mišljenju, s tim što je dodao i objasnio, da su kod K.Ž. analizirali afektivno stanje u vrijeme izvršenja krivičnog djela i imali u vidu iskaze okrivljenog, oca okrivljenog i oca oštećenog. Kod prve varijante su naveli, da se u vrijeme izvršenja krivičnog djela K.Ž. nalazio u stanju afekta straha, razražljivosti i bijesa jakog inteziteta, a sposobnost shvatanja značaja svog djela, kao i mogućnost upravljanja svojim postupcima u vrijeme izvršenja krivičnog djela su bile bitno smanjene. Medjutim, imajući u vidu iskaz oca pokojnog, u tom smislu je navedena i druga varijanta i ukoliko bi se utvrdilo da je ona tačna, optuženi bi se nalazio u takvom stanju u kome bi njegova sposobnost shvatanja značaja svog djela i mogućnost upravljanja postupcima u vrijeme izvršenja krivičnog djela bila smanjena ali ne i bitno. Takodje, samo saznanje da je njegov otac napadnut, njega dovodi do stanja razdraženosti, ali se ne može govoriti o stanju razdraženosti jakog inteziteta, niti se može govoriti o stanju straha. Ali, ako bi se govorilo, kako to navodi okrivljeni u svom iskazu, o provokativnom ponašanju oštećenog koji sa nožem u rukama ponaša kao divlja zvijer, te mu se čini da je ogromnih razmjera, u tim stanjima se javlja strah jakog inteziteta.  Samo otvaranje vrata od strane okrivljenog, kada je i ugledao oštećenog sa nožem, okrivljenog dovodi u stanje afekta straha, prepasti, razdražljivosti jakog inteziteta, ali u konkretnom slučaju o tome se ne može govoriti dok se nalazio u kući, nego tek onda kada je otvorio vrata i bio suočen sa agresivnim ponašanjem oštećenog sa nožem. </span>
</p>
<p>&nbsp;</p>
<p>
<span class="span2">Dakle, sud je na osnovu rezultata izvedenih dokaza nesumnjivo utvrdio da je dana 09.11.2010. godine, u selu S.V., najprije došlo do verbalnog sukoba izmedju K.S., oca optuženog  i pokojnog K.M., u vezi posla za koji je oštećeni tvrdio da nije isplaćen, a S. "da mu ništa ne duguje, nego ... da mu je pozajmio 50 eura, koje mu nije vratio". Navedene riječi K.S. predstavljaju citat iz iskaza svjedoka D. koji je, u vezi tih okolnosti, takodje rekao, da je S. bio poznat u selu kao neko, ko je mještanima dugovao novac i sjekao šumu bez odobrenja, te da je M. toga dana došao najavljen u njegovu kuću, oko 20,00 časova, i obavio više telefonskih razgovora, posle kojih mu je rekao da ide kod strica, da uzme novac koji mu duguje. Nakon pola sata se vratio rekavši, da ga je S., kada mu je zatražio pare,  uhvatio za grlo i izbacio iz kuće, govoreći mu da je pijan i drogiran. Ovaj svjedok je nadalje istakao, da je M. iz njegove kuće pozvao sa svog telefona njegovog oca I. i čuo je, da mu govori, da ga je S. izbacio iz kuće, kad mu je pomenuo dug  i da je S. preko telefona poslao neku poruku. </span>
</p>
<p>&nbsp;</p>
<p>
<span class="span2">Taj telefonski razgovor pomenuo je u svom iskazu i K.I., otac pokojnog, naglašavajući, da je od M. saznao, da je tog dana od strica tražio dugovani novac i da ga je on izbacio iz kuće, išamarao i rekao da novac neće dobiti. I optuženi K.Ž. je naveo, da mu je otac S. rekao, da čitavo poslijepodne ima problema sa M. koji ga je u vidno pripitom stanju pozivao da izadje iz kuće i da se fizički obračunaju, te da ga je on otjerao, ne želeći sa njim ni da razgovara, ali očigledno iz njegove odbrane da mu nije saopštio razloge, zbog kojih je tog dana imao probleme sa M. </span>
</p>
<p>&nbsp;</p>
<p>
<span class="span2">Dakle, nesporno je da su tog dana nesuglasice o kojima su govorili svjedoci D. i K.I. dovele do napetosti u odnosima izmedju pokojnog K.M. i njegovog strica K.S., zbog kojih mu je M., očigledno uzbudjen i u alkoholisanom stanju, preko mobilnog telefona, u 19:57 časova, poslao poruku  "Govno nocas cu da sejebem givu cu dati otkinem bre govno jedno svecu ti zapalit". O sadržaju te poruke bio je upoznat i optuženi koji je od oca saznao, da je od M. dobio poruku "govno jedno, otkinuću ti glavu, sve ću ti zapaliti", te da je potom otišao kod svog strica K. I. i prenio mu sve ono, što je u vezi M. ponašanja, saznao od svog oca. Optuženi je i lično pročitao njen sadržaj, kada je nešto kasnije, sa svojim stricem I., došao u S., u kuću svog oca koji mu je pokazao poruku primljenu preko mobilnog telefona. Sadržaj te poruke je nesumnjivo utvrdjen pretragom SMS poruka u mobilnom telefonu K.S., koju je izvršio vještak telekomunikacione struke B.P. </span>
</p>
<p>&nbsp;</p>
<p>
<span class="span2">Sud u vezi tog dijela dogadjaja ističe, nakon što je činjenično dokazano i pomenutim vještačenjem, da je pokojni K.M. u 19:50 časova, poslao poruku navedene sadržine, da su se u takvom njegovom ponašanju, kroz slanje prijeteće poruke, da će napasti na život ili tijelo K.S., eventualno, mogli steći samo elementi bića krivičnog djela ugrožavanje sigurnosti iz člana 168 Krivičnog zakonika. Sud je upotrijebio termin "eventualno", zato što je ta poruka direktno upućena K.S., a ne i K.Ž., te da bi nastupila posledica, u postupcima koji se vode zbog tog krivičnog djela, neophodno je utvrditi da li se u vrijeme njenog primanja i čitanja primalac (K.S.) zaista uplašio, shvatio je ozbiljno, zato što je poznato da je zaštitni objekt kod ovog krivičnog djela lično osjećanje nečije sigurnosti. Kakav je odnos prema toj poruci, imao K.S., može se zaključiti i iz odbrane optuženog K.Ž., kome otac, nakon što mu je saopštio sadržaj primljene poruke, nije ni rekao da se uplašio i da je shvatio ozbiljno. Naime, iz odbrane optuženog K.Ž. proizilazi da je pokojnog M., prije slanje te poruke, njegov otac otjerao od kuće, iako ga je M. pozivao da izadje i da se fizički obračunaju, ne želeći sa njim ni da razgovara, te da ga je, pola sata kasnije, otac pozvao i rekao, da je M. ponovo dolazio ispred kuće, udarao velikom drvenom motkom po vratima i prozorima i pozivao na fizički obračun. Dakle, iz odbrane optuženog proizilazi da ga njegov otac S., nakon slanja navedene poruke i ponovnog dolaska sa velikom drvenom motkom, nije pozvao i tražio da dodje sa stricem, zato što se uplašio, nego, kako je rekao, da  "obuzdaju M.", odnosno zato što mu je, po ocjeni suda, u tako alkoholisanom stanju jednostavno smetao i dosadjivao, pogotovo, što ga je podsjećao na obavezu da mu vrati dugovani novac o čemu su govorili svjedoci D. i K.I. Prema tome, o kakvoj se prijetnji radilo, prije nego što je M. sa drvenom motkom došao ispred  porodične kuće K.S., optuženi je saznao od svog oca i potpuno je jasno da mu nije doslovno prenijeta, u onom sadržaju koji je vještačenjem utvrdjen i koji je optuženi lično pročitao, kada je sa svojim stricem I. došao u S. Uostalom, ozbiljnost izrečene prijetnje, da će ga ubiti, a time i ozbiljnost predstojećeg napada na K.S., po navodima  samog  optuženog K.Ž. je okončana, tako što je pokojni M. došao ispred porodične kuće njegovog oca i pozivao ga na fizički obračun udarajući velikom </span><span class="span2">drvenom motkom po vratima i prozorima kuće, te je očigledno u jednom trenutku svojevoljno otišao, pa se i u ovom slučaju moglo raditi o krivičnom djelu ugrožavanje sigurnosti u produženom trajanju, zato što u uvidjajnoj dokumentaciji na vratima i prozorima nijesu konstatovana oštećenja koja bi morala ostati vidljiva da je taj predmet upotrijebljen na takav način, koji bi ukazivao i da se moglo raditi o nekažnjivom pokušaju izvršenja krivičnog djela narušavanje nepovredivosti stana iz člana 169 Krivičnog zakonika. Dakle, potpuno je jasno da se predmetna poruka, poslata par sati prije tragičnog dogadjaja, nikako nije mogla tumačiti u kontekstu </span><span class="span1">neposredno</span><span class="span2"> predstojećeg napada, kao jednog od osnovnih elemenata koji tvore pravo na nužnu odbranu, (što očigledno nije smatralo ni vijeće Vrhovnog suda Crne Gore, čim je na strani 4, stav 4, ukidne odluke upotrijebljena sintagma "ozbiljnost </span><span class="span1">predstojećeg napada </span><span class="span2">na K.S."), nego se moglo raditi, po ocjeni ovog suda, samo o pretpostavljenom budućem napadu protiv kojih nije dozvoljena takozvana anticipirana nužna odbrana. Naime, pravni poredak na nagoviještene napade, u vidu poslatih prijetećih poruka, par sati prije dogadjaja, ne dopušta samoorganizovanje i preuzimanje pravde u svoje ruke, ("</span><span class="span1">Crna Gora</span><span class="span2"> jemči i </span><span class="span1">štiti prava</span><span class="span2"> i slobode" - član 6 stav 1 Ustava Crne Gore) nego samo onda, kada se radi o </span><span class="span1">neposredno</span><span class="span2"> predstojećem napadu i takvoj situaciji, u kojoj država preko svojih organa nije u mogućnosti da pojedincima pruži zaštitu, pa zato na njih</span><span class="span4"> i prenosi </span><span class="span2">to pravo, koje sud mora utvrditi, da je bilo "neophodno potrebno", za otklanjanje istovremenog  protivpravnog napada ili neposredno  predstojećeg napada. </span>
</p>
<p>&nbsp;</p>
<p>
<span class="span2">Sud se bavio ovim pitanjem na opširan način, zato što je u ukidnoj odluci, povodom vanrednog pravnog lijeka, naloženo da se izvrši</span><span class="span1"> "uvid u memoriju poruka telefona K.S." </span><span class="span2">te sljedstveno tome, utvrdi njen sadržaj, sa konstatacijom u toj odluci, da je</span><span class="span1"> "neposredno pred kritični dogadjaj na telefon oca okrivljenog K.Ž., uputio sada pokojni K.M. i osnovom koje poruke bi se po navodima odbrane utvrdila ozbiljnost prijetnje koje je sada pokojni K. M. upućivao ocu optuženog K.Ž."</span><span class="span2">, odnosno da se taj dokaz izvede, kako bi se iz njega </span><span class="span1">"utvrdila ozbiljnost prijetnje, a time i ozbiljnost predstojećeg napada na K.S."</span><span class="span2">. </span>
</p>
<p>&nbsp;</p>
<p>
<span class="span2">Medjutim, treba naglasiti i to da, prijetnja nije propisana u članu 10 KZ CG, kao jedan od elemenata instituta nužne odbrane, pa ako bi se na takav način, kao što je to učinio branilac, tumačili postupci čovjeka i njegove stvarne namjere, onda bi imali neprihvatljive, nelogične i apsurdne zaključke o tome, kada i na koji način može pojedinac samovoljno "započeti pripreme" za odbranu od pretpostavljenih napada intoksiniranih srodnika. </span>
</p>
<p>&nbsp;</p>
<p>
<span class="span2">No, u naprijed navedenom smislu, i,  u vezi zauzetog stava branioca,  treba se podsjetiti, da krivično djelo ugrožavanje sigurnosti nije trajno krivično djelo, koje bi postojalo sve dok traje proizvedeno protivpravno stanje, nego ovo djelo, kao i krivično djelo ubistvo, spada u krivična djela stanja, koja su dovršena onog trenutka kada je usled radnje nekog čovjeka stvoreno protivpravno stanje. Praktični značaj ove podjele je važan, ne samo zbog računanja rokova zastarjelosti, nego i početka odnosno trajanja prava na nužnu odbranu, pa se zato u konkretnom slučaju postavlja pitanje, u kojim postupcima pokojnog se može prepoznati postojanje istovremenog ili neposrednog predstojećeg protivpravnog napada na K.S. U smislu neposredno predstojećeg napada na život i tijelo K.S. jedino bi se, po ocjeni ovog suda,  moglo uzeti u obzir ono ponašanje pokojnog, koje je optuženi K.Ž. u svojoj odbrani predstavio kao trenutak u kojem je vidio da M. sa nožem u ruci, uz stepenište juri ka </span><span class="span2">ulaznim vratima porodične kuće, u čijoj se unutrašnjosti nalazio njegov otac. Medjutim, u odbijanju tog neposredno predstojećeg napada na njegovog oca bila je sasvim dovoljna "zaštitna mjera" koju je preduzeo i koja se ogledala u zatvaranju i zaključavanju ulaznih vrata, nakon čega je "nekoliko puta pozvao oca govoreći mu da M. ima nož u ruci". Kada je to čuo otac mu je naredio da ne otvara vrata, što jasno znači, da je i sam smatrao, da je takvim postupkom njegovog sina zaštićen njegov tjelesni integritet i život i zato se te njegove riječi, moraju posmatrati u kontekstu njegove odbrambene volje koju je i sam optuženi morao poštovati. Takav postupak optuženog je i u skladu sa odavno zauzetim stavovima u sudskoj praksi, da ofanzivna odbrana nije dozvoljena, kad god je moguće napad odbiti defanzivnim postupcima.</span>
</p>
<p>&nbsp;</p>
<p>
<span class="span2">Takodje, "u teoriji krivičnog prava se ističe da se, ipak, ne bi moglo uzeti da postoji nužna odbrana, ako je napadnuti mogao izbjegnuti napad, a da se time ne izloži prigovoru kukavičluka ili kakvoj drugoj šteti ili novom ugrožavanju  (npr. u izvjesnim slučajevima kad napad potiče od pijanog čovjeka" - Bora Čejović - Krivično pravo u sudskoj praksi - opšti dio, strana 127). Kako god se tumačio taj stav, koji je preuziman u brojnim sudskim odlukama, navedeni postupak optuženog  nije bio samo u skladu sa naknadno ispoljenom odbrambenom voljom njegovog oca, nego se pokazao i sasvim dovoljnim u odnosu na dalje ponašanje pokojnog, koji nije ni pokušavao nasilno da djeluje na ulazna vrata, iako je bio u mogućnosti da manifestuje takvu volju, jer je prema navodima iz njegove odbrane, najmanje 10 - 15 metara, bio u prednosti ispred svog oca i sam se približavao ulaznim vratima, koja je on zatvorio i zaključao. </span>
</p>
<p>&nbsp;</p>
<p>
<span class="span2">Sud je analizirao navedeni dio odbrane optuženog kako bi naglasio, da je i u toj varijanti razvoja ovog dogadjaja, preduzetim defanzivnim postupkom bio odbijen neposredno predstojeći napad na njegovog oca K.S., iako sud ne vjeruje optuženom da se oštećeni tako ponašao, nego je u pogledu tih okolnosti, poklonio vjeru K.I., ocu oštećenog, koji je u svojstvu svjedoka, naveo da su krenuli zajedno i prilazili S. kući "rame uz rame", te da su se na terasi i ispred ulaznih vrata gurali, zbog razloga koji su već interpretirani u njegovom iskazu. Dakle, svjedok K.I. je objašnjavao, nakon njihovog dolaska, šta se dešavalo ispred ulaznih vrata i da se u jednom trenutku lično uvjerio da su ona zaključana, pa je zato tužilac riječ "nasilno", na glavnom pretresu  od 08.09.2014. godine, izostavio iz činjeničnog opisa i nije tu riječ vratio u ponovnom postupku, iako je na to ukazivano presudom Apelacionog suda Kž.162/2014. Umjesto zastupnika optužnice sud je to učinio sa razloga što smatra, da ona i nema neki poseban pravni značaj, niti joj se može izvlačenjem iz punog rečeničkog konteksta, davati drugi smisao i tumačiti u korist optuženog, iz jednostavnog razloga, što u činjeničnom opisu riječ "nasilno" predstavlja </span><span class="span1">prilog</span><span class="span2"> koji je naveden iza </span><span class="span1">predloga </span><span class="span2">"nakon", čije jezičko značenje ukazuje da je optuženi </span><span class="span4">poslije</span><span class="span2"> tog okončanog "nasilnog pokušaja....", otvorio zaključana vrata i iz AP puške u oštećenog ispalio više projektila. Pored toga u činjeničnom opisu, podnijetog optužnog akta, nadalje nije ni navedeno, niti je u postupku utvrdjeno, u čemu se ogledao taj njegov nasilni pokušaj ulaska u porodičnu kuću K.S., prije nego što je  njegov sin K.Ž. otključao i otvorio vrata. </span>
</p>
<p>
<span class="span2">Stoga je sud i ranije ocijenio, da je tužilac riječ "nasilno", izostavljenu prije davanja završne riječi, (u prethodno okončanom postupku) upotrijebio u kolokvijalnom smislu, a ne u nekom posebnom pravnom značenju koje bi moglo da ide u korist optuženog, jer je tim izrazom, u stvari htio da okarakteriše guranje pokojnog i njegovog oca, </span><span class="span2">njegovo zadržavanje, kao i sve postupke kojim ga je otac sprečavao da se približi vratima, ne zato što se plašio da njegov sin  može ući kroz zaključana vrata, nego zato što se nakon izgovorenih M. riječi "što ne izadješ sad pičko jedna", očigledno bojao da ih S. ne otvori, pa je zbog toga zvao i molio svog brata  "da ih ne otključava". </span>
</p>
<p>&nbsp;</p>
<p>
<span class="span2">Takodje je u kontekstu analize tog dijela dogadjaja i svih okolnosti neophodno potrebnih za pravilno presudjenje, nesumnjivo utvrdjeno da je tim postupcima  otac pokojnog, već preduzimao odbrambene radnje nužne pomoći da bi spriječio nastavak napada, kao isključivo psihičkog ili duhovnog čina, na onu sferu pojedinca (njegovog brata) koja predstavlja njegovo individualno pravo (lična sigurnost) želeći da u potpunosti umiri svog sina i istovremeno mu ne dozvoli da se približi ulaznim vratima, zbog razloga koje je sud naveo u prethodnom stavu i u situaciji, kada su se optuženi i njegov otac nalazili u kući, čija su ulazna vrata bila zaključana. </span>
</p>
<p>&nbsp;</p>
<p>
<span class="span2">Zato je nejasno, kako je, jedna tako stvorena životna situacija, za branioca optuženog, predstavljala izazivanje potrebe za planiranje i preduzimanje radnji, u cilju svoje odbrane (misli na optuženog), kada je potpuno jasno, da se u tim trenucima nalazio sa ocem iza zaključanih vrata, koji mu je </span><span class="span1">i sam </span><span class="span2">rekao da ih ne otvara, </span><span class="span1">i,</span><span class="span2"> kada je nesumnjivo utvrdjeno, da se ni jedan od njih nije nalazio u poziciji napadnutog lica, čije bi </span><span class="span1">pravo na život</span><span class="span2"> bilo ugroženo, te konačno, kada je otac pokojnog već preduzimao radnje nužne pomoći u vezi napada na onu vrstu pravnog dobra oca optuženog i njegovog brata, koja je bliže opisana u prethodnom stavu. </span>
</p>
<p>&nbsp;</p>
<p>
<span class="span2">S druge strane, iza zaključanih vrata, optuženi K.Ž. je imao dovoljno vremena da obavijesti policiju, što znači, da je to </span><span class="span1">mogao</span><span class="span2">, a ne </span><span class="span1">morao </span><span class="span2">učiniti (kako se navodi na strani 5 presude Kzz.br.1/14) i čiji bi službenici izašli na lice mjesta radi njihove zaštite ili preciznije zaštite njegovog oca, te nakon toga zavisno od njihove procjene i stepena ozbiljnosti te situacije, uz primjenu odgovarajućih mjera bi, svakako, spriječili dalje ugrožavanje, od strane pokojnog K. M., na način koji bi mogao dovesti i do njegovog privodjenja u policijsku stanicu i lišavanja slobode.</span>
</p>
<p>&nbsp;</p>
<p>
<span class="span2">Preduzimanje sličnih postupaka, u situaciji kada mogu "očekivati pomoć", čak je izričito propisano za policijske službenike koji se, po prirodi posla, bave zaštitom bezbjednosti gradjana i Ustavom utvrdjenih sloboda i prava, te im se, prema odredbama Zakona o unutrašnjim poslovima, dozvoljava da upotrijebe vatreno oružje, u slučaju neposrednog napada na njihov život, jedino onda, kad je nužno, izmedju ostalog, da taj napad odbiju "na mjestu i u vrijeme kada se ne može očekivati pomoć" (član 77 stav 1 Zakona o unutrašnjim poslovima). </span>
</p>
<p>&nbsp;</p>
<p>
<span class="span2">Potpuno je jasno, </span><span class="span1">da zakonodavac</span><span class="span2"> definišući institut nužne odbrane </span><span class="span1">nije propisao</span><span class="span2"> sve načine ili preciznije rečeno, u članu 10 stav 2 KZ CG, </span><span class="span1">nije naveo</span><span class="span2"> ni jedan konkretan način kojim se može odbiti jedan protivpravni napad  ili neposredno predstojeći napad, </span><span class="span1">nego je ostavio sudu obavezu da</span><span class="span2">,  u svakom konkretnom slučaju, </span><span class="span4">razmotri</span><span class="span2"> </span><span class="span1">sve mogućnosti</span><span class="span2"> koje su optuženom stajale na raspolaganju za  odbijanje jednog takvog napada, pa je zato sud i naveo </span><span class="span4">onu</span><span class="span2">  koja je optuženom stajala na raspolaganju, kao zakonito sredstvo </span><span class="span1">za "odbijanje" </span><span class="span4">daljih </span><span class="span5">napada</span><span class="span1"> na psihičku sferu njegovog oca</span><span class="span2">, jer je nesumnjivo utvrdjeno, da je na tom mjestu i u to vrijeme država Crna Gora, u smislu člana 6 stav 1 Ustava, bila u mogućnosti da preko svojih organa zaštiti njihovu bezbjednost odnosno Ustavom utvrdjena prava i </span><span class="span2">slobode</span><span class="span1">, </span><span class="span2">ukoliko bi ta zaštita bila zatražena na način, koji mu je to omogućavala postojeća situacija.  </span><span class="span4"> </span>
</p>
<p>&nbsp;</p>
<p>
<span class="span2">Kao što je sud naveo, optuženi je "priznao", da je vidio ne samo, kako oštećeni nožem udara u ogradu, nego i da se gura sa svojim ocem koji ga je sprečavao da se približi vratima, da je čuo njegove riječi "neka M. sredićemo to sutra", pa se na taj način lično uvjerio da je njegov stric već započeo pružanje nužne pomoći u zaštiti one vrste označenog pravnog dobra oca optuženog i njegovog brata, koje  je u tom trenutku jedino i moglo biti napadnuto</span><span class="span1"> </span><span class="span2">("lična sigurnost K.S."). To što je optuženi tako opisao ponašanje oštećenog ispred vrata (udaranje nožem u ogradu) upravo navodi na zaključak, da nije nasilno htio da prodre u kuću njegovog oca, na način na koji se (optuženi) plašio da će to uraditi ("razbiti vrata i prozor i tako ući u kuću").  Pored toga, navodi njegovog branioca iznijeti u završnoj riječi, da je glavni razlog otvaranja vrata trenutak, kada je pokojni na više puta ponovljenu naredbu da baci nož rekao "neću ja Ž. svog" ili nešto slično, te dalji zaključak branioca "a ko ih ne bi na ove riječi otvorio", u suprotnosti sa odbranom njegovog branjenika koji je naveo, da ih je  i prije toga  otvarao i već  držao otvorenim, (gledao šta se dešava na terasi), kada se po prvi put obratio M. i naredio da baci nož. Na njegov odgovor  "neću ja svoga Ž. da ubijem", optuženi je tvrdio, da mu je ponovio da baci nož i  potom širom otvorio vrata misleći, da će ga tako navesti, da to i uradi.  Dakle, optuženi je držao vrata otvorenim, kada se po njegovim riječima prvi put obratio M.  i naredio da baci nož, pa tako upućene i ponovljene naredbodavne riječi svom alkoholisanom srodniku i samovoljno otvaranje vrata, u situaciji kada nije bio napadnut (nije krenuo prema njemu), znače, da je već bio spreman da upotrijebi vatreno oružje, te je nelogično rezonovati, da je širom otvarao vrata nenaoružan, odnosno da  se dogadjaj nadalje razvijao, tako što je uzeo pušku, tek onda, kada je M. krenuo ka njemu sa nožem u visoko podignutoj ruci i u trenutku u kojem je, ipak, njegov otac I. uspio da ga zadrži u tom napadu.  Uostalom,  zašto bi optuženi, i, da nijesu bila otvorena, otvarao vrata na obećanje oštećenog "neću ja svoga Ž.", kako je to rezonovao branilac, kada je cijelo vrijeme prijetio ocu optuženog, pa je jedino logično bilo da ih otvori, ako bi optuženom  obećao da njegovom ocu neće ništa uraditi. Optuženi je nastavio protivurječno da se brani, pa je nadalje istakao, da je prethodno opisanu situaciju iskoristio ne samo da uzme automatsku pušku, nego i da ispali jedan metak upozorenja, predstavljajući to svoje ponašanje, kao postupak policijskih službenika koji, prije nego što upotrijebe vatreno oružje, moraju, kada to okolnosti dopuštaju, izmedju ostalog, i ispaliti jedan upozoravajući pucanj (član 79 Zakona  o unutrašnjim poslovima). </span>
</p>
<p>&nbsp;</p>
<p>
<span class="span2">Optuženi je nadalje tvrdio, da je mislio, da će taj metak upozorenja biti dovoljan da M. prestane da nasrće i da će pobjeći, ali je on uprkos takvom njegovom očekivanju ostao na terasi, istrgao se iz ruku svog oca, krenuo prema njemu zamahujući nožem u namjeri da ga povrijedi i zato je u tom trenutku u njega</span><span class="span4"> </span><span class="span2">ispalio nekoliko projektila. Na glavnom pretresu je rekao, da je prije toga neko od njih dvojice (I. ili M.) uspio i da uhvati cijev puške, što je takodje nelogično i značilo bi, da se nalazio toliko blizu, da je mogao ne samo da mu nanese povrede, nego i da cijev puške okrene u pravcu u kojem ispaljivanjem projektila ne bi  bio doveden u opasnost njegov život. U slučaju, pak, da je I. dohvato cijev puške, to bi značilo da je bio brži od svog pokojnog sina, za kojeg je optuženi rekao da mu se istrgao, te bi se tada našao u novoj situaciji, da sprečava bratanića da ne puca u M., što bi opet omogućilo M. da iza njegovih ledja nanese povrede optuženom. Tako opisani postupci oštećenog nisu samo nelogični, </span><span class="span2">nego su u potpunoj suprotnosti i sa opisom njegovog dotadašnjeg ponašanja prema optuženom, koga, i po navodima iz njegove odbrane, nije uopšte vrijedjao, provocirao ili na bilo koji drugi način pozivao na obračun. Tako istaknute tvrdnje, u vezi okolnosti  pod kojima je ispalio više projektila su u suprotnosti i sa rezultatima sprovedenih vještačenja po vještacima hemijske, sudskomedicinske i balističke struke, koje će sud nadalje detaljnije analizirati, kako bi se još jasnije uočilo, zašto se one nijesu mogle uzeti, kao polazno stanovište za ocjenjivanje postojanja elemenata koji čine institut nužne odbrane, niti se sadržina cjelokupne odbrane pokazala vjerodostojnom u odnosu na provedene dokaze i činjenice koje su na osnovu tih dokaza utvrdjene.</span>
</p>
<p>&nbsp;</p>
<p>
<span class="span2">Naime, vještaku balističke struke je sa lica mjesta, bliže opisanog u zapisniku o uvidjaju, radi vještačenja dostavljeno sedam čaura, koje pripadaju pištoljskoj municiji kalibra 7,62 x 39 mm, jedna čaura kalibra 300WVIN.MAG, te automatska puška ''M70AB2'', kal. 7,62 x 39, fab.br. .... u čijem okviru se nalazilo 19 metaka, kao i jedan metak u cijevi; lovački karabin marke ''B.B.'', kal.300 WIN.MAG., fab.br. ... u čijoj cijevi se nalazio metak; lovačka puška, hamerles, marke ''B.'', kal.12, fab.br. ...; malokalibarska puška marke ''Z.B.'', kal.22 LR, fab.br. ..., u čijoj cijevi se nalazio metak, kao i jedan metak u okviru. Nesumnjivo je utvrdjeno, na osnovu stanja brisa cijevi AP i MK puške da je iz njih pucano i da nakon toga usta cijevi nijesu čišćene, kao i da su 7 čaura pomenutog kalibra ispaljene iz dostavljene automatske puške, te jedna čaura kalibra 300WIN. MAG je ispaljena iz lovačkog karabina. Te činjenice o ispaljenim projektilima iz automatske puške nijesu uopšte ni osporavane od strane optuženog K.Ž. </span>
</p>
<p>&nbsp;</p>
<p>
<span class="span2">Vještaci balističke i sudsko medicinske struke nijesu se mogli precizno izjasniti o redosledu i broju ispaljenih projektila koji su pogodili tijelo K.M., ali je prof. dr D.Č. na glavnom pretresu pojasnila, da je obdukciojom ustanovljeno 5 prostrelina, sa smjerovima kanala opisanim u obdukcionom zapisniku, te naglasila da su te rane nanesene sa lijeve bočne strane tijela pokojnog K.M., odnosno kada je ustima cijevi predmetnog oružja bio okrenut svojom lijevom bočnom i lako prednjom stranom tijela. Imajući u vidu smjerove kanala, od kojih je opisan pod tačkom 3. lako prema gore, a ostali lako prema dole, ona je mišljenja da su sve povrede nanesene vrlo brzo, jedna za drugom, sa najviše pet projektila, iako lično misli da se radilo o tri projektila, s tim što su prostreline u predjelu desne strane grudi nastavile svoju  putanju kroz desnu nadlakticu. Nadalje je pojasnila, da je u vezi ulaznih rana opisanih pod tačkom 3 i 4 radjena proba na prisustvo nesagorjelih barutnih čestica (rana na prednjoj strani lijeve nadlaktice i gornja, od dvije, rana u predjelu desne dojke) koja je dala pozitivan rezultat, dok  je u okolini rane pod tačkom 3 ustanovljena i klasična "barutna tetovaža", što navodi na zaključak da je  nastala od projektila ispaljenog iz takozvane relativne blizine, pod kojom se za oružja duge cijevi podrazumijeva udaljenost do 150 cm od kože. Sve strijelne rane nastale su dok je M. bio u stojećem položaju.</span>
</p>
<p>&nbsp;</p>
<p>
<span class="span2">Vještak balističke struke je, takodje, dozvolio mogućnost da su sve strijelne rane nastale od tri projektila, s tim što je u vezi rasporeda i rastojanja čaura na licu mjesta, od kojih su neke pronadjene u dvorištu, pojasnio da je cijev oružja morala biti usmjerena u lijevu stranu, gledano spolja, zaokrenuta u odnosu na vertikalnu ravan izmedju 10 i 20 stepeni, kako bi se na taj način obezbijedila putanja čaura dovoljno niska da mogu udarati u betonsku ogradu udaljenu od vrata 1 - 1,5m. Nadalje je mišljenja, koje je u skladu sa sudsko medicinskim vještačenjem, da se tijelo pokojnog </span><span class="span2">K. moglo nalaziti na rastojanju oko 1 metar od vrha cijevi puške i to zaokrenuto lijevom bočnom stranom prema vratima, te da rezultati trasološkog vještačenja ukazuju da su samu gardarobu, pored tijela, pogodila još najmanje dva metka. Nije se mogao pouzdano izjasniti da li se radilo o rafalnoj ili pojedinačnoj paljbi, ali je i on istakao da su svi meci ispaljeni u kratkom vremenskom intervalu.</span>
</p>
<p>&nbsp;</p>
<p>
<span class="span2">Upravo, zbog navedenih rezultata dokaznog postupka  sud ne vjeruje optuženom K.Ž. da je rvanje pokojnog M. sa svojim ocem ispred ulaznih vrata iskoristio da ispali uvis jedan metak upozorenja, jer je tako iznijeta dinamika dogadjaja u suprotnosti sa nalazima i mišljenjima vještaka sudsko medicinske i balističke struke, te pozicijama koje je na rekonstrukciji sam pokazao K.Ž., kao i oštećeni K.I. Naime, ako se u tom trenutku pokojni K.M. nalazio na mjestu koje je pokazao optuženi K.Ž. prilikom djelimične rekonstrukcije (fotografija 4 na strani 2 fotoelaborata 771/12 od 08.11.2012. godine), onda bi to bilo u protivurječnosti sa opisom te situacije koju je iznio pred ovlašćenim policijskim službenikom, u onom dijelu u kome je naveo, da je M. na njega krenuo sa udaljenosti od 2 - 3 metra i podignutom rukom u kojoj se nalazio nož. Potpuno je jasno, da bi u jednoj takvoj situaciji koja je prikazana na fotografiji broj 4, </span><span class="span1">optuženi morao pucati iz hodnika kuće</span><span class="span2">, pa se čaure tako ispaljenih projektila nikako ne bi mogle pronaći na mjestima koja su označena u skici i vidljiva u fotoelaboratu broj 463/10 od 09.11.2010. godine, jer je vještak balističke struke naveo da automatska puška pri ispaljenju metka izbacuje čaure u desnu stranu pod uglom od oko 45 stepeni od pravca u kojem se puca i to na rastojanje od oko 7 metara. Taj zaključak se odnosi i na ispaljenu čauru tzv. metka upozorenja, sa pozicije koja je vidljiva na fotografiji broj 5, na trećoj strani fotoelaborata sačinjenog prilikom rekonstrukcije, jer je očigledno da bi  izbačena čaura pod uglom koji je naveo vještak i u desnu stranu morala završiti negdje u dubini hodnika. Tvrdnja o tom prvom metku upozorenja je izmišljena i trebala je da posluži pomenutoj konstrukciji, kao i nekoj sličnoj konstrukciji, postupak onog, kojeg je svojim svjedočenjem "razotkrio" D.D., u dijelu iskaza, u kome je govorio o usamljenom, ispaljenom projektilu koji je čuo 5 ili 10 minuta nakon odlaska, kako je pretpostavio, policijskih ili bolničkih kola koja su se velikom brzinom udaljila sa lica mjesta i nakon što je prethodno čuo tri pucnja ispaljena u veoma kratkim vremenskim razmacima (mnogo manje od broja pronadjenih čaura i stvarno ispaljenih projektila u toj noći). Nije teško ni pretpostaviti ko je ispalio taj poslednji projektil, kada se navedena tvrdnja svjedoka dovede u vezu sa čaurom kalibra 300 WIN.MAG  pronadjenom i obilježenom kao trag broj 3, te onim dijelom iskaza K.I. koji je rekao da je S. ostao u kući i da nije ni želio da pomogne "da M. smjeste u kola na zadnje sjedište".  U vezi tih  i ostalih okolnosti nije se  mogao saslušati u svojstvu svjedoka K.S., iako je to naloženo u ukidnoj odluci, po vanredno pravnom lijeku, zato što je nakon pokušaja suda da se, putem vještaka odgovarajuće struke, provjeri njegovo trenutno mentalno zdravlje i da li postoji neki problem koji bi mogao da utiče, na pouzdanost njegovog svjedočenja, odnosno, koji bi umanjio njegovu sposobnost da vjerodostojno svjedoči u istom predmetu, u kome je već, u odnosu na njega,  izrečena pravosnažna mjera bezbjednosti obaveznog psihijatrijskog liječenja i čuvanja u zdravstvenoj ustanovi, K.S. je odlučio da se koristi pravom koje mu po zakonu pripada i da ne svjedoči u predmetu, u kojem je optužen njegov sin K.Ž. To je pravo iskoristio i u ovom postupku povodom novo donijete odluke Apelacionog suda Crne Gore. </span>
</p>
<p>&nbsp;</p>
<p>
<span class="span2">U nastavku analize odbrane optuženog, sud će naglasiti mišljenje vještaka balističke i sudsko medicinske struke, koji su istakli da je cijev oružja morala biti okrenuta u lijevu </span><span class="span2">stranu od vrata, odnosno da su sve strijelne povrede K.M. nanijete, kada je ustima cijevi predmetnog oružja bio okrenut svojom lijevom bočnom stranom i lako prednjom stranom tijela, na udaljenosti od oko jednog metra od vrha cijevi puške odnosno 150 cm od kože, pri čemu su, po mišljenju vještaka balističke struke, rezultati trasološkog vještačenja pokazali da su "samu gardarobu oštećenog, pored tijela, pogodila još najmaje dva metka". Mišljenje vještaka sudsko medicinske i balističke struke u tom pogledu odgovara i pozicijama pronadjenih čaura od kojih su neke, pod navedenim uglom i prilikom izbacivanja u desnu stranu, završile  kroz ili preko betonske ograde, u prizemlju kuće (čaure označene kao trag 7, 8 i 9). To konačno znači, da se u tom trenutku oštećeni K.M. nije mogao naći tako preblizu i držati cijev puške,  kako je tvrdio optuženi, jer bi to značilo da je to uradio rukom, čija nadlaktica u tom trenutku, po mišljenju vještaka sudsko medicinske struke, nije bila podignuta uvis i koja je povrijedjena tako, što je prostrelina u predjelu desne strane grudi nastavila svoju putanju kroz desnu podlakticu. Taj smjer prostreline potvrdjuje jednu prirodnu reakciju pokojnog, nakon što je ugledao oružje u ruci K.Ž., koja se ogledala u tome što je pokušao da se okrene u desnu stranu i u toj početnoj rotaciji, njegovo tijelo se blago lijevom stranom našlo na putanji ispaljenih projektila, pa je zato,  prvo, projektil pogodio u njegove grudi i tek nakon toga, pod opisanim okolnostima i desnu podlakticu. </span>
</p>
<p>&nbsp;</p>
<p>
<span class="span2">Dakle, potpuno je jasno da se u momentu nanošenja opisanih povreda oštećeni nije kretao prema optuženom i takav zaključak proizilazi  ne samo iz iskaza svjedoka K.I., nego i nalaza i mišljenja vještaka sudsko medicinske struke, u kome je navedeno, da su "</span><span class="span1">sve</span><span class="span2"> strijelne rane nastale dok je M. bio </span><span class="span1">u stojećem</span><span class="span2"> </span><span class="span1">položaju</span><span class="span2">", okrenut lijevom bočnom stranom i lako prednjom stranom tijela i  na pomenutoj udaljenosti, koja je u saglasnosti sa onom koju su naveli  i vještaci balističke i hemijske struke i koja se, po ocjeni suda, nikako ne može poistovjećivati sa bliskim kontaktom, ili tačnije pozicijom sa koje je pucao i koju je optuženi  bliže pominjao u svojoj odbrani i pokazao na rekonstrukciji. </span>
</p>
<p>&nbsp;</p>
<p>
<span class="span2">Medjutim, iako se oštećeni M. nalazio lijevo od ulaznih vrata, on nije pogodjen na toj udaljenosti od 2-3 metra i na onom mjestu koje je prilikom rekonstrukcije pokazao K.I. (fotografija broj 3), zato što je ta tvrdnja u suprotnosti sa udaljenošću koju su naveli vještaci sudsko medicinske i balističke struke, kao i materijalnim tragom koji podsjeća na lokvu krvi vidljivim u fotoelaboratu i na skici obilježenim pod brojem 1. Doduše, on je u svom iskazu u istrazi naveo, da tom prilikom Ž. nije okretao pušku uvis, nego je direktno pucao u M. od koga je bio udaljen manje od dva metra, što je približnije daljini pucanja koju su vještaci označili, ali se ne može očekivati od njega, koji se kao roditelj našao u jednoj takvoj situaciji i zaokupljen životnom ugroženošću svog sina, da tačno opredjeljuje mjesta gdje su stajali, koliko su dugo bili ispred ulaznih vrata i na terasi, te koliko dugo je ta rasprava i njihovo guranje trajalo. Ono što je najvažnije sud se, na više mjesta, bavio razlozima zbog kojih su neprihvatljive odbrambene tvrdnje optuženog da je oštećeni krenuo ka njemu, sa visoko podignutom rukom uvis i da ga u prvom naletu nije povrijedio samo zato što ga je zadržao I.,  te da je nakon toga, koristeći tu priliku uzeo automatsku pušku iz kuće i ispalio metak upozorenja, nakon čega se pokojni istrgao iz ruku njegovog oca i ponovo krenuo na njega, te toliko približio da je i uhvatio cijev vatrenog oružja koje je držao u ruci. </span>
</p>
<p>&nbsp;</p>
<p>
<span class="span2">Prema tome, sud je naveo razloge, zbog kojih je naprijed navedene tvrdnje optuženog ocijenio nelogičnim i neprihvatljivim, pa je zaključio da je on mimo </span><span class="span2">odbrambene volje svog oca i molbe svog strica, da se to ne čini,  otvorio vrata i uz konstrukciju o ispaljenom metku upozorenja, (iako je potpuno jasno da iz hodnika nije ispalio nijedan metak), ispred vrata sa repetiranom puškom u pravcu, svog brata od strica, oštećenog K.M., ispalio više projektila, dok  je spremnost za obračun sa njim pokazao odavno, još kad je iz B. krenuo sa K.I., u čijem je prisustvu rekao "srešću se ja sa M., slomiću mu kičmu" i izrazio žaljenje "kako se ta bigara ne ubi no G.", misleći na M. brata koji je 2006. godine život tragično završio. Takve riječi i njegovu reakciju opisao je u svom iskazu njegov stric K.I., kada je saslušavan u svojstvu svjedoka. Dakle, ako se slanje pomenute poruke preko mobilnog telefona njegovom ocu S. moglo tumačiti kao (neposredno) predstojeći napad, onda se naprijed navedene riječi optuženog mogu uzeti kao prihvatanje tog napada i spremnost da se sa napadačem obračuna na svaki način. </span>
</p>
<p>&nbsp;</p>
<p>
<span class="span2">Uostalom, povod za njihov dolazak u S. je bila svadja izmedju pokojnog K. M. i K.S., zbog koje se u daljem razvoju dogadjaja, pod okolnostima koje su razjašnjavane optuženi K.Ž. našao zajedno u kući sa svojim ocem S. dok su se ispred ulaznih zaključanih vrata na terasi našli pokojni K.M. i njegov otac K.I. Takodje, stvarni motiv, zbog kojeg  je, iz stanje potpune sigurnosti, optuženi otvorio zaključana vrata i ispalio više projektila u svog brata od strica sud ne mora na pouzdan način utvrdjivati, niti ga tražiti u pretpostavkama i na način na koji je to u svom iskazu učinio K.I. ("ja mislim da je S. unaprijed pripremio oružje Ž..... Ovako mislim zato što je S. prije neko vrijeme pucao na svog rodjenog brata i snahu i tom prilikom im polomio sve stvari u kući a oni su se sakrili i izbjegli tragediju..... Ja mislim da se S. uplašio da mu ne zadrhti ruka na M. kao što je drhtala kad je pucao na brata B., pa je zato dao Ž. da puca na M. smatrajući da će biti precizniji.....). </span>
</p>
<p>&nbsp;</p>
<p>
<span class="span2">Medjutim, sud je prihvatio iskaz svjedoka K.I., kao vjerodostojan, u onom dijelu, u kojem je tvrdio da su se na vratima, koja su prije toga otključana, pojavili S. i Ž., stojeći jedan pored drugog (lijevo Ž. a desno S.) i da je Ž. držao u rukama automatsku pušku i bez ijedne izgovorene riječi ispalio 6 - 7 metaka sa jednakim razmakom izmedju opaljenja, zato što takav razvoj dogadjaja nije u protivurječnosti sa nalazom i mišljenjima vještaka pomenutih struka, te ostavljenim materijalnim tragovima na licu mjesta, koji su konstatovani u zapisniku o uvidjaju, skici lica mjesta i vidljivi u fotoelaboratu, te  podacima koji proizilaze iz Izvještaja o kriminalističko tehničkom pregledu lica mjesta. </span>
</p>
<p>&nbsp;</p>
<p>
<span class="span2">Ono što je izuzetno važno naglasiti, u krivično pravnom smislu, jeste i  netačnost  tvrdnje optuženog K.Ž., da iza zaključanih vrata "nije bio u stanju da razmisli o tome, da je bolje da ne otvara vrata i da pozove policiju  (što je sud već analizirao u kontekstu pomoći koja se od tog državnog organa mogla očekivati), zato što nije mogao da vlada sobom", jer je na osnovu nalaza i mišljenja vještaka neuropsihijatrijsko psihološke struke utvrdjeno, da je njegovo afektivno stanje u tim okolnostima dostiglo nivo srednjeg intenziteta, u kojem je njegova sposobnost shvatanja značaja djela i mogućnost upravljanja svojim postupcima bila smanjena, ali ne i bitno.</span><span> </span><span class="span2">Pored toga optuženi K.Ž. je na glavnom pretresu u vezi te situacije, kako bi pojačao intenzitet straha u kome se nalazio, izmedju ostalog rekao da je M. suprotstavljajući se svom ocu I. vikao "ubiću i tebe noćas, makni se od mene" i da je uspio u jednom trenutku da mu nož stavi blizu grla, pa kada je nakon toga  pod opisanim okolnostima krenuo ka njemu, učinilo mu se da umjesto noža drži mač u ruci. Takodje je u svojoj odbrani, u vezi situacije u kojoj je vidio da je M. ispred vrata </span><span class="span2">potegao nož i na svog oca, prethodno naveo da je zaključio, kako nije imao namjeru da ga povrijedi, nego samo da ga udalji od sebe, pa je očigledno neprestalno širio repertoar različitih, protivurječnih i nelogičnih tvrdnji kojim bi opravdao svoj postupak i samovoljno ponašanje, predstavio kao nužnu odbranu, u vezi ovog dogadjaja, u kome nijesu bili ispunjeni uslovi za njeno postojanje. </span>
</p>
<p>&nbsp;</p>
<p>
<span class="span2">Naravno, da optuženi po zakonu ima pravo da se brani na način koji je za njega najpovoljniji, da mijenja i dopunjava svoju odbranu, ali i sud ima obavezu da ocijeni vjerodostojnost svih navoda koje je iznio, zato što  su tako date odbrane dokazno sredstvo, bez obzira što on, uopšte, i nije bio dužan da govori istinu. Takodje je optuženi prilikom prvog saslušanja upoznat (i) da sve što izjavi može biti upotrijebljeno kao dokaz, pa su zato sve te njegove protivurječnosti i nelogičnosti ocjenjivane dovodjenjem u vezu sa rezultatima i ostalih izvedenih dokaza. </span>
</p>
<p>&nbsp;</p>
<p>
<span class="span2">Pored toga, u vezi pravnog stava stručne odbrane treba se podsjetiti, pored onoga što je sud već naveo u vezi ovog instituta, da nužna odbrana postoji samo onda kada se, u nemogućnosti druge pomoći, preduzima prema napadaču kao neophodno potrebna, da se od sebe ili drugog odbije istovremeni protivpravni napad i to pravo prestaje, čim se ta zaštita ostvari ili obezbijedi tako da više ne postoji opasnost za zaštićena dobra koja su do tada bila izložena napadu. Takodje, i kod neposredno predstojećeg napada se dozvoljava pravo na nužnu odbranu i to samo onda kada svakog trenutka može doći do povredjivanja osobe koja se brani, tako da svako oklijevanje ili nepotrebno odlaganje odbrambene radnje dovodi u pitanje uspjeh odbrane i postupka koji je u tom cilju napadnuti želio da preduzme. </span>
</p>
<p>&nbsp;</p>
<p>
<span class="span2">Dakle, sam tok ovog dogadjaja koji je sud detaljno analizirao i njegov nastavak ukazuju, da postupak optuženog K.Ž. i upotreba vatrenog oružja, na način na koji je to predstavljeno u izreci presude, nije bio u službi ostvarenja prava na nužnu odbranu, zbog svih navedenih razloga i činjenice, da su prijetnje izgovorene ispred zaključanih vrata sa nožem u ruci sadržale samo, eventualno, elemente radnje krivičnog djela ugrožavanje sigurnosti. </span>
</p>
<p>&nbsp;</p>
<p>
<span class="span2">Konačno, ako se naprijed navedeno i utvrdjeno činjenično stanje dovede u vezu sa nalazom i mišljenjem tima vještaka, kao i onim  što je na glavnom pretresu iznio predstavnik prof. dr S.M. neuropsihijatar - da se optuženi K.Ž. mogao naći u afektivnim stanjima jake razdraženosti i straha, tek nakon što je otvorio vrata, a ne i dok se nalazio u kući, i tek onda </span><span class="span1">ako je i kada</span><span class="span2"> najdirektnije bio suočen sa agresivnim ponašanjem oštećenog koji je držao nož u ruci, onda se može izvesti dodatni zaključak, da je on u to stanje dobrovoljno dospio, kada je  otvaranjem vrata sa puškom u ruci pristao da se obračuna sa oštećenim i izašao ispred ulaznih vrata sa repetiranim vatrenim oružjem. </span>
</p>
<p>&nbsp;</p>
<p>
<span class="span2">U vezi prethodno iznijetog stava treba naglasiti, da su vještaci napomenuli, da u standarde sudske psihijatrije, u vještačenju delikata u afektu treba razlikovati afektivna stanja koja se javljaju kod pojedinih trajnih duševnih bolesti (šizofrenih psihoza, paranoidnih psihoza, afektivnih psihoza), poremećaja svijesti kod epileptičnih bolesnika ili drugih oštećenja mozga nakon traume mozga, te s tim u vezi, nakon pregleda optuženog K.Ž. i sprovedenog testiranja, njihovo mišljenje, da je on duševno zdrava osoba i da se zbog navedenih forenzičkih razloga nije mogao naći u nekom od navedeih afektivnih stanja. Medjutim, oni su naglasili, da i duševno </span><span class="span2">zdrave osobe mogu izvršiti delikte u afektu, kada se nadju u stanju visoke napetosti i uzbudjenja, posebno u okolnostima provokativnog ponašanja žrtve ili kada subjektivno doživljavaju ugroženost svog života, pa je sasvim jasno da se optuženi K.Ž., nakon što se pod opisanim okolnostima našao ispred vrata, u subjektivnom smislu osjetio životno ugroženim, jer se u njegovoj blizini na  udaljenosti od 2 - 3 metra sa nožem u ruci nalazio oštećeni K.M., iako, prethodno utvrdjene okolnosti nijesu ukazivale da je pokojni u bilo kojem trenutku htio lično da ugrozi i njegov život i tjelesni integritet, niti da se dalji razvoj dogadjaja odvijao na način na koji je to optuženi predstavio u svojoj odbrani.  No, sud je već naglasio da se on u toj situaciji našao svojevoljno i zato što je sa puškom u ruci pristao da se obračuna sa oštećenim, jer da to nije htio, on bi pratio šta radi kroz neki od prozora koji gledaju na terasu, sačekao bi rezultate pokušaja njegovog strica da umiri svog sina, pozvao bi policiju i ne bi ih otključavao do njihovog dolaska na lice mjesta. Dakle, optuženi je otvaranjem vrata znao da može biti napadnut njegov otac i za njega taj napad nije mogao biti neočekivan i iznenadan, pa je potpuno jasno, da je bio pripremljen za obračun, </span><span class="span4">jer okolnost da nije pucao iz hodnika</span><span class="span2">, kako je tvrdio, nego ispred vrata, </span><span class="span4">ukazuje na zaključak</span><span class="span2"> da se i on sa repetiranom puškom nalazio ispred  pokojnog M. "spremno" ispaljujući u njegovom pravcu više projektila iz automatske puške, pa se u toj situaciji ne može pozivati na nužnu odbranu, čak i da je oštećeni sa nožem u rukama krenuo prema ulaznim vratima od kuće. Zato se on u situaciji koja je ocijenjena kao prihvatanje obračuna sa oštećenim ne može pozivati ni  na "privilegije" koje po svojoj prirodi prate ubistva na mah ili ona koja su učinjena u prekoračenju granica nužne odbrane usled tih stanja (član 10 stav 3 KZ), bez obzira što se u tom trenutku prema nalazu i mišljenju vještaka nalazio u stanju jake razdraženosti ili prepasti, jer je zbog svih navedenih razloga, koji su isključili i njegovo pravo na nužnu odbranu, opisanim postupcima "pristao" da sebe dovede u takvo psihičko stanje, iz afektivnih stanja srednjeg stepena u kojima se nalazio u kući, prije nego što je otvorio zaključana vrata.</span>
</p>
<p>&nbsp;</p>
<p>
<span class="span2">Inače, zaključak o smrti K. M. je u direktnoj i uzročnoj vezi sa povredama zadobijenih od ispaljenih projektila koji su bliže opisani u obdukcionom zapisniku. Kada se tvrdnja optuženog K.Ž. o sredstvu kojim ga je lišio života dovede u vezu sa nalazom i mišljenjem vještaka balističke struke i zapisnikom o uvidjaju, kao i izvještajem o kriminalističko tehničkom pregledu lica mjesta onda se izvodi nesumnjiv zaključak da je te projektile ispalio iz automatske puške AK 47-AB2 kalibra 7,62 mm, fabričkog broja ....</span>
</p>
<p>&nbsp;</p>
<p>
<span class="span2">Prema tome, sud je nesumnjivo utvrdio da je optuženi K.Ž. htio lišiti života svog brata od strica K.M., jer je bio svjestan neizbježnosti te posledice nakon većeg broja ispaljenih projektila u njegovo tijelo, sa relativno male udaljenosti, pa se u takvom njegovom ponašanju u vrijeme, mjestu i na način bliže opisan u izreci presude stiču sva zakonska obilježja krivičnog djela ubistvo iz člana 143 Krivičnog zakonika.</span>
</p>
<p>&nbsp;</p>
<p>
<span class="span2">Sud je prihvatio nalaz i mišljenje tima vještaka u vezi uračunljivosti optuženog K.Ž., zato što su u tom pogledu iz oblasti psihologije, psihijatrije i neuropsihijatrije na dovoljno stručan i potpun način iznijeli činjenice na osnovu kojih su izveli zaključak o strukturi njegove ličnosti i psihičkom stanju u kome se nalazio u vrijeme izvršenja djela. To ne znači da su vještaci procjenjivali, šta je tačno od toga što je govorio optuženi, niti oni mogu ocjenjivati da li su tvrdnje iz njegove odbrane i iznijete okolnosti u vezi izvršenja krivičnog djela istinite ili neistinite, jer činjenice koje se tiču, </span><span class="span2">primjera radi, napada, kao posebnog obilježja krivičnog djela ubistva na mah ne mogu biti utvrdjivane od strane ovih vještaka, nego ako budu utvrdjene od strane suda, kao što su to i sami naglasili (ukoliko bi se utvrdilo da je tačna jedna ili druga varijanta) da li bi imajući u vidu strukturu njegove ličnosti i  rezultate njegovog pregleda postupci oštećenog mogli dovesti optuženog u neko od afektivnih stanja, koje su naveli u svom nalazu i mišljenju. Sud je prihvatio nalaz i mišljenja ostalih vještaka i izveo zaključak o dokazanosti naprijed navedenih činjenica, zato što su se i oni bavili na potpun i stručan način svim bitnim pitanjima koja spadaju u njihove oblasti vještačenja. Sud je cijenio i ostale dokaze, pa je ocijenio da njihovi rezultati nijesu od značaja za donošenje drugačijih činjeničnih zaključaka koji bi se odnosili na odlučne činjenice i izvodjenje zaključaka o njihovoj dokazanosti.</span>
</p>
<p>&nbsp;</p>
<p>
<span class="span2">Kako je sud utvrdio, da optuženi u konkretnom krivično pravnom dogadjaju nije imao pravo da se poziva na nužnu odbranu, onda izvršeno krivično djelo, u odsustvu činjenica </span><span class="span1">"koje bi pogodovale pravnom položaju okrivljenog"</span><span class="span2">, ostaje krivično djelo onako kako je činjenično opisano i pravno označeno u podnijetom i na glavnom pretresu od 08.09.2014. godine preciziranom optužnom aktu, u koji je sud ponovo unio riječ "nasilno", zbog razloga koji su navedeni u obrazloženju ove presude.</span>
</p>
<p>&nbsp;</p>
<p>
<span class="span2">Odlučujući o visini kazne koju će izreći optuženom K.Ž., sud je uzeo u obzir sve okolnosti koje utiču na to da kazna bude manja ili veća, u smislu čl. 42 Krivičnog zakonika. Tako je od olakšavajućih okolnosti na strani optuženog cijenio njegov raniji život u smislu neosuđivanosti utvrđene iz izvoda iz kaznene evidencije, UP PJ Ispostava C. broj 02-245-3946 od 18.11.2010. godine,  te njegovu mladost, odnosno činjenicu da je u vrijeme izvršenja krivičnog djela imao 24 godine života, pa je istom, u odsustvu otežavajućih okolnosti, izrekao kaznu zatvora u trajanju od deset godina. Sud je mišljenja da će se izrečenom kaznom ostvariti svrha kažnjavanja, koja se sastoji u tome da se optuženi spriječi da čini krivična djela i da se kaznom utiče na njega da ubuduće ne čini krivična djela, odnosno na druge da ne čine krivična djela, dok izrečena kazna izražava istovremeno i društvenu osudu za učinjeno krivično djelo i obavezu poštovanja zakona, odnosno jača moral i utiče na razvijanje društvene odgovornosti. U izrečenu kaznu, na osnovu člana 51 KZ  i odluka iz spisa predmeta, optuženom se uračunava vrijeme provedeno u pritvoru i vrijeme izdržavanja kazne zatvora od 10.11.2010.godine, pa nadalje. </span>
</p>
<p>&nbsp;</p>
<p>
<span class="span2">Na osnovu čl. 239 Zakonika o krivičnom postupku, predstavnik oštećene porodice pokojnog K.M. se upućuje da imovinskopravni zahtjev za naknadu štete u cjelini ostvaruje u parničnom postupku zato što se na takav način izjasnio u svojoj završnoj riječi.</span>
</p>
<p>&nbsp;</p>
<p>
<span class="span2">Kako je optuženi K.Ž. oglašen krivim, to je, na osnovu čl.229 u vezi čl.226 Zakonika o krivičnom postupku, obavezan da, u korist budžeta Crne Gore, plati troškove krivičnog postupka u iznosu od  1.376,75 €</span><span class="span2">, koji se odnosi na putne troškove dolaska na glavni pretres predstavnika oštećene porodice pokojnog K.M., K.I. (140,00 €) i svjedoka D.D. (24,00 €), nagradu branioca po službenoj dužnosti optuženog u prethodnom postupku, B.R., advokata iz P.(187,50 €), nagradu za rad vještaka sudske medicine prof. dr Č. D. (110,00 €), vještaka hemijske struke I.Lj. (88,00 €), vještaka trasologa J.M. (88,00 €), vještaka forenzičke genetike K.S. (88,00 €), i vještaka za telekomunikaciju B.P. (104,50€), kao i na polovinu iznosa nagrada vještaka neuropsihijatra, psihijatra i psihologa, </span><span class="span2">prof. dr M.S. (178,50 €), dr G.Ž. (178,50 €) i S.-I.B. (137,50 €) i vještaka balističara M. M. (52,25 €), zato što se prethodni postupak vodio i u odnosu na optuženog K. S., kome je na kraju izrečena mjera bezbjednosti obaveznog psihijatrijskog liječenja i čuvanja u zdravstvenoj ustanovi, koji se ne smatra krivim i nije mogao ni biti obavezan da plaća drugu polovinu u iznosu od 546,75€. Optuženi je dužan i da na ime paušala uplati iznos od 150,00 €</span><span class="span2">, koji je određen shodno složenosti i trajanju postupka, te njegovom imovnom stanju, a sve u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span2">Sa iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI                                                                                                                                                      Dana 11.03.2015. godine</span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1">         PREDSJEDNIK VIJEĆA-SUDIJA                                                 Mila Cupara</span><span class="span1"></span><span class="span1">                                                         Dragoje Jović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span><span class="span2"> Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">Dn-a:                                                                                                                                  </span><span class="span2">- VDT-u Podgorica</span><span class="span1">                                                                                                              </span><span class="span2">- optuženom K.Ž.</span><span class="span1">                                                                                     </span>
</p>
<p>
<span class="span2">- braniocu  opt. adv.</span><span class="span1"> </span><span class="span2">A.M.</span><span class="span1">     </span>
</p>
<p>
<span class="span2">- predstavniku oštećne porodice K.I.  po</span>
</p>
<p>
<span class="span2">   pravosnažnosti                                                                                                      </span>
</p>
<p>
<span class="span2"> - u spise predmeta</span>
</p>
<p>&nbsp;</p>
<p>
<span class="span1">Post.dana________2015. godine</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.25in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.213/12.</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2">
<span>          OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnici Osnovnog Državnog Tužilaštva iz Rožaja Kt.br.212/12. od  17. decembra 2012.godine, protiv okrivljenog D. Dž iz Rožaja zbog krivičnog djela razbojništvo iz čl. 242.st.1.   Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca  Kalač Hajrana iz Rožaja, oštećenog V. M, advoakta Šutković Ahmedina iz Rožaja branioca optuženog  i optuženog dana   31.12.2012.g. donio je i javno objavio</span>
</p>
<p class="p2"></p>
<p class="p4">
<span>P R E S U D U</span>
</p>
<p class="p4"></p>
<p class="p5"></p>
<p class="p2">
<span>	Optuženi D. DŽ, JMB, od oca A. i majke H, rodj. K, rodjen. godine, u s. Njeguši, opština Rožaje, gdje i živi, drž. CG, razumije Crnogorski jezik, a maternji jezik mu je Bosanski, pismen, završio osnovnu školu, nezapošljen, oženjen, otac troje maloljetne djece, siromašnog imovnog stanja, osudjivan i to: presudom Opštinskog suda u Rožajama K.br.13/89. od 17.5.1989.godine, zbog krivičnog djela iz čl. 143.st.1. KZ, na naovčanu kaznu u iznosu od 70.000 dinara,  presudom Opštinskog suda u Rožajama K.br. 301/89. od 04.11.1991.godine, zbog krivičnog djela iz čl. 166.st.2. na novčanu kaznu u iznosu od 2.000 dinara,  presudom Osnovnog suda u Rožajama K.br.2/89. od 02.6.1992.godine, zbog krivičnog djela teška tjelesna povreda iz čl.45 st 1 KZSRCG, na kaznu zatvora u trajanju od 3 mjeseca, presudom Osnovnog suda u Rožajama K.br.234/89. od 02.06.1992.godine, zbog krivičnog djela šumska kradja iz čl.143 st 1 KZSRCG,  na 20 dana zatvora, presudom Osvnovnog suda Rožaje K.br.172/89. od 30.9.1992.godine, zbog krivičnog djela iz čl. 152.st.1. na 3 mjeseca zatvora uslovno za jednu godinu, presudom Osnovnog suda u Rožajama K.br.125/89. od 08.10. 1992.godine, zbog krivičnog djela iz čl. 45.st.1.  na 4 mjeseca zatvora,  presudom Osnovnog suda u Rožajama K.br.2000/87. od 11.11.1993.godine, zbog krivičnog djela iz čl. 152.st.1. na kaznu zatvora u trajanju od 105 dana, presudom Osnovnog suda u Rožajama K.br.274/89. od 18.3.1993.godine, zbog krivičnog djela iz čl. 152. na kaznu zatvora u trajanju od 90 dana uslovno za jednu godinu,  presudom Osnovnog suda u Rožajama K.br.389/91. od 09.4.1993.godine, zbog krivičnog djela iz čl. 143.st.1. na novčanu kaznu u iznosu od 5.000 dinara, presudom Osnovnog suda u Rožajama K.br.797/92. od 10.6.1993.godine, zbog krivičnog djela iz čl.166.st.1. na kaznu zatvora u trajanju od 60 dana, presudom Osnovnog suda u Rožajama K.br.251/93. od 15.12.1994.godine, zbog krivičnog djela teška kradja na 2 godine zatvora, presudom Osnovnog suda u Rožajama K.br.123/89. od 25.5.1995.godine, zbog krivičnog djela laka tjelesna povreda iz čl.46.st.2. KZ RCG, na novčanu kaznu u iznosu od 3.000 dinara,  presudom Osnovnog suda u Rožajama K.br.213/2000, od 21.12.2000. godine, zbog krivičnog djela teška kradja iz čl. 145.st.1. tač.1. KZ RCG, na na kaznu zatvora u trajanju od 1 godine i 8 mjeseci,  presudom Osnovnog suda u Rožajama K.br.60/04. od 24.02.2006.godine, zbog krivičnog djela teška kradja i oduzimanje motornog vozila iz čl. 240.st.1. i čl. 248.st.1. KZ CG, na kaznu zatvora u trajanju od 1 godine i 4 mjeseca,  presudom Višeg suda u Bijelom Polju, K.br.13/06. od 06.7.2006.godine, zbog krivičnog djela razbojništvo iz čl. 242.st.4. u vezi st. 1. KZ CG, na 5 godina i 6 mjeseci zatvora. </span>
</p>
<p class="p2"></p>
<p class="p2">
<span>           Na osnovu čl.373 tač. 2 Zakonika o Krivičnom Postupku</span>
</p>
<p class="p2"></p>
<p class="p2">
<span>		</span>
</p>
<p class="p2">
<span>				OSLOBADJA SE OD OPTUŽBE</span>
</p>
<p class="p2"></p>
<p class="p6">
<span>Da je:</span>
</p>
<p class="p6"></p>
<p class="p2">
<span>	Dana 25.10.2012.godine oko 23,00 h, u s. Njeguši, opština Rožaje, upotrebom sile protiv M. V, oduzeo tudju pokretnu stvar i to putničko motorno vozilo marke „Audi“ b4, reg. oznake  RO AJ 366, vlasništvo oštećenog, u namjeri da njenim prisvajanjem sebi pribavi protivpravnu imovinsku korist u iznosu od 2.154,10 eura, na način što je dok su se u istom kretali od magistralnog puta u pravcu s. Njeguš, udario oštećenog stisnutom pesnicom u predjelu desnog obraza, okrenuo i izvadio ključ iz brave, a zatim kada su izašli iz vozila uzeo kamen, promjera oko 15 cm, i istim pogodio oštećenog u predjelu glave nakon čega je pokrenuo vozilo i uputio se u nepoznatom pravcu,</span>
</p>
<p class="p2">
<span>	-čime bi izvršio krivično djelo razbojništvo iz čl. 242.st.1. Krivičnog Zakonika,</span>
</p>
<p class="p2">
<span>	Jer nije dokazano da je optuženi učinio djelo za koje je optužen.</span>
</p>
<p class="p2">
<span>	Troškovi krivičnog postupka u iznosu od 251,50 eura, padaju na teret budžetskih sredstava.</span>
</p>
<p class="p2">
<span>	U smislu čl. 239.st.3. Zakonika o Krivičnom Postupku oštećeni Mijomir Vulević, radi ostvarivanja imovinsko pravnog zahtjeva upućuje se na gradjansku parnicu.	</span>
</p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužnicu Kt.br.212/12. od  17. decembra 2012.godine, protiv optuženog D. Dž iz Rožaja, zbog krivičnog djela razbojništvo iz čl. 242.st.1. KZ.</span>
</p>
<p class="p2">
<span>	Na glavnom pretresu ODT iz Rožaja istakao je:  da je izvedenim dokazima utvrdjeno da je optuženi izvršio krivično djelo koje mu se optužnicom stavlja na teret i da je za isto krivičnopravno odgovoran. Predložio je da sud optuženog za izvršeno krivično djelo oglasi krivim i osudi ga na kaznu zatvora u trajanju od 4 godine. </span>
</p>
<p class="p2">
<span>	Oštećeni V. M pridružio se krivičnom gonjenju ODT-a u odnosu na optuženog, obzirom da mu se isti nije izvinio za ono što je uradio prema njemu, a da imovinsko pravni zahtjev postavlja u iznosu procijenjenosti vozila koje mu je oštećeno. </span>
</p>
<p class="p2">
<span>	Advokat Šutković Ahmedin branilac optuženog, koji je angažovan po službenoj dužnosti istakao je: da izvedenim dokazima nije utvrdjeno da je optuženi upravljao vozilom oštećenog, te da  u tom pravcu nijesu skinuti otisci sa upravljača vozila, kao ni mjenjača na osnovu kojih tragova bi se utvrdilo ko je prije prevrtanja vozila istim upravljao. U konkretnom slučaju nije postojala prinuda kao sredstvo za ostvarivanje kradje vozila, a što proizilazi iz iskaza oštećenog. Predložio je da sud optuženog oslobodi od optužbe. Troškove je tražio po AT. </span>
</p>
<p class="p2">
<span>	Optuženi D. Dž na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p2">
<span>	Prilikom saslušanja pred Odt-om u Rožajama, na zapisniku Kt.br.212/12. od 26.10.2012.godine, je istakao: da je dana 25.10. ove godine u kasnim večernjim satima bio u kafani koja se nalazi u s. Besnik pored magistralnog puta. Prethodno je u Rožajama u toku dana u raznim ugostiteljskim objektima konzumirao razne vrste alkohola. Dolazeći u ovu kafanu nastavio je sa konzumiranjem alkohola, a redovno uzima terapiju Lorazepam. Sjeća se da je u toj kafani pored ostalih gostiju sjedio i Vulević za kojeg smatra da se zove Zoran, jer ga je tako oslovljavao. Isti je sjedio za susjednim stolom, tako da ga je častio piće. Isti mu je ponudio da ga odveze do kuće u s. Njeguš. V. poznaje od ranije i sa istim se vidio dva do tri puta, kada ga je vozio iz Njeguša do Rožaja. Poznato mu je da isti radi na prikupljanju otpadnog gvoždja po obližnjim selima. Prihvatio je njegovu ponudu i ušao u vozilo  u kojem je sjedio na mjestu suvozača. Kada su pošli makadamskim putem koji počinje od asvaltnog puta prema s. Njeguš, na udaljenosti od 500 – 600 m, V. je zaustavio vozilo i prema njemu se počeo drsko ponašati govoreći mu „što da te vozim“. Odgovorio mu je da je on to sam predložio, te da nije u redu da ga ostavlja na tom mjestu, gdje je šuma plašeći se od divljih zvijeri. Isti ga je bez razloga stražnjom stranom šake udario po lijevoj strani lica, nakon čega je izašao iz auta i vozilo se pokrenulo  i počelo se prevrtati niz jednu strminu. Za vrijeme prevrtanja nalazio se u vozilu, ali u istom nije povrijedjen. Kada je izašao iz auta dozivao je V. govoreći „brate šta napravi ovo“. Nije čuo da se neko odaziva, jer se isti već bio udaljio, ali ne zna u kojem pravcu. Nije mu poznato zbog čega je isti promijenio odluku da ga vozi do kuće, a prethodno mu je to sam predložio. Moguće da je to uradio zbog alkohola, kojeg je dosta popio. Dok su bili zajedno nikakve povrede isti nije zadobio, a kada se udaljio pošao je niz jednu strminu gdje se nalazi kamenjar. Istog ničim nije udario jer za to nije imao nikakvog razloga. U toku vožnje razgovarali su uobičajene teme, te se sjeća da mu se isti žalio da nalazi malo otpadnog gvoždja. Pošto istog nije pronašao, pošao je do kuće P. S da ga zamoli da ga odveze do kuće. S. je kazao gdje se auto prevrnulo. U toku noći o ovome nije mogao da obavijesti policiju jer je bio ugruvan, a u toku dana majka mu je bila bolesna, te istu nije mogao da ostavi samu kod kuće. Nije vozio auto oštećenog, niti je uzimao ključeve od istog, te i da nije imao namjeru da isto oduzme, jer nema položen vozački ispit. U kafani su ga svi prisutni vidjeli da je otišao sa Vulevićem kada mu je predložio da ga odveze do kuće. </span>
</p>
<p class="p2">
<span>	Na zapisniku Kti.br.10/12. od 13.12.2012.godine pred ODT-om u Rožajama, optuženi je istakao:  kada je Vulević Zaustavio vozilo na makadamskom putu koji vodi prema njegovoj kući, kazao mu je da izadje iz vozila. Odgovorio mu je da ne može da izadje iz vozila i da su se dogovorili da ga odveze do kuće, a u suprotnom da ga vrati u kafanu iz koje su pošli. Tada ga je V. rukom udario po licu i tada su sa vozilom sletjeli niz strminu. Izgubio je svijest tako da se daljih detalja ne sjeća. Imao je povrede u predjelu glave, ramena i desne šake u vidu ogrebotina, od prevrtanja vozila. Nije se javljao u Domu zdravlja Rožaje radi ukazivanja ljekarske pomoći. S. P nije pričao kako se ovo dogodilo, jer se od tada sa njim nije više vidjao. </span>
</p>
<p class="p2">
<span>	Na glavnom pretresu optuženi je  ponovio iskaze date na zapisnicima Kt.br.212/12. od 26.10.2012.g. i Kti.br.10/12. od 13.12.2012.godine pred ODT-om u Rožajama. U pogledu različitog predstavljanja gdje se ošteceni nalazio prilikom prevrtana vozila, na pretesu je istakao je da je isti bio izašao iz vozila a da se vozilo tada pokrenulo nastavilo kretanje i prevnulo se niz strminu. Na pretresu je još dodao:   da je zbog konzumiranja alkohola bio u pijanom stanju. Kada je trebao da ide kući u kafani su bili neki ljudi koji su mu u srodstvu i iste je zamolio da ga odvezu do kuće. U kafani je bio i oštećeni kojeg od ranije poznaje i on mu se obratio riječima „ja ću da te odvezem“. Ne sjeća se da li je to veče sjedio za stolom oštećenog ili on za njegovim, niti se sjeća da li je istom poručivao piće. Uz put izmedju njega i oštećenog nije bilo nikakvog verbalnog duela i pričali su uobičajene teme. Nije mu bila namjera da od oštećenog oduzme njegovo vozilo i to ničim nije pokazao oštećenom.  Ne sjeća se šta je sve oštećeni njemu govorio, osim da je istog zamolio da ga ne ostavlja na putu već da ga odveze do kuće. Zna da je oštećeni sa vozilom više puta polazio i zaustavljao i kada ga je udario šakom po licu došlo je do skretanja vozila s puta i do prevrtanja. Kada se vozilo zaustavilo vidio je da oštećeni nije pored vozila niti u vozilu. Nije mu poznato u kojem pravcu je oštećeni otišao. Sa oštećenim se više nije vidjao i nije mu poznato šta se dogodilo sa njegovim vozilom. Predložio je da ga sud oslobodi od optužbe. </span>
</p>
<p class="p2">
<span>	Na glavnom pretresu sud je izveo dokaze:  saslušanjem u svojstvu svjedoka – oštećenog Vulević Mijomira,u svojstvu svedoka P. S, po saglasnosti stranaka pročitao iskaze svjedoka Pepić Isljama, M. R, dati na zapisnicima Kti.br.10/12. od 08.11.2012.godine i od 13.11.2012.godine pred  ODT-om u Rožajama, pročitao nalaze i mišljenja sudskih vještaka i to vještaka medicinske struke dr. Milorada Magdelinića, dat na zapisniku Kti.br.10/12. od 20.11.2012.godine i vještaka mašinske struke M. S, dat na zapisniku Kti.br.10/12. od 19.12.2012.godine, pred ODT-om u Rožajama, pročitao izvještaj krim. tehnike o uzrokovanju tragova sa lica mjesta od 26.10.2012.godine, izvršio uvid u fotodokumentaciju Ispostave Rožaje br.190/12. od 26.10.2012.godine, i pročitao izvod iz kaznene evidencije Ispostave Rožaje br. 02-245-4394/1. od 21.12.2012. godine na ime optuženog.</span>
</p>
<p class="p2">
<span>	Svjedok – oštećeni V. M na zapisniku Kti.br.10/12. od 08.11.2012. godine pred ODT-om u Rožajama istkao je: da mu je nadimak Zoran. Od prije godinu dana na području Rožaja počeo se baviti sakupljanjem otpadnog metala. Upoznao je neke mještane iz s. Besnik opština Rožaje, koji su mu u tome pomagali. U s. Besnik, postavio je kontejner u blizini jedne kafane u kojem je boravio. Povremeno je svraćao u kafanu. Mještani s. Bać i Besnik, prema njemu su se korektno odnosili. Jednom prilikom sreo se sa optuženim na magistranom putu gdje je isti stopirao, te ga je uzeo u vozilu  i sa istim se upoznao. Isti mu je kazao da poznaje neke mještane iz Andrijevice i da je sa njima izdržavao kaznu. Dana 25.10. ove godine bio je u kafani u kojoj je bilo još gostiju. Za susjednim stolom vidio je optuženog koji mu je poručio piće. Isti je tražio od njega da ga preveze do kuće u s. Njeguš, što je prihvatio. Izašao je iz kafane, uzeo svoje vozilo marke „Audi“ B4, reg. oznake RO AJ 366. Optuženi je ušao u vozilo  i pošli su magistralnim putem. Optuženi se u vozilu ponašao normalno. Skrenuli su s magistralnog puta i na udaljenosti od oko jednog kilometra isti ga je bez razloga udario stisnutom pesnicom u desnu stranu lica govoreći mu „vlaše jedan sad ćes da vidiš kako se krvari“. Od tog udarca je posrnuo na desnu stranu nakon čega je optuženi uzeo ključ od vozila iz brave. Kada je zaustavio vozilo izašli su iz vozila kojom prilikom ga je optuženi kamenom koji je držao u rukama udario u predjelu lica i polomio mu zub. Počela mu je teći krv tako da se odmah udaljio niz jednu strminu  po kojoj se nalazilo kamenje. Sakrio se u jednu uvalu obraslu drvećem kako ga optuženi nebi pronašao. Dok je boravio na tom mjestu, čuo je zvuk još jednog vozila koje se vratilo. Takodje je čuo i zvuk od vozila koje je ostavio da se udaljava sa tog mjesta. Udaljio se sa tog mjesta i pošao put njegovog kontejnera. Izjutra je pošao u stanicu policije u Rožajama, gdje je ovo prijavio. Vozilo je od mjesta gdje je isto bio zaustavio bilo udaljeno po njegovoj procjeni oko 500 metara i isto su pronašli prevrnuto niz jednu stranu. Bio je kod ljekata od povreda koje mu je optuženi nanio  i  za iste posjeduje medicinsku dokumentaciju. Bio je i kod stomatologa P. Nije postojao nikakav razlog da optuženi na takav način prema njemu postupi, jer se sa istim poznavao. Nakon ovog dogadjaja saznao je da je optuženi sklon ovakvim radnjama. Kamen kojim ga je optuženi udario pronašao je u autu čije su dimenzije bile najmanje 15 cm. </span>
</p>
<p class="p2">
<span>	Na zapisniku Kti.br.10/12. od 12.12.2012.godine, pred ODT-om u Rožajama je istakao:  da je u vozilu optuženom kazao da poznaje lica iz Andrijevice za koje ga je pitao. Isti mu je govorio da će da vidi gdje se nalazi njegova kuća, kada ga bude odvezao. Kada su sišli sa magistralnog puta optuženi mu je kazao „sad ćeš ti da vidiš gdje je moja kuća“ i tada ga je pesnicom udario u predjelu desnog obraza,dohvatio ključ u bravi i tada je usporio vozilo i volaz okrenuo u lijevu stranu, nakon čega se vozilo zaustvilo. Nakon toga mu je optuženi kazao „sad ćeš da vidiš vlaše vlaški kako se krvari“. Nakon čega je izašao iz vozila. Dok se nalazio  u jednom žbunu čuo je da ga neko poziva „Zoki izadji nećemo ti ništa“. Nije se odazvao tom pozivu jer je bio uplašen. Čuo je zvuk motora od njegovog vozila, a nakon toga u toj blizini prasak koji je duže trajao. Ne zna da li je optuženi imao namjeru da mu oduzme – ukrade vozilo i da ga ne vrati ili da se istim samo odveze do kuće i da mu ga kasnije vrati, te da se na ta pitanja ne može izjasniti. Obzirom da je čuo zvuk još jednog vozila smatra da je izmedju optuženog i još nekog postojao dogovor da mu oduzmu – ukradu vozilo, ali da je to samo njegova sumnja i da ne zna pravu namjeru optuženog. </span>
</p>
<p class="p2">
<span>	Na glavnom pretresu oštećeni je u svemu ponovio iskaze date na zapisnicima Kti.br.10/12. od 08.11.2012. i 12.12.2012.godine pred ODT-om u Rožajama, s tim što je dodao: kada je sjutra dan pokazao policiji gdje je vozilo zaustavio i iz istog izašao, od tog mjesta na udaljenosti od oko 500 – 600 metara u pravcu kuće optuženog, vozilo je bilo prevrnuto niz jednu strminu. Tog dana vozilo je izvukao traktorom. Ne sjeća se detalja razgovora sa optuženim u kafani i vozilu jer je prethodno konzumirao alkohol. Zna samo da ga je isti u vozilu pitao za njegove komšije koje poznaje iz zatvora. Do dolaska na to mjesto nije stekao utisak da će isti vozilo da mu oduzme. Vozilo je kupio za 1.200 eura, nakon čega je platio poravku motora 800 eura. Nakon toga vozilo je prodao na otpad za 400 eura. Kada su izašli iz vozila optuženom je kazao „šta radiš ovo od mene, ja ću da te povezem“. Ključevi su bili kod optuženog, nakon čega se sa tog mjesta udaljio i pošao niz jednu strminu u šikaru, jer se bio uplašio. Nije mu poznato zbog čega se optuženi tako odnio prema njemu.</span>
</p>
<p class="p2">
<span>	Svjedok Pepić Sinan na zapisniku Kt.br.10/12. od 08.11.2012.godine, pred ODT-omu Rožajama istakao je da je dana 25.11.ove godine bio kod svoje kuće. Oko 02 h, čuo je da neko lupa na vratima njegove kuće. Kada je vrata otvorio  vidio je optuženog koji je bio u pijanom stanju i nije moga da ga razumije šta traži. Zaključio je da želi da spava u njegovoj kući, pa mu je kazao da u takvom stanju ne može da ga pusti u kuću i zbog vjerskog praznika B. Vidio je istom krv na licu, na rukama, kao i isprljanu garderobu. Ušao je u svoje vozilo i pošao da ga odveze do kuće. Idući put kuće optuženog optuženi je udario u vrata od vozila koja su se otvorila tako da je vozilo zaustavio nakon čega je optuženi izašao iz vozila i otišao pješke prema kući. Vratio se kod svoje kuće. Od optuženog nije mogao da sazna šta se dogodilo, jer je isti bio u pijanom stanju. Sjutra dan je saznao da je u selu prevrnuto neko vozilo i u vezi toga nije obraćao pažnju. U vezi ovog dogadjaja se nije interesovao.</span>
</p>
<p class="p2">
<span>	Na zapisniku Kti.br.10/12. od 13.12.2012.godine pred ODT-om u Rožajama, svjedok je istakao: kada je optuženog pitao kod kuće šta je uradio, isti mu je nešto odgovorio nerazgovijetno. Kazao mu je da će da spava i pokušao je da udje u kuću, te je istom kazao da ne može da udje u kuću već da ide kod svoje kuće. Isti se okrenuo i pošao do ograde koja se nalazi u blizini njegove kuće, gdje je legao. Prišao je do istog i kazao mu da ide kući i  da ne može da ga ostavi na tom mjestu. Optuženi mu ništa nije govorio u vezi predmetnog dogadjaja i nije mu kazao zbog čega je krvav, prljav i pocijepan, te i šta mu se dogodilo to veče. Nije pominjao ni oštećenog, niti mu je govorio  o vozilu. Kod istog nije primijetio ključeve od vozila, niti mu je isti kasnije u vezi toga bilo šta govorio, mada se sa  istim od tada nije vidjao. </span>
</p>
<p class="p2">
<span>	Svjedok Pepić Isljam na zapisniku Kti.br.10/12. od 13.11.2012.godine, pred ODT-om u Rožajama je istakao:  da je dana 30.10.2012.godine u njegovu ordinaciju došao Mijomir Vulević, koji mu je kazao da je zadobio povrede od udarca kamenom i da mu je izbijen zub. Istog je pregledao i utvrdio da je polomljen zub od kojeg je u vilici ostala samo trećina korijena. Izvadio mu je ostatak korijena od zuba. Utvrdio je da je povreda nanijeta udarcem i da se na drugi način zub nije mogao polomiti. Zub je bio paradontopatičan, jer je bilo oboljelo tkivo koje drži zub. Na obrazu je bila primijetna rana iznad polomljenog zuba. </span>
</p>
<p class="p2">
<span>	Svjedok M. R, na zapisniku Kti.br.10/12. od 08.11.2012.godine, pred ODT-om u Rožajama istakao je:  da je vlasnik kafane zv. „Beseda“ koja se nalazi u s. Besnik. Dana 25.10.2012.godine, bio je u ovoj kafani u vrijeme od 23 – 23,30h, u kojoj su se nalazili i optuženi, kao i oštećeni. Oštećeni u blizini te kafane posjeduje kontejner, jer se bavi sakupljanjem otpadnog gvoždja. Optuženog dobro poznaje. Isti je bio u kafani  i vidio je da je u pripitom stanju. Koliko se sjeća, oštećeni je popio dva piva i nije pokazivao znake pijanstva. Sjeća se da je oštećeni častio pićem optuženog i da mu je u jednom momentu kazao „hajde da te povedem“  i da ga je nakon toga čekao oko 5 minuta. Nije mu poznato da li su se isti prije njegovog dolaska u kafani nešto dogovarali. Poznato mu je da su se oko 23,30h, zajedno odvezli  autom oštećenog u pravcu Rožaja. Narednog dana oko 15 h, njegov stric F. mu je pričao u vezi ovog dogadjaja, te da mu je o tome pričao oštećeni da ga je optuženi udario kamenom i prevrnuo mu vozilo. </span>
</p>
<p class="p2">
<span>	Sudski vještak medicinske struke dr. Milorad Magdelinić, na zapisniku Kti.br.10/12. od 20.11.2012.godine pred ODT-om u Rožajama je istakao da je u izvještaju stomatologa od 16.11.2012.godine, broj protokola 422/10,  izvještaju HMP u Rožajama broj protokola 9923 i izvještaju ljekara specijaliste radiologa od 29.10.2012.godine,  konstatovano da je M. V imao povrede nagnječne u predjelu lijeve jagodice lica i prelom zuba br. 23. u gornjoj korijenskoj trećini, te da je zub bio paradontičan. Sve ovo povrede kako pojedinačno tako i skupno predstavljaju lake tjelesne povrede i da su mogle nastati dejstvom tupe mehaničke sile (stisnuta pesnica, drvena ili metalna palica, kamen, i sl.) u zamahu.</span>
</p>
<p class="p2">
<span>	Vještak mašinske struke M. S, u pisanom nalazu i mišljenju istakao je: da je na osnovu kataloga cijene motornih vozila 01/2012.  nacionalnog biroa osiguravača Crne Gore, vrijednost vozila vlasništvo oštećenog sa sličnim karakteristirkama 2.154,10 eura. Da se prema tom pravilniku za ovo vozilo, obzirom na njegovo opšte stanje, nepoznatim brojem predjenih kilometara, ne može umanjiti niti povećati faktor korekcije od 1-10%.</span>
</p>
<p class="p2">
<span>	Nakon provedenog dokaznog postupka, sud je savjesno cijenio svaki dokaz kako pojedinačno, tako i u vezi sa ostalim izvedenim dokazima, pa je na osnovu takve ocjene dokaza odlučio da se optuženi oslobodi od optužbe iz sledećih razloga:</span>
</p>
<p class="p2">
<span>	Na osnovu iskaza: svjedoka – oštećenog M. V  koji je detaljno opisao vrijeme, mjesto i način susresta sa optuženim kao i radnje koje je preduzeo optuženi dok ga je vozilom prevozio od kafane u kojoj su se sreli prema kući u s. Njeguš,  iskaza svjedoka Rifata, koji je istakao da su optuženi i oštećeni pomenutog dana u vremenu kada je on došao u svoj lokal od 23, do 23,30 h, bili gosti i konzumirali alkohol, te da je čuo kada je oštećeni kazao optuženom da će ga on odvesti i oko 23,30h, otišli su iz lokala vozilom oštećenog prema Rožajama, a da je sjutra dan saznao od svog strica F. da je optuženi oštećenog udario i da mu je prevrnuo vozilo, iskaza svjedoka S. koji je predstavio vrijeme dolaska optuženog kod njegove kuće, te i stanje u kojem se nalazio kao i njegovo angažovanje da istom pomogne da ide kući, iskaza svjedoka Isljama, koji se izjanio oko povreda koje je konstatovao kod oštećenog prilikom pregleda, nalaza i mišljenja vještaka medicinske struke dr. Milorada Magdelinića i mašinske struke Sameta Murića dipl. ing. mašinstva, kao i na osnovu materijalnih dokaza, zapisnika o uzrokovanju tragova sa lica mjesta i fotodokumentacije Ispostave Rožaje, nesporno je utvrdjeno da je optuženi dana 25.10.2012.godine, oko 23 h, u s. Njeguš, opština Rožaje upotrebom sile protiv V. M oduzeo njegovo putničko motorno vozilo marke „Audi“ B4, reg. oznake RO AJ 366, na način što je dok su se  kretali  u pravcu s. Njeguš, oštećenog udario stisnutom pesnicom u predjelu desnog obraza, izvadio ključ iz brave, nakon čega su izašli iz vozila  i oštećenog ponovo udario u predjelu glave, a nakon toga pokrenuo vozilo  koje se prevrnulo niz strminu. </span>
</p>
<p class="p2">
<span>	Sud je naime prihvatio kao uvjerljive i vjerodostojne iskaze svjedoka-oštećenog M., svjedoka R, S i Isljama, budući da su isti u skladu jedni sa drugim i da se logično dopunjuju, kako medjusobno, tako i sa ostalim provedenim dokazima, a naročito sa nalazima i mišljenjima vještaka medicinske i mašinske struke, te i materijalnim dokazima koje je sud prihvatio. Isto tako, sud nije imao razloga da posumnja u objektivnost i nepristrasnost ovih dokaza, posebno kada se ima u vidu da je oštećeni i svjedoci iznosili činjenice i podatke koje su im poznate. Takodje, sud je prihvatio kao objektivne i nalaze i mišljenja vještaka medicinske i mašinske struke kao stručne i objektivne, budući da su dati na osnovu materijalnih dokaza koji su takodje prihvaćeni kao tačni i objektivni.</span>
</p>
<p class="p2">
<span>	Medjutim, sud na osnovu izvedenih dokaza nije mogao van svake razumne sumnje utvrditi da je optuženi izvršio predmetno krivično djelo, kako je to opisano u činjeničnom opisu predmetne optužnice. Naime, jedan od osnovnih elemenata za postojanje krivičnog djela razbojništvo iz čl. 242.st.1. KZ je oduzimanje tudje pokretne stvari upotrebom sile protiv nekog lica ili prijetnjom da će se neposredno napasti na život ili tijelo tog lica u namjeri da njenim prisvajanjem sebi ili drugom pribavi protivpravnu imovinsku korist. Ovo krivično djelo se vrši u namjeri pribavljanja pritvpravne imovinske koristi i u sebi sadrži obelježja kradje, kao i elemente sile ili prijetnje. U konkretnom slučaju u činjeničnom opisu optužnice je navedeno da je optuženi predmetno krivično djelo izvršioupotrebom sile u namjeri da prisvajanjem putničkog motornog vozila marke „Audi“ B4, reg. oznake RO AJ 366, vlasništvo oštećenog, sebi pribavi protivpravnu imovinsku korist. Imajući u vidu da je upotreba sile protiv nekog lica ili prijetnja da će se neposredno napasti na život ili tijelo tog lica radi oduzimanja tudje pokretne stvari radnja izvršenja krivičnog djela razbojništvo, onda je logično da se taj elemenat zahtijeva i za drugi oblik djela, odnosno radnju koja se sastoji u oduzimanju tudje pokretne stvari u namjeri da njenim prisvajanjem sebi ili drugom pribavi protivpravnu imovinsku korist, koji element u konkretnom slučaju nije dokazan izvedenim dokazima. U ovom slučaju sud je stao na stanovište,imajući u vidu,kako je utvrđeno za konkretni doađaj, da izvedeni dokazi ne upućuju na nesumnjiv zaključak da je optuženi postupajući na opisani način to učinio u namjeri da od oštećenog predmetno vozilo oduzme u namjeri pribavljanja protivpravne imovinske koristi. </span>
</p>
<p class="p2">
<span>	Iz iskaza svjedoka – oštećenog proizilazi da on iz ponašanja optuženog u kafani i u toku vožnje prema kući optuženog nije stekao utisak da isti ima namjeru da mu vozilo oduzme. Da se ne sjeća detalja razgovora sa optuženim u vozilu, obzirom da je i on konzumirao alkohol u kafani. Sjeća se kada su išli da su razovarali u vezi njegovih sugrađana za koje mu je optuženi govorio da ih poznaje, da je izmedju njih u vozilu nastao verbalni duel te da ga je optuženi udario pesnicom u lice, nakon čega mu je uzeo ključ iz brave vozila. Da su nakon što je vozilo zaustavio izašli iz vozila kada ga je oštećeni još jednom udario nakon čega se udaljio i pobjegao niz strmnu sklanjajući se u jedan žbun. Čuo je da ga neko doziva, ali se nije pozivu odazvao. Vidio je da je optuženi pijan i čuo je zvuk motora od drugog vozila, a nakon toga i zvuk motora njegovog vozila kao i prasak koji je duže trajao.Sjutra dan je vidio da je vozilo od mjesta gdje je izašao iz istog na udaljenosti od 500-600m u pravcu kuće optženog bilo prevrnuto. Ne može da se izjasni koji je bio razlog ponašanja optuženog prema njemu. Oštećeni je sasvim uvjerljivo i detaljno opisao zbivanje  o dogadjaju, tako da nijedan drugi dokaz nije u suprotnosti sa njegovim iskazom.  Njegov iskaz odgovara realnom zbivanju, jer to proizilazi i prilikom dovodjenja u vezu njegovog iskaza sa pojedinim navodima iz iskaza optuženog. </span>
</p>
<p class="p2">
<span>	Iz djelova iskaza optuženog proizilazi da su se on i oštećeni poznavali od ranije, kada ga je oštećeni vozilom prevozio. Da su se pomenutog dana sreli u lokalau u s. Besnik, gdje su konzumirali alkohol, a da je on prethodno u gradu takodje konzumirao alkohol, te da su se u tom lokalu čašćavali pićem. Da je bio pijan, a da se sjeća, kada je trebao da ide kući, da je oštećeni pristao da ga vozilom odveze do kuće. Ne sjeća se detalja razgovora u vozilu, osim da su na putu prema njegovoj kući imali verbalni duel. Da je on bio u vozilu kada je vozilo napustilo mjesto gdje je bilo zaustavljeno i nakon toga se prevrnulo niz strminu. Da je nakon toga pošao kod kuće S. P, koji ga je vozilom odvezao kući, te da nije imao namjeru da oštećenom vozilo oduzme. Sagledavajući u kojim okolnostima se njegov iskaz podudara sa iskazom oštećenog, ispostavlja se da se to odnosi u ovom dijelu iskaza. Medjutim, iskaz optuženog u dijelu koji se odnosi da je oštećeni u vozilu u toku vožnje prvo njega blago udario stražnjim dijelom šake po obrazu i da mu je kazao da neće dalje da ga vozi, da on njega nije udario,da mu nije uzeo ključ iz brave vozila, te da vozilom nije upravljao kada se oštećeni udaljio od vozila, nakon čega je došlo do pravrtanja vozila, sud je ocijenio nedoslenim, jer je protivurječan u odnosu na njegov cjelovit iskaz. Naime, isti je prvo istakao da je oštećeni kada je vozilo zaustavio isto napustio te da je nakon toga vozilo nastavilo kretanje i prevrnulo se, da bi u drugom iskazu  istakao da je oštećeni bio u vozilu kada je došlo do njegovog prevrtanja i kada se vozilo zaustavilo, te da istog nije primijetio pored vozila niti u vozilu. Predstavljajući na ovaj način ove detalje, njegov  iskaz je ocijenjen nedoslednim i kao takav je suprotan kazivanju oštećenog i materijalnim dokazima. </span>
</p>
<p class="p2">
<span>	Iz iskaza svjedoka R. proizilazi da je njemu poznato da su optuženi i oštećeni pomenutog dana bili u njegovom lokalu, te da su se častitli pićem, te da je optuženi bio pijan, kao i da je oštećeni konzumirao alkohol. Da su oko 23,30 h, isti napustili njegov lokal i pošli vozilom oštećenog prema Rožajama, pošto je prethodno u lokalu čuo da je oštećeni kazao optuženom da će ga on odvesti. </span>
</p>
<p class="p2">
<span>	Iz iskaza svjedoka S. proizilazi da je optuženi oko 02 h, došao u pijanom stanju kod njegove kuće gdje je imao namjeru da ostane, ali mu isti zbog pijanstva to nije dozvolio. Da je istog vozilom, pošto je vidio da mu teče krv sa glave, uprljanu garderobu, odvezao prema kući vozilom. Da je optuženi tokom vožnje  nogom otvorio vrata od vozila, iz istog izašao i otišao kući. </span>
</p>
<p class="p2">
<span>	Iz iskaza svjedoka Isljama proizilazi da je on pregledao oštećenog 30.10.2012.godine i tom prilikom konstatovao da je imao prelom zuba br.23. koji je bio paradontičan, a da je na licu oštećenog primijetio povrede od udarca.</span>
</p>
<p class="p2">
<span>	Iz nalaza i mišljenja vještaka medicinske struke dr. Milorada Magdelinića, dat na osnovu medicinske dokumentacije izdate na ime oštećenog, proizilazi da je oštećeni imao povrede, koje su konstatovane u medicinskoj dokumentaciji, a što upućuje na zaključak da je bilo primjene sile u odnosu na oštećenog, koja je rezultirala nanošenjem povreda kod istog opisane u medicinskoj dokumentaciji i nalazu i mišljenju ovog vještaka.</span>
</p>
<p class="p2">
<span>           Predmet ocjene suda bila je i teza branioca optuženog, pa istu sud nije mogao prihvatiti jer nije potvrdjena izvedenim dokazima. </span>
</p>
<p class="p2">
<span>	Imajući u vidu izvedene dokaze, iskaz optuženog, te i zbivanje predmetnog dogadjaja, a koje se odnosi na ponašanje optuženog, stanja u kojem su bili optuženi i oštećeni, utvrdjeno stanje u odnosu na preduzete radnje od optuženog i oštećenog u konkretnom dogadjaju, te i bitna obilježja predmetnog krivičnog djela iz čl. 242.st.1. KZ,  koja moraju biti nesumnjivo dokazana, a to znači da ukoliko za postojanje tih obilježja postoji samo vjerovatnoća, kao što je u konkretnom slučaju, jer nije dokazana namjera optuženog u vezi oduzimanje predmetnog vozila, da je to bilo radi pribavljanja protivpravne imovinske koristi, onda se uzima  kao da te činjenice u vezi obilježja krivičnog djela i ne postoje. Ovakav zaključak se temelji i na principu in dubio pro reo ( u slučaju sumnje u korist krivca ), iz čl. 3.st.3. ZKP, prema kojem sumnju u pogledu postojanja činjenica neophodnih za postojanje odredjenog krivičnog djela ili koje čine njegova obilježja, odnosno od kojih zavisi primjena neke krivičnopravne odredbe, sud rješava presudom na način koji je povoljniji za optuženog. Iz zakonske odredbe takodje proizilazi da je sud dužan donijeti oslobadjajuću presudu u smislu čl. 373.tač.2. ZKP, ne samo onda kada je sa sigurnošću dokazano da optuženi nije učinio krivično djelo za koje se optužuje, već i onda kada sud ostane  u sumnji, da li je učinjeno krivično djelo u činjeničom opisu i pravnoj kvalifikaciji kao u podnijetoj opružnici,  o čemu se upravo radi u konkretnom slučaju. </span>
</p>
<p class="p2">
<span>	Kako je u konkretnom slučaju na glavnom pretresu ODT ostao pri činjeničnom opisu iz optuženice, kao i pravnoj kvalifikaciji krivičnog djela, a sud nije ovlašćen da u bitnom vrši izmjenu činjeničnog opisa iz optužbe iz kojeg bi proizašla druga kvalifikacija krivičnog djela od onog koje se optuženom stavlja na teret, te da činjenični opis krivičnog djela iz optužnice nije dokazan u dijelu koji se odnosi na bitno obilježje predmetnog krivičnog djela tj. nije dokazana namjera optuženog  u pogledu oduzimanja predmetnog vozila, radi pribavljanja protivpravne imovinske koristi to je sud u smislu čl. 3. st.3. ZKP  i čl. 373.tač.2. ZKP optuženog oslobodio od optužbe, jer nije dokazano da je isti učinio djelo za koje je optužen. </span>
</p>
<p class="p2">
<span>	U smislu čl. 230. ZKP troškovi krivičnog postupka iz čl. 226.. ZKP, u iznosu od 251,50 eura, a koji se odnose na nagradu braniocu koji je angažovan po službenoj dužnosti optuženom,za prisustvo na glavnom pretresu, a isti su dređeni po AT CG i odluci o naknadi Advokata angažovani po službenoj dužnosti, kao i naknade za vještačenja od strane sudskih vještaka medicinske i mašinske struke, padaju na teret budžetskih sredstva. </span>
</p>
<p class="p2">
<span>	U smislu čl. 239.st.3. ZKP oštećeni V. M, radi ostvarivanja imovinsko pravnog zahtjeva upućen je na gradjansku parnicu.</span>
</p>
<p class="p2"></p>
<p class="p2">
<span>                      OSNOVNI SUD U ROŽAJAMA, dana 31.12.2012.g.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r                                                           Camić Zahit s.r </span>
</p>
<p class="p2"></p>
<p class="p2"></p>
<p class="p2">
<span>           PRAVNA POUKA: Protiv ove presude može se izjaviti</span>
</p>
<p class="p2">
<span>žalba u roku od 15 dana od dana prijema iste i to Višem sudu</span>
</p>
<p class="p2">
<span>u Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p2">
<span> </span>
</p>
<p class="p2"></p>
<p class="p2"></p>
<p class="p2">
<span>					</span>
</p>
<p class="p5">
<span> </span>
</p>
<p class="p2"></p>
<p class="p1">
<span>	</span>
</p>
<p class="p7"></p>
<p class="p7"></p>


</body>
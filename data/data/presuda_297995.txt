<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1">                             K. br. 347/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv optuženih D. B. zbog krivičnog djela pronevjera iz čl. 420 st. 2 u vezi st. 1 Krivičnog zakonika i Ž B. zbog krivičnog djela pronevjera iz čl. 420 st. 1 Krivičnog zakonika, nakon održanog javnog glavnog pretresa od 09.12.2016. godine, u prisustvu državnog tužioca I. M., optuženih i branioca optuženog D. B. adv. Zorana Vukićevića, dana 12.12.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi:</span>
</p>
<p>
<span class="span1">D. B., JMB ............., od oca R. i majke S., rođene Z., rođen .. ..19.. godine u Pg, sa prebivalištem u Pg, ul. N. br. .., državljanin Crne Gore, razumije crnogorski jezik, a koji je i njegov jezik, nezaposlen, oženjen, otac troje djece, pismen, završio srednju školu, lošeg imovnog stanja, ranije osuđivan presudama Osnovnog suda u Podgorici K. br. 1033/05 od 29.01.2009. godine zbog krivičnog djela krađa iz čl. 239 st. 1 Krivičnog zakonika (uslovna osuda) i K. br. 846/11 od 19.10.2012. godine zbog krivčnog djela krađa iz čl. 239 st. 1 Krivičnog zakonika (uslovna osuda), protiv kojeg se ne vodi postupak za drugo krivično djelo,</span>
</p>
<p>
<span class="span1">Ž B., JMB ............., od oca M. i majke N., rođene R., rođen .. ..19 . godine u Pg, sa prebivalištem u Pg - ul. M. br. .., državljanin Crne Gore, razumije crnogorski jezik, a koji je i njegov jezik, nezaposlen, oženjen, otac jednog djeteta, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Krivi su </span>
</p>
<p>&nbsp;</p>
<p>
<span class="span1">Što su: </span>
</p>
<p>
<span class="span1">1. Optuženi B. D., u periodu od 01. januara 2011. godine do 06. jula 2011. godine u Pg, u namjeri da sebi pribavi protivpravnu imovinsku korist prisvojio novac koji mu je povjeren na radu u državnom organu, na način što je početkom 2011. godine, kao radnik na poslovima prodaje vinjeta - eko taksi u Ministarstvu turizma i održivog razvoja zadužio vinjete u vrijednosti od 15.920,00 eura, nakon čega je do 06.07.2011. godine iste prodavao na graničnom prelazu B. i od njihove prodaje na žiro račun Ministarstva uplatio novac u iznosu od 3.120,00 eura, te razdužio vinjete u vrijednosti od 9.140,00 eura i izvršio otpis vinjeta u vrijednosti od 80,00 eura, dok je novac od prodaje vinjeta u iznosu od 3.580,00 eura prisvojio i time sebi pribavio protivpravnu imovinsku korist u označenom iznosu, pri čemu je bio svjestan svog djela čije izvršenje je htio, znajući da je njegovo djelo zabranjeno, </span>
</p>
<p>&nbsp;</p>
<p>
<span class="span1">- čime je izvršio krivično djelo pronevjera iz čl. 420 st. 2 u vezi st. 1 Krivičnog zakonika, </span>
</p>
<p>&nbsp;</p>
<p>
<span class="span1">2. Optuženi B. Ž., u periodu od 24. decembra 2010. godine do 02. juna 2011. godine u Pg, u namjeri da sebi pribavi protivpravnu imovinsku korist prisvojio novac koji mu je povjeren na radu u državnom organu, na način što je od kraja 2010. godine, kao radnik na poslovima prodaje vinjeta - eko taksi u Ministarstvu turizma i održivog razvoja zadužio vinjete u vrijednosti od 13.740,00 eura, nakon čega je do 02.06.2011. godine iste prodavao na graničnom prelazu B. i od prodaje istih na žiro račun Ministarstva uplatio novac u iznosu od 2.288,00 eura i </span><span class="span1">razdužio vinjete u vrijednosti od 11.280,00 eura dok je novac od prodaje vinjeta u iznosu od 172,00 eura prisvojio i time sebi pribavio protivpravnu imovinsku korist u označenom iznosu, pri čemu je bio svjestan svog djela čije izvršenje je htio, znajući da je njegovo djelo zabranjeno, </span>
</p>
<p>&nbsp;</p>
<p>
<span class="span1">- čime je izvršio krivično djelo pronevjera iz čl. 420 st. 1 Krivičnog zakonika, </span>
</p>
<p>&nbsp;</p>
<p>
<span class="span1">Pa sud optuženog D. B. za navedeno krivično djelo primjenom čl. 4 st. 2, čl. 32, čl. 36, čl. 42 st. 1, čl. 45 st. 1 tač. 3 i čl. 46 st. 1 tač. 4 Krivičnog zakonika i čl. 226, čl. 229, čl. 239 i čl. 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">N</span><span class="span1">a kaznu zatvora u trajanju od 6 (šest) mjeseci.</span>
</p>
<p>&nbsp;</p>
<p>
<span class="span1">Obavezuje se optuženi D. B. da na ime imovinsko pravnog zahtjeva oštećenom </span><span class="span2">Ministarstvu turizma i održivog razvoja isplati iznos od 3.580,00 eura u roku od 3 (tri) mjeseca po pravosnažnosti presude, pod prijetnjom izvršenja.</span><span class="span1"> &nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>&nbsp;</p>
<p>
<span class="span1">Sud optuženom Ž B. </span><span class="span1">za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika i čl. 226, čl. 229, čl. 239 i čl. 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako optuženi u roku od 2 (dvije) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se optuženi Ž B. da na ime imovinsko pravnog zahtjeva oštećenom Ministarstvu turizma i održivog razvoja isplati iznos od 172,00 eura u roku od mjesec dana po pravosnažnosti presude, pod prijetnjom izvršenja. &nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>&nbsp;</p>
<p>
<span class="span1">Obavezuju se optuženi D. B. i Ž B. da solidarno plate na ime troškova krivičnog postupka iznos od 346,50 €, </span><span class="span2">i na ime paušala kao dijela troškova krivičnog postupka iznos od po 50,00 €, a sve u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 1340/11 od 05.04.2013. godine optuženima N. J. i D. B. stavljeno je na teret izvršenje krivičnog djela pronevjera iz čl. 420 st. 2 u vezi st. 1 Krivičnog zakonika, a optuženom Ž B. izvršenje krivičnog djela pronevjera iz čl. 420 st. 1 Krivičnog zakonika.</span>
</p>
<p>
<span class="span1">Rješenjem ovog suda K. br. 347/13 od 27.03.2014. godine razdvojen je postupak u odnosu na optuženog N. J. i isti je posebno završen presudom ovog suda K. br. 170/15 od 09.04.2015. godine kojom je optuženi oglašen krivim zbog krivičnog djela pronevjera iz čl. 420 st. 2 u vezi st. 1 Krivičnog zakonika i izrečena mu je uslovna osuda kojom mu je utvrđena kazna zatvora od četiri mjeseca sa rokom provjeravanja od dvije godine. Navedena presuda je postala pravosnažna 23.10.2015. godine.</span>
</p>
<p>
<span class="span1">Državni tužilac je na glavnom pretresu izmijenio činjenični opis dispozitiva optužnice pod tačkom 3. na način kako je to predstavljeno u izreci presude. U završnoj riječi je ostao pri izmijenjenoj optužnici i predložio sudu da optužene oglasi krivim i osudi po zakonu.</span>
</p>
<p>
<span class="span1">Optuženi D. B. je u odbrani datoj u prethodnom postupku naveo da je dana 15.03.2010. godine počeo da radi na naplati eko-takse pri Ministarstvu uređenja prostora i zaštite životne sredine, a da prethodno nije zaključio ugovor o radu, već je nakon otprilike pola godine dobio ugovor o djelu. Taj ugovor mu je na graničnom prelazu "B." donio pravnik ministarstva M. S., koji je potpisao, a da ga prethodno nije pročitao, niti mu je Sekulić to dozvolio. Nakon toga je dobio novi ugovor negdje tokom 2011. godine, koji je morao potpisati, jer je bio ucijenjen da će u suprotnom ostati bez posla. Bila mu je nejasna sadržina tog novog ugovora, pa je o tome upoznao savjetnicu ministra D. Š., nakon čega je napisao i dopis tadašnjem ministru P. S., u kojem je detaljno naveo sve ono što je smatrao relevantnim u pogledu svog radnog angažovanja. Od početka svog radnog angažovanja na graničnom prelazu tražio je da bude zadužen sefom, uniformom, kao i svim ostalim čime je smatrao da bi trebalo da bude zadužen, kako bi mogao normalno da obavlja svoj posao, međutim, uprkos tome, traženi sef nije dobio. Vinjete je zaduživao u Ministarstvu, a više puta se dešavalo i da njegov šef F. L. iste donese na granični prelaz. Uplate novca po realizovanim vinjetama vršene su "CKB" banci, a on je sav novac koji je dobijen po naplati eko takse uplatio na odgovarajući račun pomenute banke. Poslije više dopisa banci, dobio je od nje i zvaničnu potvrdu o tome koliko novca i u kom periodu je uplatio, a u pitanju je bio iznos od 3.104,00 eura. Nove vinjete se nisu mogle zadužiti dok se stare ne razduže, pa budući da je stalno zaduživao nove vinjete, jasno je da je sa starim bilo sve u redu. U odbrani datoj na glavnom pretresu optuženi je naveo da nije imao sef u kome bi čuvao novac i vinjete koje bi zadužio, a ukoliko bi mu vinjete nekad prifalile, iste je znao da zadužuje i na ulici, i to na način što je kontaktirao M. S. i odlazio do njega, gdje god bi se on nalazio u tom momentu. Popis je rađen na svakih 15 ili mjesec dana, a istakao je da je na svakom od tih popisa bio čist, odnosno nije imao nikakvih dugovanja. Dug se pojavio tek nakon posljednjeg popisa, kada je utvrđeno da stanje sa njegovim vinjetama nije u redu. Novac od prodatih vinjeta stavljao je u za to namijenjene kese "CKB" banke, zajedno sa uplatnicama na kojima je bio naznačen iznos pazara, nakon čega su kese zatvarane, a bile su takve da niko nije mogao da vidi šta se u njima nalazi. Kese su jednom nedeljno nošene od strane obezbjeđenja "CKB" banke i uplaćivane na račun Ministarstva, da bi zatim nakon 10-15 dana njima bile vraćane uplatnice. Vinjete je često nosio sa sobom, a bilo je situacija kada ih je ostavljao u gepeku svog auta, budući da nije imao sef. Dešavalo se da odvede auto na pranje i da mu vinjete izbace iz gepeka i bace ih u kontejner, jer su mislili da je u pitanju smeće, ali je on uspio to da primijeti i da ih vrati, a takođe zna i da je negdje zaturio 4 vinjete koje su falile na popisu, a iste su bile na iznos od po 150,00 eura. Što se tiče uplata koje su vršene preko obezbjeđenja banke, niko nije imao primjedbi da je uplaćivan onaj iznos novca koji je naznačen na uplatnicama, ali je, međutim, on imao primjedbi, jer mu se nijesu vratile sve uplatnice koje je poslao. To je bilo u dva ili tri navrata i radilo se o sitnijim uplatama, tako da nije želio da oko toga pravi problem, da ne bi ostao bez posla, a sjeća se da je bila sporna jedna uplatnica na iznos od 69,00 eura, koju je kasnije uspio da dobije od "CKB" banke. Primijetio je da te uplate fale, jer se nije slagao mjesečni izvještaj banke sa njegovim dnevnim izvještajima, nakon čega je on izvršio provjeru u banci i utvrdio da jeste izvršena uplata koju je imao u tim izvještajima, a naveo je i da u izvještajima koje posjeduje ministarstvo pomenute sporne uplate nijesu evidentirane, tačnije ne slažu se izvještaji iz banke i ministarstva. Morao je da potpiše posljednju popisnu listu na kojoj je ustanovljen manjak, jer mu je prijećeno da će ostati bez posla i da će sve biti predato policiji, a razlog zbog čega je najviše potpisao tu posljednju popisnu listu bio je da M. S. ne bi ostao bez posla. Zaduživao je vinjete, a da ih prethodno nije brojao, s obzirom da se radilo o velikom broju vinjeta, tako da bi mu za to trebalo dosta vremena. Listu sa zaduženjem tih vinjeta potpisivao je bez prethodnog brojanja i na to nikad nije imao primjedbi, dok je u službenu evidenciju kojom je zaduživan vinjetama imao puno povjerenje i istu je vodio V. V. Odbio je da vinjete nosi kući, što je i saopštio </span><span class="span1">savjetnici ministra D. Š., zbog čega je sa njom imao strašan verbalni sukob, a on je na njene prijetnje i na to što mu je ukazivala na navodne nepravilnosti u radu odgovorio tako što se pismenim putem obratio M. T. i P. S., koji je u to vrijeme bio ministar, koje dopise je dostavio i sudu tokom postupka. Međutim, i nakon toga nastavio je da te vinjete nosi sa sobom kući, jer nije imao gdje drugo da ih ostavi, budući da nije imao sef. Imajući u vidu da je negdje izgubio 4 vinjete od po 150,00 eura, za koje ne spori da je dužan i da ima namjeru da ih nadoknadi ukoliko to od njega traže, ostavio je mogućnost da je nošenjem kući izgubio i još neke vinjete, pri čemu nikad nije odbio da potpiše dokument o zaduženju. Ne sjeća se da je imao neke manje viškove, a u slučaju nekog manjka, te iznose je uplaćivao kako bi sačuvao radno mjesto. U završnoj riječi je naveo da se ne osjeća krivim za krivično djelo stavljeno mu na teret. U međuvremenu je po treći put postao otac. Smatra da je potpuno nelogično da je za 15 dana od prethodnog popisa napravio manjak od preko 3.000,00 eura.</span>
</p>
<p>
<span class="span1">Branilac optuženog D. B., advokat Z. V. je u završnoj riječi naveo da smatra da je tokom postupka utvrđeno da optuženi B. nije izvršio krivično djelo koje mu je optužnicom stavljeno na teret. Predložio je da sud optuženog D. B. oslobodi od optužbe, a da, ukoliko bude suprotnog stanovišta, prilikom odlučivanja o kazni na strani optuženog uzme u obzir olakšavajuće okolnosti, odnosno njegovu tešku porodičnu situaciju, budući je trenutno u fazi razvoda, a prije dva mjeseca je postao otac još jednog djeteta.</span>
</p>
<p>
<span class="span1">Optuženi Ž B. je u odbrani datoj u prethodnom postupku naveo da je od 2008. godine angažovan po ugovoru o djelu u Ministarstvu turizma i održivog razvoja Crne Gore, na poslovima prodaje vinjeta - naknada eko taksi, na graničnom prelazu "B.". U junu mjesecu 2011. godine od strane pretpostavljenog u Ministarstvu obaviješten je da je navodno utvrđen manjak za tu godinu u iznosu od 1.222,00 eura, i tom prilikom je od strane Ministarstva i raskinut pomenuti ugovor. Negirao je izvršenje krivičnog djela stavljenog mu na teret navodeći da nije tačno da je u 2011. godini prisvojio novac u iznosu od 1.222,00 eura, već se vjerovatno radilo o nekoj grešci službenika Ministarstva, a koje su se i ranije pojavljivale po pitanju zaduženja vinjeta i razduživanja istih u računarskom sistemu. Što se tiče same procedure zaduženja vinjeta, ista se odvijala na način što je ovlašćeni službenik Ministarstva dolazio na granični prelaz, donosio vinjete i zaduživao radnike, a primopredaja se vršila na način što je on brojao vinjete koje bi mu kolega donio, nakon čega bi potpisivao potvrdu na kojoj su konstatovani broj i vrijednost zaduženih vinjeta. Kada je u pitanju procedura prodaje vinjeta i uplate novca, ista se odvijala na način što je novac od prodatih vinjeta svakodnevno stavljao u plastičnu kesu koja je zapečaćena, na njenom vrhu se nalazio odrezak sa serijskim brojem, a uz kesu je prilagao i uplatnicu sa upisanim iznosom i svojim imenom i prezimenom. Po završetku smjene, kesu je predavao kolegi iz naredne smjene, koji je istu zaključavao u svoj sef, a radnici obezbjeđenja su dva puta sedmično dolazili, odnosili novac i isti uplaćivali na žiro račun Ministarstva, a njima bi uplatnice vratili u roku od nekoliko dana, i u tom dijelu nije bilo nikakvih problema. Početkom 2011. godine je uplatio oko 900,00 eura na žiro račun Ministarstva, a radi se o novcu od prodatih vinjeta u toj godini, koji novac nije bio proknjižen. Kada se uzme u obzir navedeni iznos, ostaje razlika od oko 300 i nešto eura, ali taj manjak nije nastao njegovom greškom, već kako pretpostavlja, greškom nekog od službenika Ministarstva koji su radili na zaduženju i sravnjenju stanja prodatih i neprodatih vinjeta, te uplaćenog novca. Takođe je naveo i da su svi na graničnom prelazu imali zadužene sefove, on je imao ključ od svog sefa, a jedan primjerak se nalazio u Ministarstvu turizma. Na tim sefovima postojala je i jedna utičnica, odnosno priključak, sličan onom za mobilni telefon, koji se nalazio iza kvake, a to je saznao naknadno, jer je u "C." vidio isti takav sef, pa su mu radnici pomenute firme objasnili da se taj sef otvara bez ključa, pomoću elektronskog uređaja koji uz njega dođe, a koji se priključi u navedeni priključak, i na taj način se otvori. Takav uređaj, međutim, oni nijesu zadužili, niti su bili obaviješteni da isti postoji, odnosno da je isporučen od strane proizvođača, a upravo na taj način je bilo koje lice, koje je posjedovalo taj uređaj, moglo otvoriti sef i eventualno otuđiti neprodate vinjete koje su držali u njemu. To bi bila jedna od mogućnosti koje bi mogle opravdati eventualno nastali manjak, i za taj propust su krivi isključivo službenici </span><span class="span1">Ministarstva. Nakon sravnjenja stanja zadužio je nove vinjete i ističe da novim vinjetama ne bi ni bio zadužen da je u 2010. godini postojao manjak. Na glavnom pretresu je dodao da je od početka svog radnog angažmana 2008. godine bio zadužen sefom, ali zna da je bilo i radnika koji nijesu, pri čemu on svoj sef nije kontrolisao, iako je par puta primijetio da mu fali 10 ili 20 eura, ali nije ni sumnjao da sef može da se otvori, pa je pretpostavio da je taj novac izgubio, s obzirom da je često radio noću. Nikad nije primjetio da mu nešto fali u sefu. Na popisima koji su obavljani petnaestodnevno ili mjesečno dešavalo se da mu se pojavi manjak, koji je uvijek nadoknađivao od plate, jer je smatrao da se njemu potkrala greška, a tvrdi da je prilikom primopredaje uplatnica i novca koji su se nalazili u kesama, a koji su kasnije od strane pripadnika obezbjeđenja uplaćivani na račun "CKB" banke, bilo sve u redu. U završnoj riječi nije imao ništa da izjavi.</span>
</p>
<p>
<span class="span1">Sud je u dokaznom postupku saslušao svjedoka - ovlašćenog predstavnika oštećenog Ministarstva turizma i održivog razvoja M. S., svjedoke I. G., F. L. i V. V., pročitao ugovore o djelu br. 01-5402/1 od 31.12.2010. godine i br. 01-2995/1 od 19.05.2011. godine na ime optuženog D. B., i</span><span class="span1"> ugovore o djelu br. 01-299/1 od 10.07.2008. godine i br. 01-2993/1 od 19.05.2011. godine na ime optuženog Ž B.,</span><span class="span1"> na saglasan predlog stranaka pročitao nalaz i mišljenje sudskog vještaka ekonomsko - finansijske struke Milenka Milića od 04.11.2012. godine, izvršio uvid u izvode uplata i analitičke kartice na ime optuženog D. B., u izvode uplata i analitičke kartice na ime optuženog Ž B., u liste zaduženja, razduženja i otpisa vinjeta na ime optuženog D. B., u liste zaduženja, razduženja i otpisa vinjeta na ime optuženog Ž B., pročitao obavještenje "C.b." AD Pgbr. B0263-16 od 25.03.2016. godine, sa pregledom uplata optuženih na račun Ministarstva turizma, kao i izvršio uvid u nalog za prenos od 18.02.2011. godine koji je dostavljen od Crnogorske komercijalne banke, pročitao dopis optuženog D. B. od 07.06.2011. godine, te dopis optuženog D. B. od 06.06.2011. godine, kao i pročitao izvode iz registra kaznenih evidencija Ministarstva pravde KE 1021/2015 i KE 1022/2015 oba od 21.10.2015. godine.</span>
</p>
<p>
<span class="span1">Ovlašćeni predstavnik oštećenog Ministarstva održivog razvoja i turizma, svjedok M. S. je u iskazu datom u prethodnom postupku naveo da u Ministarstvu od 2009. godine obavlja posao koordinatora poslova naplate eko naknade na graničnim prelazima, a u opisu njegovih zaduženja bila je kontrola radnika koji su obavljali prodaju vinjeta na graničnim prelazima, a u tom periodu je vršio i zaduženje i razduženje radnika sa vinjetama. Što se tiče same procedure razduženja vinjeta za prethodnu godinu i zaduženja za narednu godinu, ista se krajem decembra obavljala u prostorijama Ministarstva, a sama procedura se sastojala u kompjuterskom unosu podataka, tj. unosu kategorija vinjeta i serijskih brojeva. U junu mjesecu je vršeno sravnjenje stanja kojim je utvrđeno da su optuženi imali neizmirene obaveze u 2011. godini, nakon čega im je data mogućnost da taj dug izmire u određenom roku ili da ga opravdaju, što oni nisu učinili, pa je sa njima raskinut ugovor o djelu. Što se tiče same procedure zaduženja vinjeta, ista se odvijala na način što je početno godišnje zaduženje izdavano neposredno licima angažovanim za prodaju, dok su naknadna zaduženja izdavana preko koordinatora graničnog prelaza, koji im je dostavljao vinjete sa potvrdama, a lica angažovana za prodaju vinjeta su prilikom zaduženja istih potpisivali potvrde u kojima su konstatovani količina i vrijednost zaduženih vinjeta. Kada je u pitanju kontrola, odnosno sravnjenje koje je vršeno na kraju godine, isto je preduzimano na način što se upoređivao broj zaduženih vinjeta, broj razduženih neprodatih vinjeta, kao i iznos novca koji je uplaćen na račun Ministarstva od strane lica angažovanih za prodaju vinjeta, tako da je upravo kontrolom koja je sprovedena na takav način utvrđen manjak po osnovu prodatih vinjeta. Na graničnom prelazu "B.", na kojem su radili optuženi, Ministarstvo turizma nije imalo svoje prostorije, već je koristilo prostorije sanitarne inspekcije, koja se nalazi u sklopu graničnog prelaza, gdje se takođe nalaze prostorije policije i carina, pa je iz tog razloga nemoguće da neovlašćeno lice eventualno uđe u navedene prostorije. U njima su se nalazili sefovi, tačnije svaki od radnika zadužio je jedan sef sa ključem, dok je drugi ključ ostajao u Ministarstvu turizma. Nije mu poznato da su se sefovi mogli otvoriti nekim uređajem, pri čemu naglašava da optuženi nijesu </span><span class="span1">imali primjedbi na sigurnost sefova, sve dok se nije utvrdio postojeći manjak. Na glavnom pretresu je dodao da su, koliko mu je poznato, svi zaposleni na graničnom prelazu "B." bili zaduženi sefovima i misli da je optuženi B. sef preuzeo od nekog od kolega koji su tu radili prije njega, ali da mu se u svakom slučaju optuženi B. nikad nije obratio da mu fali sef, niti mu je tražio da mu isti obezbijedi. Popisi su vršeni petnaestodnevno, dok bi se uvidom u analitičke kartice moglo utvrditi kakvo je bilo stanje sa zaduženjem optuženih kada su popisi vršeni. Dešavalo se da prilikom popisa bude utvrđen manjak, i u tom slučaju radniku nije prestajao radni odnos, već su vršene provjere kako bi utvrdili da li je manjak nastao eventualno administrativnom greškom zbog neunošenja svih podataka u analitičku karticu ili greškom radnika. Čitav projekat nije bio organizovan na nivou službe Ministarstva, već je i on kao koordinator i radnici na graničnim prelazima bili angažovani po ugovoru o djelu, tako da čitav posao nije bio organizovan da se o svemu vodi računa i da svaki dokument bude arhiviran, iz kog razloga i nije mogao da se izjasni da li u Ministarstvu postoji evidencija o svim izvršenim popisima. Kao koordinator projekta bio je upoznat da su na pomenutom graničnom prelazu bile uočene neke sitne nepravilnosti koje su se ticale radne discipline, odnosno neprisustva na poslu, te da je ponekad evidentiran manjak koji nije bio u većem iznosu. Problemi koji su primijećeni, a koji su se ticali manjka, rješavani su na način što su radnici pozivani da donesu svu dokumentaciju kako bi se izvršila provjera da li je obračun dobro izvršen, pa su nakon tih provjera nekad znali da utvrde da je došlo do greške u analitičkoj kartici, s obzirom da nijesu imali uvid u uplatnice koje su radnici kasnije donosili, a dešavalo se i da radnici naknadno pronađu vinjete, pa tek ukoliko oni ne bi mogli da opravdaju manjak, za šta bi im bilo ostavljeno dovoljno vremena, ostajali bi bez posla. Takođe, radnicima je bilo omogućeno, naročito ako se radilo o kraju godine, da nastave da zadužuju vinjete iako im je evidentiran manjak, a sve kako bi im bilo ostavljeno dovoljno vremena da sami utvrde da li su imali svu dokumentaciju i da li su manjak mogli da opravdaju, pa im je iz tog razloga i bilo omogućeno da nastave da uredno obavljaju svoj posao i da zadužuju vinjete. Takav je bio slučaj i sa optuženim B., koji je nove vinjete zadužio iako je primijećeno da ima manjak. To mu je omogućeno jer on nije izjavio da mu definitivno fale novac i vinjete, već je vršio provjere da li je određeni broj vinjeta izgubio. Čuo je glasine da su se radnici 2008. godine žalili da je sefove kojima su zaduženi moguće otvoriti drugim ključem, ali zna da im je nakon toga skrenuta pažnja da to stanje kontrolišu i da za stanje sefa ne odgovara Ministarstvo. U završnoj riječi je naveo da se ne pridružuje krivičnom gonjenju protiv optuženih, a imovinskopravni zahtjev je postavio u iznosu koji je utvrđen tokom postupka.</span>
</p>
<p>
<span class="span1">Svjedok I. G. je u iskazu datom na glavnom pretresu naveo da je od strane Ministarstva turizma bio angažovan na prodaji vinjeta, koji posao je obavljao oko 3 godine, i to od samog početka njihove prodaje, pa dok ista nije ukinuta. Lično nikada nije imao bilo kakvih problema vezanih za rad, niti mu je bilo kada utvrđen neki manjak, a radio je na graničnom prelazu "B.", na kome je koordinator za prodaju bio F. L. Vinjete su brojali jednom mjesečno i sravnjivali stanje, a kada je u pitanju predaja pazara od prodaje vinjeta, oni su samo jedan kratak period pazar nosili lično i novac uplaćivali u banku, nakon čega je bilo organizovano da zaštitarska služba banke dolazi na granični prelaz, i onda su njima predavali specijalne kese koje su bile zapečaćene, u kojima su se nalazile uplatnice i novac, a svaki put kada bi pomenuta služba dolazila, oni bi vraćali uplatnice koje su prethodnog puta uzimali. On je pazar nekad ostavljao u sefu, a nekad ga je predavao sledećoj smjeni, koja je imala obavezu da pazar preda zaštitarima iz banke. Na početku radnog angažmana imali su sastanke u Ministarstvu, na kojima su dobili upustvo kako da rade, dobili su i uniforme i bedževe, a on je na graničnom prelazu zadužio i sef. Popisi su rađeni jednom mjesečno, i ukoliko bi se na tom popisu utvrdio manjak, radnik bi morao da objasni kako je do tog manjka došlo i morao je da obustavi dalju prodaju vinjeta, odnosno nije mogao da zaduži nove, a to mu je poznato jer im je na početku radnog angažmana, na sastanku u Ministarstvu objašnjena ta procedura, odnosno rečeno im je da će, ukoliko se utvrdi manjak, od njih biti traženo da objasne kako je isti nastao i da u tom </span><span class="span1">slučaju neće moći da zadužuju nove vinjete. Ne zna da li je ta procedura zaista i poštovana, jer nikada nije imao manjak, tako da mu nije poznato šta se u tom slučaju dešavalo. </span>
</p>
<p>
<span class="span1">Svjedok F. L. je u iskazu datom na glavnom pretresu naveo da je od strane Ministarstva turizma bio angažovan na prodaji vinjeta za eko taksu, u periodu od 2008. do decembra 2011. godine. Njegova funkcija bila je nešto viša od ostalih angažovanih radnika, s obzirom da im je on bio neka vrsta šefa. Bio je nadležan da vrši popis i uzima narudžbe vinjeta od radnika, te da im iste dostavlja kada bi u koverti stigle iz Ministarstva. Posao oko prodaje vinjeta je bio dosta neorganizovan, pa su radnici u početku imali samo neke torbice i stajali na ulici, da bi kasnije dobili jednu malu prostoriju i neke jeftine sefove. U par navrata zaposleni na graničnom prelazu su mu se usmeno obraćali i govorili da su im nestajale vinjete, a on ih je upućivao da svoje prigovore podnesu pisano, višim instancama u Minstarstvu. Što se tiče same koordinacije oko primopredaje vinjeta, tj. njihovog naručivanja, brojanja i potpisivanja liste zaduženja, tu nije bilo problema niti primjedbi. Popisi koje je obavljao su u početku bili rjeđi, a vremenom češći, i stanje je uglavnom bilo uredno, a ukoliko bi nekada i došlo do nepoklapanja, odnosno manjka, radnicima nije prestajao radni odnos i oni su mogli da nastave da rade, što su i činili, iako je ugovorom bilo predviđeno da će im u tom slučaju automatski prestati radni odnos. Lično mu nikada nijesu nestajale vinjete kojima je bio zadužen, niti je ikada imao manjak. Nakon njegovih popisa, radnici su išli u Ministarstvo, kako bi sveli kompletno stanje i mogli zadužiti nove vinjete, što su oni, prema njegovim saznanjima, mogli učiniti čak iako bi im se pojavio neki manjak. </span>
</p>
<p>
<span class="span1">Svjedok V. V. je u iskazu datom na glavnom pretresu naveo da je u Ministarstvu turizma bio angažovan u periodu od 2009. pa do završetka programa prodaje ekološke takse 2012. godine. U početku je radio na graničnom prelazu Željeznička stanica Podgorica, a kada je taj prelaz ukinut, prebačen je u centralu u Ministarstvo, gdje je obavljao administrativne poslove na zaduženju i razduženju vinjeta, odnosno na unošenju izvještaja zaposlenih lica sa graničnih prelaza u sistem Ministarstva. Samo zaduženje zaposlenih koji su prodavali ekološku taksu vršilo se po serijskom broju vinjeta, i to ili lično ili preko koordinatora graničnog prelaza. Prilikom zaduženja vinjete su prebrojavane, kojom prilikom je provjeravano i stanje, nakon čega je zaposleni potpisivao potvrdu, kojom je potvrđivao da je primio zadužene vinjete, a ukoliko bi zaduženje bilo preko koordinatora, on im je vinjete nosio na granični prelaz. Obaveza lica koja su se bavila prodajom vinjeta bila je da iznos pazara koji su ostvarili uplaćuju i uplatnice o tome čuvaju, te da izvještaje dostavljaju Ministarstvu, a konkretno njegov posao bio je da takve izvještaje unosi u računarski sistem, koji je unijete podatke obrađivao automatski, pa se tako dešavalo da prilikom unošenja podataka, na petnaestodnevnim popisima koje su vršili, utvrde da je kod određenih lica postojao nekad manjak, a nekad i višak. Kada stanje nije bilo sravnjeno na nulu, to se najčešće dešavalo jer vinjete nijesu bile dobro prebrojane, a događalo se i da se vinjete pomiješaju ili je postojala mogućnost da pomenuta lica nijesu uplaćivala pazar. Kada bi primijetili da stanje nije u redu, pozivali su ta lica da još jednom provjere dostavljene podatke. Zaposleni bi im ponovo diktirali te podatke, i tada bi ili utvrdili da je stanje u redu, ili bi se stanje sravnilo na način što bi ta lica uplatila eventualni manjak. Prvo godišnje zaduženje se vršilo lično, odnosno svako lice je dolazilo direktno u Ministarstvo i zaduživalo određenu količinu vinjeta, dok su se naredna zaduženja najčešće vršila preko koordinatora graničnog prelaza, pri čemu su zaposleni ponekad dolazili u Ministarstvo i lično zaduživali vinjete. Koliko se sjeća, nijedan zaposleni nije podnio pisani prigovor na izvještaj o popisu, a ukoliko se stanje ne bi sravnilo, telefonom su još jednom provjeravali stanje i dostavljene podatke, pa ukoliko bi bilo promjena, izvještaj o popisu se stornirao i pravio novi. </span>
</p>
<p>
<span class="span1">Iz Ugovora o djelu br. 01-5402/1 od 31.12.2010. godine i Ugovora o djelu br. 01-2299/1 od 10.07.2008. godine utvrđeno je da su isti dana 15.03.2010. godine, odnosno dana 15.06.2008. godine, zaključeni između Ministarstva uređenja prostora i zaštite životne sredine Crne Gore, tj. Ministarstva turizma i zaštite životne sredine, kao naručioca posla i optuženih D. B. i Ž B., kao izvršilaca posla. Članom 1. oba Ugovora definisano je da je predmet ugovora </span><span class="span1">povjeravanje poslova prodaje vinjeta - potvrde o uplaćenoj eko naknadi, na graničnom prelazu "B.", pri čemu je u stavu dva istog člana predviđeno da Ministarstvo kao naručilac posla, ugovorom br. 01-5402/1 od 31.12.2010. godine povjerava D. B. poslove prodaje vinjeta za period od 15.03.2010. godine do 14.04.2010. godine, a ugovorom br. 01-2299/1 od 10.07.2008. godine</span><span> </span><span class="span1">povjerava optuženom Ž B. poslove prodaje vinjeta za period od 15.06.2008. godine do 14.07.2008. godine. Članom 2. oba ugovora predviđene su obaveze izvršilaca ugovora i da isti danom potpisivanja ugovora preuzimaju vinjete po vrsti i količini, dok će svako naredno zaduživanje biti evidentirano i potvrđeno potpisom izvršilaca o primljenoj količini, pri čemu su izvršioci dužni da povjereni posao obavljaju savjesno i odgovorno. Između ostalog, bilo je ugovoreno i da je izvršilac dužan da na kraju svake smjene, na graničnom prelazu, ovlašćenom licu poslovne banke izvrši predaju novca dobijenog prodajom vinjete u toku smjene, uz preuzimanje potvrde o navedenoj predaji i da istu čuva radi dalje evidencije. Obaveze naručioca su bile predviđene članom 3. a odnosile se u se na mjesečnu nadoknadu za obavljeni posao u iznosu od 300,00 €, te na nadoknadu troškova prevoza u iznosu od 50,00 €. Članom 5. je predviđeno produženje ugovora nakon njegovog isteka, i to automatski za sledeći period od 30 dana, osim u slučaju da jedna ugovorna strana pismenim putem obavjesti drugu stranu da ne želi produženje ugovora za sledeći period. Ugovori su potpisani od strane optuženih D. B. i Žaka B.a, kao izvršilaca posla, te ovlašćenog lica u ime ministarstva, kao naručioca posla.</span>
</p>
<p>
<span class="span1">Iz dva Ugovora o djelu br. 01-2995/1 od 19.05.2011. godine i br. 01-2993/1 od 19.05.2011. godine utvrđeno je da su isti dana 15.04.2011. godine zaključeni između Ministarstva održivog razvoja i turizma, kao naručioca posla i optuženih D. B. i Ž B., kao izvršilaca posla. Članom 1. oba Ugovora definisano je da je predmet ugovora povjeravanje poslova prodaje vinjeta - potvrde o uplaćenoj eko naknadi, na graničnom prelazu "B.", dok je članom 2. predviđeno da Ministarstvo kao naručilac posla, povjerava D. B. i Ž B. poslove prodaje vinjeta za period od 15.04.2011. godine do 14.05.2011. godine. Članom 3. stavom 2 oba Ugovora je predviđeno da se izvršilac obavezuje da preuzima vinjete po vrsti i količini od naručioca, što će biti evidentirano i potvrđeno potpisom izvršioca, koji će biti sastavni dio Ugovora. Ugovorima je bilo predviđeno i da je izvršilac dužan da na kraju svake smjene, na graničnom prelazu, ovlašćenom licu poslovne banke izvrši predaju novca dobijenog prodajom vinjete u toku smjene, uz preuzimanje potvrde o navedenoj predaji i da istu čuva radi dalje evidencije. Obaveze naručioca su bile predviđene članom 4. a odnosile se u se na mjesečnu nadoknadu za obavljeni posao u iznosu od 300,00 €, te na nadoknadu troškova prevoza u iznosu od 50,00 €. Članom 8. stranke su se saglasile da se ugovor nakon njegovog isteka automatski produžava za sledeći period od 30 dana, osim u slučaju da jedna ugovorna strana pismenim putem obavjesti drugu stranu da ne želi produženje ugovora za sledeći period. Ugovori su potpisani od strane optuženih D. B. i Ž B., kao izvršilaca posla, te ovlašćenog lica u ime Ministarstva održivog razvoja i turizma, kao naručioca posla.</span>
</p>
<p>
<span class="span1">Iz nalaza i mišljenja sudskog vještaka ekonomsko - finansijske struke Milanka Milića od 04.11.2012. godine koji je sačinjen na osnovu raspoložive dokumentacije u trenutku sačinjavanja nalaza, u dijelu zaduženja, razduženja i uplate pazara od strane optuženih, te informacija i podataka dobijenih od ovlašćenih lica u Ministarstvu turizma i održivog razvoja i od samih optuženih, proizilazi da neizmirene obaveze od strane D. B. prema Ministarstvu, za period od 01.01.2011. godine do 06.07.2011. godine iznose 3.580,00 eura, dok neizmirene obaveze od strane Ž. B. prema Ministarstvu, za period od 01.01.2011. godine do 02.06.2011. godine iznose 322,00 eura. Vještak je našao da je od 01.01. do 06.07.2011. godine optuženi D. B. izvršio zaduženje vinjeta u vrijednosti od 15.920,00 eura, da je razdužio vinjete u vrijednosti od 8.240,00 eura, da je izvršio otpis vinjeta u vrijednosti od 80,00 eura, izvršio uplate pazara u iznosu od 670,00 eura, dana 26.01.2011. godine izvršio uplatu pazara od 2.450,00 eura, te naknadno pronašao nerazdužene vinjete ukupne vrijednosti od 900,00 eura. U odnosu na optuženog Ž B. vještak je našao da je isti izvršio zaduženje vinjeta u vrijednosti od 13.740,00 eura, izvršio razduženje vinjeta u vrijednosti od 11.280,00 eura, izvršio uplate </span><span class="span1">pazara u iznosu od 1.238,00 eura i dana 10.01.2011. godine izvršio uplatu pazara u ukupnom iznosu od 900,00 eura. </span>
</p>
<p>
<span class="span1">Uvidom u liste zaduženja, razduženja i otpisa vinjeta na ime optuženog D. B. sud je utvrdio da je ovaj optuženi dana 01.01.2011. godine zadužio 459 vinjeta u vrijednosti od 13.500,00 eura, dok je dana 09.06.2011. godine zadužio još 260 vinjeta u vrijednosti od 2.420,00 eura, što čini ukupan zaduženi iznos od 15.920,00 eura za naznačeni period, dok je na dan 06.07.2011. godine razdužio 129 vinjeta ukupne vrijednosti od 8.240,00 eura, te na isti dan izvršio otpis 1 vinjete vrijednosti od 80,00 eura. </span>
</p>
<p>
<span class="span1">Uvidom u liste zaduženja, razduženja i otpisa vinjeta na ime optuženog Ž B. sud je utvrdio da je ovaj optuženi dana 24.12.2010. godine zadužio 460 vinjeta u vrijednosti od 13.650,00 eura, dok je dana 29.04.2011. godine zadužio još 30 vinjeta vrijednosti od 90,00 eura, što čini ukupan zaduženi iznos od 13.740,00 eura za naznačeni period, dok je na dan 02.06.2011. godine razdužio 250 vinjeta ukupne vrijednosti od 11.280,00 eura.</span>
</p>
<p>
<span class="span1">Uvidom u izvode uplata i analitičke kartice Ministarstva turizma i održivog razvoja na ime optuženog D. B. utvrđeno je da je ovaj optuženi u periodu od 01.01.2011. godine do 27.06.2011. godine izvršio uplate pazara u iznosu od 670,00 eura.</span>
</p>
<p>
<span class="span1">Uvidom u izvode uplata i analitičke kartice Ministarstva turizma i održivog razvoja na ime optuženog Ž. B. utvrđeno je da je ovaj optuženi u periodu od  01.01.2011. godine do 25.05.2011. godine izvršio uplate pazara u iznosu od 1.238,00 eura.</span>
</p>
<p>
<span class="span1">Iz obavještenja "C.b." AD Pg br. B0263-16 od 25.03.2016. godine, uz koji su dostavljeni pregledi uplata optuženih D. B. za period od 01.01.2011. do 06.07.2011. godine i Ž B. za period od 24.12.2010. godine do 02.06.2011. godine na račun Ministarstva turizma, kao i iz naloga za prenos od 18.02.2011. godine koji je dostavljen od "C.b." AD Pg utvrđeno je da je optuženi D. B. za naznačeni period na ime pazara od naplate eko taksi uplatio ukupni iznos od 3.120,00 eura, a optuženi Ž B. ukupni iznos od 2.288,00 eura. </span>
</p>
<p>
<span class="span1">Iz dopisa optuženog D. B. od 06.06.2011. godine koji je naslovljen na ministra održivog razvoja i turizma P. S. proizilazi da se optuženi obratio resornom ministru ukazujući na loše uslove na radnom mjestu koje pokriva, u smislu udaljenosti radnog mjesta od mjesta u kojem živi, i s tim u vezi troškova koje svakodnevno snosi za odlazak na posao, odsustva slobodnih dana, ugovora o stalnom zaposlenju, te neprimjerenog odnosa savjetnice D. Š. na sastanku sa službenicima zaposlenim na graničnom prelazu "B." održanom 19.05.2011. godine.</span>
</p>
<p>
<span class="span1">Iz dopisa optuženog D. B. od 07.06.2011. godine koji je rukopisom naslovljen na M. T. proizilazi da se optuženi obratio tadašnjem direktoru Uprave policije Crne Gore V. V., ukazujući mu da je savjetnica u Ministarstvu turizma D. Š., na sastanku održanom 19.05.2011. godine sa zaposlenima na graničnom prelazu "B.", u negativnom kontekstu pominjala njega i druge službenike Uprave policije, konkretno M. T. i D. J.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranama optuženih, sud je nesumnjivo utvrdio da su optuženi D. B. i Ž B. izvršili krivična djela koja su im optužbom stavljena na teret, na način, u vrijeme i na mjestu kako je to predstavljeno izrekom presude.</span>
</p>
<p>
<span class="span1">Činjenicu da su optuženi D. B. i Ž. B. obavljali rad u državnom organu, odnosno Ministarstvu turizma i održivog razvoja, sud je nesumnjivo utvrdio iz ugovora o djelu broj 01-5402/1 od 31.12.2010. godine i broj 01-2995/1 od 19.05.2011. godine, koji su zaključeni između navedenog ministarstva kao naručioca posla i optuženog D. B. kao izvršioca posla, te ugovora o djelu broj 01-2299/1 od 10.07.2008. godine i broj 01-2993/1 od 19.05.2011. godine, koji su zaključeni između navedenog ministarstva kao naručioca posla i optuženog Ž. B. kao izvršioca posla. Navedeni ugovori su bili zaključeni na period od po mjesec dana, ali su sadržali odredbu po kojoj se nakon isteka tog perioda automatski produžavaju za sledeći period po 30 dana, osim u slučaju da jedna ugovorna strana pisanim putem obavijesti drugu stranu da ne želi zaduženje ugovora za sledeći period. Takođe, u pogledu ove činjenice optuženi D. B. nije sporio da je od 15.03.2010. godine radio na naplati eko takse pri navedenom ministarstvu po ugovoru o djelu, dok optuženi Ž. B. nije sporio da je od 2008. </span><span class="span1">godine bio angažovan po ugovoru o djelu u Ministarstvu turizma i održivog razvoja Crne Gore. Imajući u vidu da odbrane optuženih u ovom dijelu korespondiraju sa navedenim ugovorima o djelu, te da nisu dovedene u sumnju ni iskazima saslušanih svjedoka M. S., I. G., F. L. i V. V., kao i činjenicu da optuženi nisu u odbrani isticali da su pisanim putem obavijestili Ministarstvo održivog razvoja i turizma da ne žele produženje ugovora, to je sud iste u tom dijelu prihvatio. Iz navedenih ugovora o radu je utvrđeno da su optuženima povjereni poslovi prodaje vinjeta - potvrda o uplaćenoj eko naknadi na graničnom prelazu B., te da su se optuženi obavezali da preuzmu vinjete po vrsti i količini i da to zaduženje potvrde svojim potpisom, a da povjereni posao obavljaju savjesno i odgovorno. Na osnovu zaključenih ugovora optuženi su bili dužni da na kraju svake smjene ovlašćenom licu poslovne banke predaju novac dobijen prodajom vinjeta u toku smjene, te da od njih preuzmu potvrde o navedenoj predaji i da iste čuvaju radi dalje evidencije. Saslušani svjedoci M. S., I. G., F. L. i V. V. su u svojim iskazima saglasno potvrdili da su svi angažovani radnici na prodaji vinjeta (potvrda o uplaćenoj eko naknadi), iste zaduživali nakon prethodnog prebrojavanja, zatim potpisivali liste zaduženja, a da su novac od prodaje zajedno sa uplatnicama stavljali u specijalne kese, koje su potom zapečaćene predavali zaštitarskoj službi Crnogorske komercijalne banke koja je po njih dolazila na granični prelaz B., te da su im uplatnice od prethodne uplate bile vraćane prilikom sledećeg dolaska zaštitarske službe po pazar, što nisu sporili ni optuženi u odbranama. Takođe, navedeni svjedoci su naveli da oni prilikom svog rada nikad nisu imali problema sa manjkom ili nekih primjedbi na način funkcionisanja prodaje vinjeta, pa je sud iskaze ovih svjedoka u pogledu navedenih činjenica prihvatio kao istinite. </span>
</p>
<p>
<span class="span1">Činjenicu da je optuženi D. B. zadužio vinjete u vrijednosti od 15.920,00 eura sud je utvrdio iz dvije liste zaduženja koje datiraju od 01.01.2011. godine i od 09.06.2011. godine. Iz navedenih listi zaduženja proizilazi da je optuženi D. B. 01.01.2011. godine zadužio 459 vinjeta u vrijednosti od 13.500,00 eura, dok je dana 09.06.2011. godine zadužio još 260 vinjeta u vrijednosti od 2.420,00 eura. Navedne liste zaduženja je optuženi D. B. svojeručno potpisao i na iste nije imao primjedbi. Ova činjenica je potvrđena i nalazom vještaka ekonomsko - finansijske struke M. M. koji je našao da je ukupan iznos zaduženja optuženog D. B. bio 15.920,00 eura. </span>
</p>
<p>
<span class="span1">Činjenica da je optuženi D. B. od početka 2011. godine, pa sve do 06.07.2011. godine prodavao vinjete na graničnom prelazu B. i od njihove prodaje na žiro račun Ministarstva turizma i održivog razvaoja uplatio novac u iznosu od 3.120,00 eura utvrđena je na osnovu obavještenja C. b. broj B0263-16 od 25.03.2016. godine uz koje je dostavljen pregled uplata koje je izvršio optuženi D. B. tokom januara, februara, marta, aprila, maja i juna 2011. godine, te naloga za prenos od 18.02.2011. godine koji je takođe dostavljen od Crnogorske komercijalne banke kojim je optuženi B. pored uplata konstatovanih navedenim pregledom na račun oštećenog ministarstva uplatio i iznos od 16,00 eura. Ova činjenica je potvrđena i nalazom vještaka ekonomsko - finansijske struke iz kojeg proizilazi da je u spornom periodu optuženi D. B. izvršio uplate pazara u ukupnomi iznosu od 3.120,00 eura. Sud je prihvatio sadržinu navedenih materijalnih dokaza, imajući u vidu da ista nije dovedena u sumnju drugim provedenim dokazima, niti je optuženi na iste imao primjedbi. </span>
</p>
<p>
<span class="span1">Činjenicu da je optuženi D. B. u spornom periodu razdužio vinjete u vrijednosti 9.140,00 eura i izvršio otpis vinjeta u vrijednosti od 80,00 eura sud je utvrdio iz liste razduženja od 06.07.2011. godine iz koje je utvrđeno da je toga dana optuženi radužio 129 vinjeta ukupne vrijednosti 8.240,00 eura, te liste otpisa vinjeta od istog dana iz koje je utvrđeno da je optuženi izvršio otpis jedne vinjete vrijednosti od 80,00 eura, koje liste je optuženi svojeručno potpisao i na iste nije imao primjedbi. Osim ovog iznosa razduženih i otpisanih vinjeta sud je iz nalaza i mišljenja vještaka ekonomsko - finansijske struke utvrdio da je optuženi naknadno pronašao još 6 vinjeta kategorije N3 serijskih brojeva od BG001463 do BG001469 čija je ukupna vrijednost 900,00 eura. </span>
</p>
<p>
<span class="span1">Imajući u vidu utvrđene činjenice,  koje su potvrđene i nalazom i mišljenjem vještaka ekonomsko - finansijske struke, evidentno je da je optuženi D. B. preostali iznos novca od </span><span class="span1">3.580,00 eura, koji je dobio prodajom zaduženih vinjeta, koje nisu razdužene, otpisane, niti je taj iznos uplaćen ovlašćenim licima poslovne banke, prisvojio i time sebi pribavio protivpravnu imovinsku korist u tom iznosu. Navedeni iznos novca je optuženom bio povjeren na radu u državnom organu, i to u periodu od 01.01.2011. godine kada je izvršio prvo zaduženje u 2011. godini, pa do 06.07.2011. godine kada je izvršio razduženje i otpis jednog dijela vinjeta kojima je bio zadužen.   </span>
</p>
<p>
<span class="span1">Činjenicu da je optuženi Ž. B. zadužio vinjete u vrijednosti od 13.740,00 eura sud je utvrdio iz dvije liste zaduženja koje datiraju od 24.12.2010. godine i od 29.04.2011. godine. Iz navedenih listi zaduženja proizilazi da je optuženi Ž. B. 24.12.2010. godine zadužio 460 vinjeta u vrijednosti od 13.650,00 eura, dok je dana 29.04.2011. godine zadužio još 30 vinjeta u vrijednosti od 90,00 eura. Navedne liste zaduženja je optuženi Ž. B. svojeručno potpisao i na iste nije imao primjedbi. Ova činjenica je potvrđena i nalazom vještaka ekonomsko - finansijske struke M. M. koji je našao da je ukupan iznos zaduženja optuženog Ž B. bio 13.740,00 eura. </span>
</p>
<p>
<span class="span1">Činjenica da je optuženi Ž. B. od kraja 2010. godine, pa sve do 02.06.2011. godine prodavao vinjete na graničnom prelazu B. i od njihove prodaje na žiro račun Ministarstva turizma i održivog razvoja uplatio novac u iznosu od 2.288,00 eura utvrđena je na osnovu obavještenja C. b. broj B0263-16 od 25.03.2016. godine uz koje je dostavljen pregled uplata koje je izvršio optuženi Ž. B. tokom januara, februara, marta, aprila i maja 2011. godine. Sud je prihvatio sadržinu navedenog materijalnog dokaza, imajući u vidu da ista nije dovedena u sumnju drugim provedenim dokazima, niti je optuženi na istu imao primjedbi. </span>
</p>
<p>
<span class="span1">Činjenicu da je optuženi Ž. B. u spornom periodu razdužio vinjete u vrijednosti 11.280,00 eura sud je utvrdio iz liste razduženja od 02.06.2011. godine iz koje je utvrđeno da je toga dana optuženi radužio 250 vinjeta ukupne vrijednosti 11.280,00 eura, a koju listu je optuženi svojeručno potpisao i na istu nije imao primjedbi. </span>
</p>
<p>
<span class="span1">Imajući u vidu utvrđene činjenice, nesumnjivo je da je optuženi Ž. B., u vremenskom periodu od 24.12.2010. godine kada je zadužio navedeni broj vinjeta, pa do 02.06.2011. godine kada je razdužio jedan broj vinjeta, preostali iznos novca od 172,00 eura, koji mu je bio povjeren na radu u državnom organu, a koji je dobio prodajom zaduženih vinjeta, koje nisu razdužene, otpisane, niti je taj iznos uplaćen ovlašćenim licima poslovne banke, prisvojio i time sebi pribavio protivpravnu imovinsku korist u tom iznosu.</span>
</p>
<p>
<span class="span1">Iz svega navedenog, a što je nesporno utvrđeno i nalazom i mišljenjem sudskog vještaka ekonomsko - finansijske struke M. M. od 04.11.2012. godine, koji je sud prihvatio kao jasan, objektivan, logičan i stručan, posebno cijeneći da je isti sačinjen samo na osnovu dokumentacije koja je vještaku bila raspoloživa u vrijeme sačinjvanja nalaza, evidentno je da su prema oštećenom Ministarstvu turizma i održivog razvoja, po osnovu prometa vinjetama, ostale neizmirene obaveze i to od strane optuženog D. B. u iznosu od 3.580,00 eura, a od strane optuženog Ž. B. u iznosu od 172,00 eura. Pritom, sud primjećuje da je, u dijelu koji se odnosi na optuženog B., u nalazu i mišljenju vještaka naveden iznos neizmirenih obaveza od 322,00 eura. Međutim, vještak u trenutku izrade nalaza nije imao sve potrebne podatke o uplatama ovog optuženog, odnosno vještak nije raspolagao sa činjenicom da je optuženi Ž B. na račun oštećenog ministarstva dana 26.01.2011. godine uplatio i iznos od još 150,00 eura, što je nesumnjivo utvrđeno iz obavještenja, odnosno pregleda uplata C. b., a koja uplata nije bila evidentirana u analitičkoj kartici oštećenog ministarstva na osnovu koje je vještak dao svoj nalaz. Sud nalazi da ta naknadno utvrđena činjenica ne utiče na ispravnost metodologije izrade i stručnost datog nalaza i mišljenja, te da potreba za korekcijom koja je izvršena prostom računskom operacijom nije zahtijevala i nužnost dopunskog vještačenja, a samim tim i prolongiranje krivičnog postupka i uvećanje troškova, uvažavajući pritom i činjenicu da je imenovani vještak preminuo tokom postupka.</span>
</p>
<p>
<span class="span1">Cijeneći subjektivni odnos optuženih prema izvršenom krivičnom djelu sud nalazi da su isti time što nisu uplaćivali cijelokupni iznos pazara od prodatih vinjeta postupali u očiglednoj namjeri da pribave protivpravnu imovinsku korist prisvajanjem novca koji im je bio povjeren na radu u Ministarstvu turizma i održivog razvoja, pri čemu su bili svjesni svojih dijela i znali su da </span><span class="span1">su ta djela zabranjena, s tim što je optuženi D. B. bio svjestan da pribavlja protivpravnu imovinsku korist u iznosu koji prelazi 3.000,00 eura, što su po ocjeni suda optuženi nesumnjivo i htjeli, čime su se u njihovim radnjama pored objektivnih stekli i subjektivni elementi krivičnih djela za koja su oglašeni krivim.</span>
</p>
<p>
<span class="span1">Sud je cijenio odbranu optuženog D. B. da nije zaključio ugovor o radu, već da je bio angažovan na osnovu ugovora o djelu, da nije bio zadužen sefom, niti je imao uniformu, ali nalazi da takva njegova odbrana nije od uticaja na donošenje drukčije odluke, jer je sud nesumnjivo utvrdio da je ovaj optuženi bio angažovan za rad u državnom organu na osnovu ugovora o djelu koje je zaključio sa oštećenim ministarstvom, na kojima se nalazi njegov potpis, što ni sam nije sporio. Imajući u vidu da optuženi nije pokretao postupak za utvrđenje ništavosti ili za poništaj navedenih ugovora, to njegove primjedbe na zakonitost radnog odnosa ne mogu biti predmet ovog krivičnog postupka koji se bavi njegovom krivicom i izvršenjem krivičnog djela pronevjera iz čl. 420 st. 2 u vezi st. 1 Krivičnog zakonika. Takođe, njegove primjedbe na tretman koji je imao kao uposlenik kod oštećenog ministarstva ne mogu biti predmet ocijene ovog suda, kod činjenice da je upravo optuženi potpisivanjem ugovora pristao na sve uslove rada koji su bili obuhvaćeni ugovorom, te da nije pisanim putem obavjestio oštećeno ministarstvo da ne želi da se navedeni ugovori po automatizmu produžavaju za sledeći period. Navodi odbrane optuženog B.a da su na svakih 15 dana ili mjesec rađeni popisi i da je stanje sa njegovim vinjetama uvijek bilo u redu, te da ne bi mogao zadužiti nove vinjete da je imao manjak, su opovrgnuti iskazima svjedoka M. S., F. L. i V. V. da se dešavalo da se popisom utvrdi manjak, ali da to nije bila smetnja da radnici kod kojih se manjak utvrdi nastave da zadužuju vinjete, te da je tim radnicima ostavljano dovoljno vremena da pronađu eventualno zagubljene uplatnice ili vinjete ili da na drugi način izvrše korekciju manjka, u kom slučaju bi se i izvještaj o popisu korigovao. Pored navedenog, ovakva odbrana optuženog B. je bez bilo kakvog uticaja, kod činjenice da je iz listi zaduženja, razduženja i otpisa vinjeta, te njihovim dovođenjem u vezu sa pregledom njegovih uplata nesumnjivo utvrđeno da je on u periodu od 01.01.2011. godine do 06.07.2011. godine prisvojio ukupan iznos novca od 3.580,00 eura, koji potiče od prodaje vinjeta, te da je na taj način pribavio protivpravnu imovinsku korist. Odbrana optuženog B. da mu se dešavalo da auto odvede na pranje i da mu vinjete iz gepeka izbace u kontejner misleći da se radi o smeću, te da postoji mogućnost da je osim četiri vinjete vrijednosti od po 150,00 eura za koje je siguran da ih je izgubio, zaturio još neke vinjete, kao i da je potpisivao potvrde o zaduženju vinjeta bez prethodnog brojanja istih, je po ocijeni suda sračunata na izbjegavanje krivice. Optuženi je pokušajem da sebe prikaže kao maksimalno nemarnu i neodgovornu osobu pokušao ubijediti sud da vinjete koje mu nedostaju nije prodao, već da ih je jednostavno izgubio. Ovakva njegova odbrana ne može biti prihvaćena, jer je, osim što se potpisivanjem predmetnih ugovora o djelu optuženi obavezao da povjereni posao obavlja savjesno i odgovorno, sasvim nelogično i životno neprihvatljivo da se bilo koje lice može odnositi sa tolikom dozom grube nepažnje prema povjerenim vinjetama koje izražavaju novčanu protivvrijednost i čijim zaduženjem se istovremeno vrši finansijsko zaduživanje u iznosu od više hiljada eura, ili da potpisuje dokument o tako velikom finansijskom zaduženju bez prethodne provjere i brojanja vinjeta koje zadužuje, pa je potpuno jasno da je optuženi na taj način bezuspješno pokušao da izbjegne utvrđivanje krivice. Pritom, i to što je optuženi apsolutno siguran da je izgubio još četiri vinjete vrijednosti od po 150,00 eura, predstavlja svojevrsnu nelogičnost kod činjenice da je dana 01.01.2011. godine zadužio ukupno 29 ovakvih vinjeta, a da je dana 06.07.2011. godine razdužio 22, te da je naknadno pronašao i dostavio vještaku još ukupno 6, iz čega proizilazi da može nedostajati još najviše jedna ovakva vinjeta, a ne nikako četiri kako to tvrdi optuženi. Tvrdnja optuženog da je morao da potpiše poslednju popisnu listu, jer mu je prijećeno podnošenjem krivične prijave, kao i posebno zbog toga da svjedok M. S. ne bi ostao bez posla, je lišena svakog razumnog smisla, jer podrazumjeva da je optuženi svojim potpisom potvrdio sadržinu isprave sa kojom nije bio saglasan da bi zaštitio svog nadređenog, i to na poslu na kojem je prema sopstvenim navodima imao veliki broj primjedbi. Po nalaženju suda, optuženi je kao lice angažovano od </span><span class="span1">strane Ministarstva održivog razvoja i turizma bio svjestan da se prema vinjetama, odnosno novcu dobijenom od prodaje istih, morao odnositi savjesno i odgovorno, te o istima voditi računa budući su mu povjereni na radu u državnom organu, kako bi mogao obavljati svoje radne zadatke na način na koji je to predvidio poslodavac, između ostalog i zaključenim ugovorima o djelu, tako da činjenica da optuženi nije bio zadužen sefom u svakom slučaju ne može opravdati nemaran odnos prema novcu, odnosno vinjetama kojima je zadužio. Naprotiv, a kako to potvrđuje i svjedok M. S., optuženi se, sve do trenutka do kad mu na popisu nije utvrđen manjak, nije žalio na nedostatak sefa za odlaganje vinjeta, a u svakom slučaju se nijednom pisanim putem nije obratio Ministarstvu sa takvim primjedbama, što dodatno upućuje sud na zaključak da su ovakvi navodi optuženog B.a neistiniti i usmjereni na izbjegavanje krivice, te da je isti svjesno prisvojio novac u iznosu od 3.580,00 eura. Sud je u tom pravcu cijenio i dopise optuženog od 06.06. odnosno 07.06.2011. godine naslovljene na ministra P. S., odnosno M. T., međutim, kako iz sadržine istih proizilazi da se njima optuženi obraćao sa primjedbama na uslove rada u pogledu plaćanja nadoknade za gorivo, slobodnih dana, te odnosa savjetnice u Ministarstvu D. Š. prema njemu, sud je našao da su navedeni dopisi bez uticaja na presuđenje ove krivične stvari, te da se ne može smatrati, kako to ukazuje optuženi B., da se na taj način pismeno obraćao pretpostavljenima u pogledu nepostojanja adekvatnih uslova za prodaju i čuvanje zaduženih vinjeta. </span>
</p>
<p>
<span class="span1">Kada su u pitanju ocjene branioca optuženog D. B., advokata Z. V., koji je u završnoj riječi naveo da je optuženi samim prihvatanjem da vrši prodaju vinjeta na graničnom prelazu za račun Ministarstva, kod činjenice da nije bio zaposlen za stalno, niti mu je redovno produžavan ugovor o djelu, na osnovu čega bi on mogao zakonito obavljati svoj posao, bio u nehatu, te da samim tim nije ni dokazano umišljajno postupanje optuženog, koji se oblik krivice zahtijeva za postojanje krivičnog djela pronevjere, sud nalazi da su ovakvi navodi u potpunosti neosnovani. Naime, nesporna je činjenica da optuženi u kritičnom periodu faktički jeste bio angažovan od strane oštećenog ministarstva, za čiji je račun i obavljao poslove prodaje vinjeta, pri čemu su njegova svijest i volja, kao elementi umišljaja, u konkretnom slučaju bili upravljeni na prisvajanje novca povjerenog mu na radu, odnosno da je isti imao namjeru da na taj način pribavi protivpravnu imovinsku korist, tako da okolnost da li je optuženi bio zaposlen za stalno ili je svoju dužnost obavljao po nekom drugom osnovu nije od uticaja na oblik vinosti sa kojim je optuženi u konkretnom slučaju postupao.</span>
</p>
<p>
<span class="span1">Optuženi Ž. B. u svojoj odbrani takođe negira izvršenje krivičnog djela stavljenog mu na teret, ističući da je do utvrđenog manjka vjerovatno došlo greškom nekog od službenika Ministarstva, međutim, imajući u vidu da je ovaj optuženi, kao uostalom i optuženi B., lično potpisao liste zaduženja i razduženja vinjeti, na koje tom prilikom nije imao primjedbi, da je sam tokom postupka isticao da sa procedurom zaduženja nikad nije bilo problema, te da je i procedura predaje pazara bila sasvim u redu, a posebno kod činjenice da je sud dovodeći u vezu liste zaduženja i razduženja, nalaz i mišljenje vještaka ekonomsko - finansijske struke i pregled uplata koji je dostavljen od strane C. b. nesumnjivo utvrdio da optuženi B. nije na račun oštećenog ministarstva uplatio novac od prodaje vinjeta u iznosu od 172,00 eura, sud nalazi da je ovakva njegova odbrana sračunata na izbjegavanje krivice. Ovo posebno kod činjenice da je i sam optuženi tokom postupka isticao da je u par navrata pretpostavio da je gubio novac od pazara, te da je nadoknađivao manjak jer je smatrao da se njemu potkrala greška. Pored navedenog, sud je u tom pravcu posebno cijenio iskaze svjedoka M. S., F. L. i V. V. koji su saglasno naveli da je bila praksa ukoliko dođe do manjka da se izvrši provjera obračuna, i da se ostavi dovoljno prostora licima koja su učestvovala u obračunu da isprave sve eventualne greške. Takođe, kao jedan od mogućih razloga za nastali manjak optuženi navodi i nesigurnost sefa kojim je bio zadužen, u smislu da je jedan ključ od istog bio u posjedu Ministarstva, te da se sef mogao otvoriti i pomoću elektronskog uređaja koji je uz isti došao, u čijem posjedu on nije bio, niti je bio obaviješten da takav uređaj postoji, tako da je bilo koje lice, koje ga je posjedovalo, moglo otvoriti sef i eventualno otuđiti neprodate vinjete koje su se nalazile u njemu. Međutim, osim što je optuženi B. u svojoj odbrani naveo da nikad nije </span><span class="span1">primjetio da mu nešto fali u sefu i svjedok I. G. je u svom iskazu, koji je sud cijenio kao objektivan i istinit, naveo da je novac i zadužene vinjete pretežno ostavljao u sefu, ali da lično nije imao nikakvih problema vezanih za rad, niti mu je bilo kada utvrđen neki manjak. Da su tačne tvrdnje optuženog onda bi bilo sasvim logično da su i svjedoku G., kao zaposlenom na istom graničnom prelazu, nestajali novac ili vinjete iz sefa, ukoliko je isti otvaran od strane nekog trećeg lica koji je bio u posjedu ključa ili uređaja kojim bi ga uopšte mogao otvoriti. U svakom slučaju, činjenica da optuženi B. nijednom nije prijavio, kako pretpostavljenima u oštećenom ministarstvu, tako ni policiji, da su mu iz sefa nedostajale vinjete ili novac, te da nije podnosio nikakav pisani prigovor na sačinjene izvještaje o popisima, što u svom iskazu potvrđuje i svjedok V. V., jasno upućuje sud na zaključak da su i ovakvi navodi optuženog neosnovani i paušalni, odnosno da se radi samo o pretpostavkama optuženog B.a, zbog čega sud iste nije prihvatio.</span>
</p>
<p>
<span class="span1">Sud je cijenio i analitičke kartice oštećenog ministarstva koje glase na ime oba optužena, ali imajući u vidu da u istima nisu sadržani kompletni podaci o svim uplatama optuženih, to sud na istima nije mogao zasnovati svoju odluku. Naime, u analitičkoj kartici Ministarstva turizma i održivog razvoja koja se odnosi na uplate optuženog Ž. B. u periodu od 01.01.2011. godine do 25.05.2011. godine je naveden podatak da je ovaj optuženi na ime pazara uplatio ukupan iznos od 1.238,00 eura. Međutim, imajući u vidu da navedenom analitičkom karticom nije obuhvaćen period od 24.12.2010. godine do 02.06.2011. godine, kao i da u istoj nisu evidentirane tri uplate od 10.01.2011. godine u ukupnom iznosu od 900,00 eura, kao ni uplata od 26.01.2011. godine u iznosu od 150,00 eura, sud nije iz ovog dokaza mogao utvrditi činjenicu koliki je ukupan iznos uplaćenog pazara od strane optuženog B.a u spornom periodu. Što se tiče analitičke kartice oštećenog ministarstva koja se odnosi na uplate optuženog D. B., ista ne sadrži podatke o uplati iznosa od 2.450,00 eura koja je izvršena dana 26.01.2011. godine. </span>
</p>
<p>
<span class="span1">Prilikom odluke o kazni, sud je najprije u smislu čl. 42 st. 1 Krivičnog zakonika, imajući pritom u vidu svrhu kažnjavanja, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog D. B. cijenio njegove lične i porodične prilike, da je riječ o oženjenom čovjeku, ocu troje djece, njegovu nezaposlenost, loše imovno stanje, te činjenicu da se predstavnik oštećenog nije pridružio krivičnom gonjenju, kao i vrijeme koje je proteklo od izvršenja krivičnog djela, dok je kao otežavajuću okolnost cijenio njegovu raniju osuđivanost koja je navedena u izreci presude, odnosno da su istom do sada već dva puta izricane uslovne osude (čime je iscrpio zakonsku mogućnost da mu ubuduće budu izricane iste mjere upozorenja), što je sud utvrdio iz izvoda iz registra kaznenih evidencija Ministarstva pravde KE 1022/2015 od 21.10.2015. godine. Imajući u vidu navedene olakšavajuće okolnosti, odnosno porodičnu situaciju optuženog i njegove materijalne prilike i nezaposlenost, sud je u smislu čl. 45 st 1. tač. 3 i 46 st. 1 tač. 4 Krivičnog zakonika, iste cijenio kao naročito olakšavajuće i ovom optuženom ublažio kaznu ispod zakonskog minimuma, osuđujući ga, shodno čl. 36 Krivičnog zakonika, na kaznu zatvora u trajanju od šest mjeseci, nalazeći da je takva kazna adekvatna stepenu krivice optuženog i težini učinjenog krivičnog djela, te da će se istom ostvariti svrha kažnjavanja predviđena čl. 32 Krivičnog zakonika, odnosno da će se u dovoljnoj mjeri uticati na njega da ubuduće ne čini krivična djela, ali i da će se postići ciljevi generalne prevencije. Kada je u pitanju optuženi Ž. B., sud je na njegovoj strani kao olakšavajuće okolnosti cijenio njegove lične i porodične prilike, odnosno činjenicu da je oženjen i otac jednog djeteta, zatim nezaposlenost, loše imovno stanje, činjenicu da se predstavnik oštećenog nije pridružio krivičnom gonjenju, kao i vrijeme koje je proteklo od izvršenja krivičnog djela, te njegov raniji život i s tim u vezi raniju neosuđivanost, što je sud utvrdio iz izvoda iz registra kaznenih evidencija Ministarstva pravde KE 1021/2015 od 21.10.2015. godine, dok otežavajućih okolnosti nije bilo. Cijeneći prednje olakšavajuće okolnosti, sud je optuženom B.u primjenom čl. 53 i čl. 54 Krivičnog zakonika izrekao uslovnu osudu kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, odnosno da će se i upozorenjem uz prijetnju </span><span class="span1">kaznom u trajanju od šest mjeseci i rokom provjeravanja u trajanju od dvije godine u dovoljnoj mjeri uticati na optuženog da više ne vrši krivična djela, te da će se na taj način u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore. Navedenim krivičnim sankcijama, će se po ocijeni suda, na uspješan način zadovoljiti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">S obzirom na to da je tokom postupka nesumnjivo utvrđeno da su optuženi prisvajanjem novca povjerenog im na radu u državnom organu pribavili imovinsku korist, istovremenu nanoseći tom organu štetu, i to optuženi D. B. u iznosu od 3.580,00 eura, a optuženi Ž. B. u iznosu od 172,00 eura, to je sud optužene, shodno čl. 239 st. 2 Zakonika o krivičnom postupku, obavezao da oštećenom Ministarstvu turizma i održivog razvoja na ime imovinskopravnog zahtjeva plate navedene iznose.  </span>
</p>
<p>
<span class="span1">Kako su optuženi oglašeni krivim, sud ih je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka solidarno plate iznos od 346,50 eura, koji se odnosi na ime nagrade vještaku finansijske struke i iznos od po 50,00 eura, koji se odnosi na ime paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju optuženih.</span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 12.12.2016. godine</span>
</p>
<p>&nbsp;</p>
<p>
<span class="span1">  ZAPISNIČAR                                                                                       S U D I J A </span>
</p>
<p>
<span class="span1"> Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                      PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">                                         žalba u roku od 15 dana od dana </span>
</p>
<p>
<span class="span1"></span><span class="span1">                                         prijema prepisa iste, Višem sudu</span>
</p>
<p>
<span class="span1"></span><span class="span1">                                         u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
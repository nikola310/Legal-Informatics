<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.420/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković – Stamatović, uz učešće Vukašinović Valentine kao zapisničara, u krivičnom postupku protiv okrivljenog P. D., iz P., zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st. 1 Krivičnog zakonika Crne Gore, odlučujući po optužnici ODT-a Podgorica Kt.br. 1139/14 od 09.06.2015 godine, koju je na glavnom pretresu zastupala Šišević Snežana, državni tužilac u Osnovnom državnom tužilaštvu Podgorica, nakon glavnog i javnog pretresa održanog dana 25.05.2016 godine u prisustvu zastupnika optužbe i okrivljenog sa braniocem po izboru S. D., adv. iz P., donio je, a dana 27.05.2016 godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">P. D., JMBG xxx, od oca D. i majke M., rodjene N., rodjen xxx godine u P., sa prebivalištem u mjestu rodjenja, B. P. bb - G., državljanin Crne Gore, po zanimanju mašinski tehničar, završio srednju školu, oženjen, otac jednog djeteta, lošeg imovnog stanja, ranije neosudjivan, </span>
</p>
<p>&nbsp;</p>
<p style="text-align:center;">
<span class="span1">K r i v    j e </span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xxx. godine, oko xx,30 časova, na magistralnom putu P. - P., u mjestu G., Opština P., ne pridržavajući se saobraćajnog propisa iz čl. 27 st. 1 ZOBS-a na putevima, ugrozio saobraćaj i doveo u opasnost život i tijelo ljudi usled kojih propusta je kod drugog nastupila smrt, na način što se upravljajući putničkim vozilom marke "Mercedes" reg. oznaka PG ..., sa betonskog proširenja sa lijeve strane kolovoza posmatrano u pravcu P., uključio u saobraćaj i započeo polukružno okretanje u pravcu P., a da se prethodno nije uvjerio da time ne ometa ostale učesnike u saobraćaju, u trenutku kada je iz pravca P. u pravcu P. nailazio motociklista - oštećeni Dj. V. koji je upravljao motociklom marke "Jamaha" bez reg.oznaka, usled čega je došlo do udara prednjeg dijela motocikla u zadnji dio vozila "Mercedes", kojom prilikom je oštećeni zadobio teške i po život opasne tjelesne povrede u vidu preloma desne strane čeone kosti koji se pruža kracima unazad preko obije polovine prednje lobanjske jame, preko turskog sjedla do prednje strane piramide desne sljepoočne kosti, preloma nosnih kostiju u više koštanih odlomaka, preloma obije jagodične kosti, preloma obije kosti desne podlaktice u donjoj trećini, preloma donje grane lijeve preponske kosti, usljed kojih povrada je ubrzo nastupila smrt, pri čemu je okrivljeni bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, ili da će isto moći spriječiti, a takodje i u odnosu na težu posljedicu - smrt D. V. postupao </span><span class="span1">je sa svjesnim nehatom, jer je znao da njegovim radnjama takva posledica može nastupiti, ali je olako držao da do toga neće doći ili da će istu moći spriječiti</span>
</p>
<p>&nbsp;</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3  u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa mu Sud, primjenom citiranih zakonskih odredbi, te čl. 3, 4, 5, 13, 16, 32, 36, 42, 45, 46, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 10 (deset) mjeseci i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore, na ime troškova krivičnog postupka uplati iznos od 357,50 € (tristotinepedesetsedameurapedesetcenti) u roku od 15 (petnaest) dana po pravnosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br.1139/14 od 09.06.2015. godine, koju je na glavnom pretresu zastupala Šišević Snežana, državni tužilac u Osnovnom državnom tužilaštvu Podgorica,okrivljenom P. D. je stavljeno na teret izvršenje krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore, bliže opisano izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe u završnoj riječi navela da je provedenim dokaznim postupkom na nesumnjiv način dokazano izvršenje predmetnog krivičnog djela na način kako je to predstavljeno dispozitivom predmetne optužnice, a imajući u vidu odbranu okrivljenog, zapisnik o uvidjaju predmetne saobraćajne nezgode, nalaze i mišljenja vještaka medicinske i saobraćajne struke, te pojašnjenja nalaza i mišljenja od strane vještaka saobraćajne struke na glavnom pretresu, u kojem je vještak bio decidan da je opasnu situaciju za nastanak predmetne saobraćajne nezgode prouzrokovao upravo okrivljeni, cijeni da su se u radnjama  okrivljenog stekla sva bitna obilježja krivičnog djela stavljenog mu na teret, sa kojih razloga je u cjelosti ostala pri podignutoj optužnici i predložila sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni P. D. je u navodima odbrane, kako pred Osnovnim državnim tužilaštvom u Podgorici, tako i na glavnom pretresu, naveo da mu je strašno žao što je Dj. V. poginuo u predmetnom dogadjaju, da ga je lično poznavao, kako njega, tako i njegovu porodicu. Istakao je da se dana xxx godine svojim vozilom marke "Mercedes C" reg. oznaka PG ...  parkirao uz desnu ivicu kolovoza magistralnog puta P. - P., u mjestu G., kod prodavnice "F.", te da je vozilo parkirao mimo kolovoza na betonskom trotoaru. Napomenuo je da se sve to dešavalo oko xx,35 časova, da je otišao do kladionice, kako bi uplatio tiket, da se tamo zadržao možda dva - tri minuta, pa se nakon toga vratio u svoje vozilo, stavio isto u pogon, a zatim namjeravao da preduzme radnju polukružnog okretanja na magistrali u namjeri da ide u pravcu P.. Kako mu je vozilo bilo pakirano mimo kolovoza, pogledao je da li ima vozila koja dolaze iz pravca P., zna da je propustio troje vozila, kao i dvoje </span><span class="span1">vozila koja su nailazila iz pravca P. u pravcu P.. Pojasnio je da je nakon što je propustio ta vozila, ponovo pogledao da li ima vozila iz pravca P., i kada se uvjerio da nema, preduzeo je radnju polukružnog okretanja. Izjavio je da čim je stao na desnu kolovoznu traku gledano iz pravca P., začuo je jaku škripu, tada se samo okrenuo, ali nije uspio ništa da vidi i čuo je jak udar u zadnji dio njegovog vozila, koji udar je njegovo vozilo zarotiralo i okrenulo u pravcu P.. Naglasio je da je odmah izašao iz vozila, vidio je da je u njegovo vozilo udario motocikl, pritrčao vozaču, i tada je vidio da je u pitanju Dj. V., kojeg inače zna po nadimku Ž., nakon čega ga je malo pridigao, dok je on krkljao krv. Naveo je da je odmah lično pozvao policiju, da se ubrzo pokupilo dosta gradjana, koji su mu pomogli, pa su ga ubacili u neki džip i odveli u bolnicu, tačnije u Dom zdravlja G., dok je on sačekao dolazak policije. Izjavio je da je u trenutku saobraćajne nezgode, odnosno prije njegovog uključenja i polukružnog okretanja imao dobru preglednost i mogao je dobro da vidi da li nailaze vozila iz pravca P. i on u trenutku preduzimanja radnje polukružnog okretanja nije ni uočio motociklistu, a da ga je vidio, propustio bi ga da prodje. Pojasnio je da se po njegovoj pretpostavci taj motocikl kretao ogromnom brzinom i brzo je naišao, da je u trenutku nezgode kolovoz bio suv, vidljivost je bila dobra, a kako se radi o pravini magistrale, i iz jedne i iz druge strane mogao je dobro da vidi, i bila je dobra preglednost. Dodao je da ne zna da li je neko od očevidaca bio prisutan u trenutku saobraćajne nezgode, da zna da dok je on držao V. na rukama, pritrčalo je mnogo ljudi, i pomoglo mu da ga smjesti u vozilo koje ga je prebacilo do Doma zdravlja. Izjavio je da zna da ga je u tom trenutku jedan momak držao i smirivao jer je bio u šoku, i čim je vidio kako krklja krv, znao je da ne može preživjeti. Napomenuo je da se kada je začuo škripu jednostavno ukočio i nije preduzeo ni jednu radnju, i misli da za to nije ni imao vremena. Naglasio je da njegovo vozilo nije bilo registrovano, da je registracija na istom istekla još u avgustu 2013 godine, da je znao da je registracija na vozilu istekla, i da je vozilo samo koristio radi odlaska do posla, jer radi na benzinskoj pumpi "F. L." u Z.. Dodao je da je na licu mjesta sačekao policiju odmah nakon saobraćajne nezgode, da je nakon toga u Centru bezbjednosti Podgorica saslušan kao gradjanin, nakon čega je pušten i otišao je kući. Istakao je da je porodica Dj. primila njegovu porodicu koja je pošla da izjavi saučešće, kao i da se sve to dešavalo prije nego što je on lišen slobode. </span>
</p>
<p>&nbsp;</p>
<p>
<span class="span1">U završnoj riječi branilac okrivljenog je naveo da je opt</span><span class="span1">užnicom ODT-a u Podgorici njegovom branjeniku stavljeno na teret izvršenje krivičnog djela - teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika Crne Gore, te da je prema navodima optužnice njegov branjenik predmetno krivično djelo izvršio na način što je nepridržavajući se saobraćajnog propisa iz čl. 27 st. 1 ZOBS-a na putevima ugrozio saobraćaj i doveo u opasnost život i tijelo ljudi na način što je upravljajući pmv marke "Mercedes" reg. oznake PG...sa betonskog proširenja sa lijeve strane kolovoza posmatrano u pravcu P. preduzeo radnju polukružnog okretanja u pravcu P., a da se prethodno nije uvjerio da time ne ometa ostale učesnike u saobraćaju u trenutku kada je iz pravca P. nailazio upravljajući motociklom sada pok. Dj. V., usljed čega je došlo do kontakta motocikla i zadnjeg dijela vozila njegovog branjenika i nažalost posljedice koja je nastupila, odnosno smrti Dj. V. usljed povreda koje je u nezgodi zadobio. Dalje je naveo da su u postupku po optužnici izvedeni svi dokazi koji su predloženi i po ocjeni odbrane nijesu potvrdjeni navodi da je predmetna saobraćajna nezgoda nastala krivicom njegovog branjenika, a prednje sa sledećih razloga: nalazom i mišljenjem vještaka saobraćajne struke nesumnjivo je utvrdjeno da je u momentu kad je došlo do kontakta izmedju motocikla i vozila njegovog branjenika, njegov branjenik već bio okončao radnju polukružnog okretanja i da se cijelim gabaritom svog vozila nalazio na desnoj kolovoznoj traci. Nesumnjivo je utvrdjeno da je ograničenje brzine na </span><span class="span1">predmetnoj dionici puta bilo 50 km/h, a da se pok. Dj. V. kretao brzinom od 93 km/h, da mu je trag kočenja bio 53,55m, za koji je zaustavni put trebao iznositi 82,09m, da je brzina kojom bi izbjegao nastanak saobraćajne nezgode iznosila 84 km/h, dakle, za cijelih 34 km/h više od dozvoljene na tom dijelu puta kao naseljenom mjestu. Odgovarajući na pitanja odbrane saobraćajni vještak je na glavnom pretresu odgovorio da bi se pok. Dj. V. da je motociklom upravljao brzinom od 50 km/h koliko je ograničenje brzine, zaustavio ispred mjesta kontakta cijelih 39m. Nadalje je naveo da je u postupku utvrdjeno da oštećeni nije posjedovao vozačku dozvolu za upravljanje navedenom vrstom vozila, da nije posjedovao kacigu koja bi prema nalazu sudsko - medicinskog vještaka dr. M. Š. u procentu od 66-88% doprinijela da posljedice ne budu kakve su bile, dakle, da je posjedovao kacigu, velika je vjerovatnoća da do smrtne posljedice ne bi ni došlo, jer se radi o jako visokom procentu koji je utvrdjen brojnim saobraćajnim vještačenjima i saobraćajnom naukom. Konačno, takodje je nesumnjivo utvrdjeno da je u momentu nastanka predmetne saobraćajne nezgode u organizmu pok. Dj. V. pronadjen elemenat THC karboksid koji je glavni sekundarni metabolit THC i koji se formira u tijelu nakon konzumacije kanabisa. Vještak medicinske struke dr. M. Š. je na glavnom pretresu odgovarajući na pitanja suda i stranaka dao pojašnjenja da u stanju upravljanja vozilom uz postojanje prisustva navedenog metabolita, odnosno pod uticajem narkotika, lice koje se u takvom stanju nalazi nema stvarnu predstavu o postojećim okolnostima, da takvo lice osjeća tzv. uobraženu sigurnost koja ne odgovara njegovim fizčkim i ukupnim mentalnim karakteristikama tog momenta, i da su reakcije takvog lica upravo iz tih razloga usporene, što govori da bi njegove reakcije sa sigurnošću da nije bilo tog elementa bile drugačije, kvalitetnije i bolje. Zbog svega toga, uvažavajući objektivne elemente i broj propusta koje je pok. Dj. V. kritičnom prilikom učinio, uz svo uvažavanje težine posljedice i bola koju je ona za njegovu porodicu učinila, branilac smatra da njegov branjenik nije i ne može biti odgovoran za nastanak predmetne saobraćajne nezgode i posljedicu koja je nastupila, te da je njegov branjenik svakako bio dužan da provjeri da li radnju polukružnog okretanja može bezbjedno izvršiti, ali  ne i da predvidi da će neko u naseljenom mjestu upravljati brzinom od 93 km/h i pri tom, ako se uzme u obzir njegova odbranu da je prethodno propustio tri vozila i da je okončao radnju koju je preduzeo ne i da predvidi da do predmetne posljedice može doći i uopšte da do predmetne saobraćajne nezgode može doći. Sa svih tih razloga osnovni predlog branioca okrivljenog je da sud njegovog branjenika oslobodi od optužbe za krivično djelo koje mu je stavljeno na teret. Branilac je dalje naveo da za slučaj da sud ipak nadje da u radnjama njegovog branjenika postoji odgovarajuća krivica, što se dogadjaj dogodio na način na koji se dogodio, smatra da su sve ove okolnosti na koje je prethodno ukazao takvog stepena da predstavljaju posebne olakšavajuće okolnosti i da sudu daju za pravo da njegovom branjeniku izrekne uslovnu osudu, a ovo prevashodno imajući u vidu da svrha izricanja krivičnih sankcija nije represija, već prevencija, i da njegov branjenik definitivno nije želio da se sve ovo desi, a još najmanje da posljedice budu takve kakve su bile. Konačno, iskazao je najiskrenije saučešće porodici pok. Dj. V., i u svoje ime i u ime njegovog branjenika i misli da je on svojim ponašanjem i odnosom u postupku ovo saučešće koje je on danas iznio, i dokazao. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri navodima odbrane, izrazio iskreno žaljenje zbog svega što se dogodilo i prihvatio je završnu riječ svog branioca.</span>
</p>
<p>&nbsp;</p>
<p>
<span class="span1">U dokaznom postupku Sud je: saslušao ovlašćenog predstavnika oštećene porodice Dj. S., pročitao zapisnik o uviđaju ODT-a Podgorica Ktr.br. 1448/14 od 05.11.2014 godine, pročitao zapisnik o uvidjaju saobraćajne nezgode UP CB Podgorica br. 1592/2014 od </span><span class="span1">05.11.2014 godine, pročitao obdukcioni zapisnik KC CG S.br.235/14 od 11.11.2014 godine, pročitao nalaz i mišljenje stalnog sudskog vještaka saobraćajne struke Č. G. Kti.br. 85/14 od 22.12.2014 godine i istog neposredno saslušao na glavnom pretresu od 10.11.2015 godine, pročitao izvještaj o vanrednom tehničkom pregledu br. 15 od 10.11.2014 godine sa fotodokumentacijom za pmv "Mercedes" reg. oznaka PG ... pročitao izvještaj o analizi alkohola u krvi br. 1192/14 od 14.11.2014 godine, pročitao izvještaj o analizi uzorka urina br. 09-131/15-909 od 21.01.2015 godine, neposredno saslušao stalnog sudskog vještaka medicinske struke prof. dr. Š. M. na zapisniku od 19.01.2016 godine, pročitao izvod iz kaznene evidencije za okrivljenog Ke.br. 734/2015 od 04.09.2015 godine, pročitao dopis MUP-a Direktorata za upravne unutrašnje poslove PJ za upravne unutrašnje poslove Podgorica br. 09-UPI-232/16/5545/2 dostavljen Ovom sudu dana 28.04.2016 godine, izvršio uvid u skicu lica mjesta UP CB Podgorica, izvršio uvid u fotoelaborat predmetne saobraćajne nezgode br. 1592/2014 od 04.11.2014 godine. </span>
</p>
<p>&nbsp;</p>
<p>
<span class="span1">Cijeneći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da su se u radnjama okrivljenog stekli svi subjektivni i objektivni elementi bića krivičnog djela koje mu se činjeničnim navodima optuženja stavlja na teret, sa kojih razloga je sud najprije utvrdio krivicu okrivljenog, a potom vrednujući sve okolnosti odnosne krivično - pravne stvari, prirodu, karakter, te medjusobni odnos otežavajućih i olakšavajućih okolnosti, ocijenio da će se i mjerom upozorenja na način i trajanju kao u izreci presude ostvariti opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Saslušan na glavnom pretresu ovlašćeni predstavnik oštećene porodice Dj. S. je, kako u prethodnom postupku pred ODT-om Podgorica, tako i na glavnom pretresu,  naveo da se u ime oštećene porodice pridružuje krivičnom gonjenju protiv okrivljenog, ali da ne traži nikakvu naknadu štete. </span>
</p>
<p>&nbsp;</p>
<p>
<span class="span1">Iz zapisnika o uviđaju ODT-a Podgorica Ktr.br. 1448/14 od 05.11.2014 godine, proizilazi da je isti sačinjen povodom saobraćajne nezgode koja se dogodila na magistralnom putu P. - G., u mjestu G., i u kojoj su učestvovali P. D., kao vozač vozila marke "Mercedes" reg. oznaka PG ... i Dj. V., kao vozač motocikla marke "Jamaha" bez registarskih oznaka. Dalje proizilazi da se saobraćajna nezgoda dogodila na magistralnom putu P. - G., da je na mjestu saobraćajne nezgode kolovoz asfaltni, magistralni put, fizički podijeljen na dvije kolovozne trake, uzdužnom neisprekidanom linijom, s tim što se na pojedinim djelovima kolovoza nalazi kratka isprekidana linija koja omogućava skretanje vozila prema parkingu ili pristupnim putevima, te da se put na mjestu nezgode prostire bez nagiba i oštećenja na kolovozu. Na mjestu saobraćajne nezgode, put je kroz naseljeno mjesto, sa lijeve i desne strane kolovoza nalaze se objekti, kuće, sa desne strane kolovoza posmatrano u pravcu . nalazi se pješački trotoar koji je ispod nivoa kolovoza na oko 5-7 cm. U vrijeme saobraćajne nezgode kolovoz je suv, dnevni uslovi vožnje, a u zoni mjesta nastanka saobraćajne nezgode važi ograničenje kroz naseljeno mjesto od 50 km/h. U vrijeme vršenja uvidjaja noćni su uslovi vožnje, postoji ulična rasvjeta, koja ispravno funkcioniše, a preglednost puta je dobra u više stotina metara. Nadalje proizilazi da na licu mjesta nijesu zatečeni očevici saobraćajne nezgode, da po kazivanju policijskih službenika, istih nije bilo, da su od materijalnih tragova na licu mjesta zatečeni i evidentirani: tragovi intenzivnog kočenja motocikliste, bliže evidentirani na skici lica mjesta, materijali tragovi laka, stakla, plastike, locirane na kolovozu sa najvećom koncentracijom lociranom iza zadnjeg dijela vozila marke "Mercedes", u zaustavnoj poziciji. Vozilo marke "Mercedes" zatečeno je u desnoj </span><span class="span1">kolovoznoj traci posmatrano u pravcu P., blago ukošeno ulijevo posmatrano u istom smjeru, dok je motocikl marke "Jamaha" u trenutku uvidjaja zatečen podignut na mašice, a prema kazivanju uvidjajne ekipe isti je bio na desnoj bočnoj strani prevrnut na kolovozu prednjim dijelom okrenut u pravcu P.. Dalje proizilazi da su vidljiva oštećenja na vozilu "Mercedes" i to: zadnji lijevi blatobran jače deformisan, poklopac prtljažnika izašao iz ležišta, branik zadnji deformisan po lijevoj strani, štop lijevo svijetlo polomljeno, desno stop svijetlo polomljeno i blatobran zadnji desni unutrašnji deformisan. Na motociklu marke "Jamaha" vidljiva su sledeća oštećenja: jače deformisan čeoni dio, prednja signalizacija, sjedište motocikliste, rezervoar za gorivo, lijeva i desna oplata, viljuška prednjeg točka otisnuta unazad prema motornom prostoru, kao i druga unutrašnja oštećenja. Od materijalnih tragova u blizini motocikla, zatečena je i evidentirana lokva krvi na desnoj kolovoznoj traci, gledano u pravcu P., dok na licu mjesta nije pronadjena kaciga motocikliste. Takodje je pronadjen i evidentiran trag zanošenja zadnjeg lijevog točka vozila "Mercedes", koje se nalazilo na desnoj kolovoznoj traci gledano iz pravca P.. Nadalje proizilazi da je mjesto dogadjaja, položaj vozila i oštećenja na istom, kao i svi ostali materijalni tragovi precizno pozicionirani, fotografisani i skicirani od strane uvidjajne ekipe CB Podgorica, da je ovlašćenim službenicima UP CB Podgorica dat nalog da se vozilo marke "Mercedes" i motocikl marke "Jamaha" upute na vanredni tehnički pregled, te da se od oba učesnika saobraćajne nezgode uzme krv i urin i isti preda na analizu. Konačno proizilazi da je u xx,xx časova, od strane uvidjajne ekipe CB Podgorica javljeno da je motociklista Dj. V. preminuo u Kliničkom centru Crne Gore, kao i da je istog dana donijeta naredba za obdukciju tijela pokojnog Dj.</span>
</p>
<p>&nbsp;</p>
<p>
<span class="span1">Iz zapisnika o uvidjaju saobraćajne nezgode UP CB Podgorica br. 1592/2014 od 05.11.2014 godine, sa skicom lica mjesta predmetne saobraćajne nezgode i fotoelaboratom predmetne saobraćajne nezgode br. 1592/2014 od 04.11.2014 godine proizilazi da su isti sačinjeni povodom saobraćajne nezgode koja se dogodila na magistralnom putu P. - G., u mjestu G., i u kojoj su učestvovali P. D., kao vozač vozila marke "Mercedes" reg. oznaka PG ... i Dj. V., kao vozač motocikla marke "Jamaha" bez registarskih oznaka. Dalje proizilazi da je lice mjesta saobraćajne nezgode na magistralnom putu P. - P. u mjestu G., da je kolovoz asfaltni, uzdužnom punom linijom podijeljen na dvije kolovozne trake. Vozilo PG ... zatečeno je u desnoj kolovoznoj traci prednjim dijelom okrenuto u pravcu P., a gledano od pravca P., dok je motocikl "Jamaha" bez reg.oznaka zatečen u lijevoj kolovoznoj traci prevrnut na desnu bočnu stranu prednjim dijelom okrenut u pravcu Podgorice, a zadnjim dijelom u pravcu P.. Nadalje proizilazi da su od materijalnih tragova na licu mjesta zatečeni tragovi kočenja i trag krzanja motocikla, trag zanošenja zadnjeg lijevog točka vozila PG ..., obije patike motocikliste, trag krvi, tragovi laka i plastike sa vozila, te da je o predmetnoj saobraćajnoj nezgodi obaviješten Državni tužilac. </span>
</p>
<p>&nbsp;</p>
<p>
<span class="span1">Iz obdukcionog zapisnika KC CG S.br.235/14 od 11.11.2014 godine proizilazi da je smrt kod oštećenog Dj. V. nasilna i nastupila je usljed oštećenja po život važnih moždanih centara zbog preloma kostiju lobanje. Dalje proizilazi da je oštećenje po život važnih moždanih centara, prelomi kostiju, kao i druge spolja i unutra opisane povrede, posljedica su dejstva tupog, teškog i jako zamahnutog mehaničkog orudja, dok kod Dj. V. u vrijeme umiranja nije postojalo stanje alkoholisanosti.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke Č. G. Kti.br. 85/14 od 22.12.2014 godine proizilazi da je isti sačinjen povodom saobraćajne nezgode koja se dogodila na magistralnom putu P. - G., u mjestu G., i u kojoj su učestvovali P. D., kao </span><span class="span1">vozač vozila marke "Mercedes" reg. oznaka PG ... i Dj. V., kao vozač motocikla marke "Jamaha" bez registarskih oznaka. Dalje proizilazi da je nakon analize svih pokazatelja nezogde vještak mišljenja da je ista nastupila kao posljedica sljedećih propusta učesnika nezgode: zbog nedovoljne pažnje od strane vozača "Mercedes" koji se uključivao sa prošitenja koje se nalazi pored magistralnog puta sa desne strane kolovoza, posmatrano prema P., na magistralni put, i imao je namjeru da nastavi kretanje prema P., a da nije propustio motocikl koji se kretao tim putem, sa njegove lijeve strane, i na konfliktnoj dionici imao je namjeru da zadrži pravac kretanja. Nadalje proizilazi da je vozač motocikla u cilju izbjegavanje nezgode intenzivno kočio, ali sudar sa "Mercedesom" posjedovanom brzinom nije mogao izbjeći. Brzina kojom je vožen motocikl bila je oko 93 km/h, što je iznad dozvoljene, gdje važi ograničenje od 50 km/h, i da se motocikl kretao u granicama dozvoljene brzine sudar sa "Mercedesom" bio bi izbjegnut. </span>
</p>
<p>&nbsp;</p>
<p>
<span class="span1">Saslušan na glavnom pretresu od 10.11.2015 godine stalni sudski vještak saobraćajne struke Č G je objasnio da je opasna situacija stvorena neopreznim uključivanjem vozila "Mercedes" na magistralni put kojim se kretao motocikl, da je motociklista na osnovu geometrijskih karakteristika puta i karakteristika motocikla sa posjedovanom brzinom imao sve uslove da savlada kritičnu dionicu puta bez destabilizacije motocikla u slučaju da se na njegovoj putanji nije pojavilo vozilo "Mercedes" koje se uključivalo sa desne strane kolovoza smjera kretanja motocikla. Izjavio je da izjava vozača "Mercedes" nema bilo kakvog uticaja na uzrokovanje, tok, i dinamiku predmetne nezgode, kao i na konačno mišljenje vještaka. Naveo je da ukoliko bi vozač motocikla vozio motocikl brzinom od 50 km/h, tada bi pravovremenim reagovanjem na opasnost od sudara zaustavio svoj motocikl na udaljenosti od 39,54 m, prije mjesta kontakta, a u slučaju da je vozač vozio svoj motocikl 84 km/h, tada bi isti zaustavio neposredno prije mjesta kontakta u rasponu od pola metra - metar. </span>
</p>
<p>&nbsp;</p>
<p>
<span class="span1">Iz izvještaja o vanrednom tehničkom pregledu br. 15 od 10.11.2014 godine sa fotodokumentacijom za pmv "Mercedes" reg. oznaka PG... proizilazi da je u odnosu na upravljački mehanizam i vješanje: mehanizam za upravljanje: vozilo zaključano, ne može se otvoriti zazor na upravljaču i vješanju; u odnosu na kočioni sistem: za provjeru kočionog sistema ne može se otvoriti jer je zaključano; da postoji svjetlosna signalizacija, da je dubina šara na gumama prednjih točkova (lijevi 0,4cm, desni 0,4 cm) dubina šara na gumama zadnjih točkova (lijevi 0,5cm, desni0,4cm) kao i da su deformisani (oštećeni) djelovi: zadnji lijevi blatobran, lijevi zadnji migavac, kasa prtljažnika, staklo zadnjeg desnog migavca, prednji branik i prednji desni migavac. </span>
</p>
<p>&nbsp;</p>
<p>
<span class="span1">Iz izvještaja o analizi alkohola u krvi br. 1192/14 od 14.11.2014 godine proizilazi da je kod Dj. V. utvrdjeno prisustvo 0,07 promila (1,604 mmol/L) apsolutnog alkohola u krvi, i da se Dj. V. nalazio u trijeznom stanju. </span>
</p>
<p>&nbsp;</p>
<p>
<span class="span1">Iz izvještaja o analizi uzorka urina br. 09-131/15-909 od 21.01.2015 godine proizilazi da je analizom uzorka urina Dj. V., na moguće prisustvo narkotika, sedativa i ljekova, isti analiziran u SCAN gasnom hromatografu sa masenim detektorom radi moguće identifikacije organskih toksikanata, koji su stabilni na tački ključanja, a koje je moguće identifikovati na navedenom instrumentu, kao i da navedenom analizom nije utvrdjeno prisustvo organskih toksikanata. Dalje proizilazi da je nakon toga uzorak urina analiziran u SIM modu na LCMS-u, odnosno tečnom hromatografu sa masenim detektorom na moguće prisustvo sledećih ljekova: propanolol, verapamirl, promazin, karbamazepin, piramidon, hloropromazin i tioridazin, pa u analiziranom uzorku nije utvrdjeno prisustvo navedenih ljekova. Takodje proizilazi da je uzorak urina analiziran i na prisustvo </span><span class="span1">sljedećih benzodiazepina: midazol, medazepam, flurazepam, bromazepam, nitrozepam, triazolan, oxazepam, lorazepam, diazepam, prazepam i clomazepam, te da na navedenom uzorku nije utvrdjeno prisustvo navedenih benzodiazepina. Analiza navedenog uzorka urina izvršena je u SIM modu na LCMS-u na moguće prisustvo heroina i kodeina, odnosno njihovih metabolita morfina i 6monoacetilmorfina, pa u analiziranom uzorku nije utvrdjeno prisustvo navedenih supstanci. Analizom uzorka urina na LCMS-u na moguće prisustvo benzoylecgonina (metabolita kokaina) nije utvrdjeno prisustvo istog, kao i prisustvo amfetafima i metamfetamina. Konačno proizilazi da je analizom uzorka na tečnom hromatografu sa masenim detektorom na moguće prisustvo 11-hydroxy-delta-9-THC i 11-nor-9-carboxy-delta-9-THC (metabolita THC-a) kao i delta-9-THC utvrdjeno prisustvo: 11-nor-9-carboxy-delta-9-THC-0.03 mg/l. </span>
</p>
<p>&nbsp;</p>
<p>
<span class="span1">Stalni sudski vještak medicinske struke prof. dr. Š. M. je saslušan na glavnom pretresu od 19.01.2016 godine odgovarajući na pitanja stranaka naveo da ka</span><span class="span1">ciga ima protektivnu - zaštitnu ulogu u odvijanju saobraćaja, odnosno štiti vozača motocikla u procesu odvijanja saobraćajne nezgode, te da ona ima takvu ulogu i kada se vozi brzinom od 93 km/h. Po medicinskoj literaturi, najnovijoj, pokazatelji su takvi da kaciga može da zaštiti povrijedjivanje kostiju glave i lica, kada se koristi tzv. Full helmec kaciga, odnosno kaciga koja štiti čitavu glavu, u procentu od 69-88 %. No, medicinska istraživanja, pokazuju da u svakoj saobraćajnoj nezgodi korišćenje kacige ne znači i aposlutno isključenje smrtne posljedice. Vještak je dalje pojasnio da tokom rada obdukcije nije ustanovljeno prisustvo mokraće u mokraćnoj bešici i zbog toga nije radjeno brzo ustanovljavanje mogućeg prisustva kanabisa. Vještak je izjavio da je upoznat s podatkom da je ustanovljeno prisustvo marihuane i to od strane Ekotoksikološkog centra, a ovaj urin je uzet prilikom hitnog zbrinjavanja pokojnog u KC CG u Podgorici. Na pitanje kakva je uloga marihuane ukoliko postoji kod vozača motocikla, vještak je naveo da su i tu vršena različita medicinska istraživanja, i ona govore u prilog činjenici da kod upotrebe marihuane dolazi do gubitka realnog osjećaja za zbivanja u okolini, da su vozači neoprezni, da su refleksi usporeni, pa i pogrešni zbog usporavanja motoričke funkcije mozga i da su ovi simptomi najizraženiji oko 3 sata nakon konzumiranja odnosno zloupotrebe marihuane. Napomenuo je da postoji navodjenje u medicinskoj literaturi jednog istraživanja gdje je uzorak bio 50 000 ispitanika i gdje su ustanovili da upražnjavanje marihuane uvećava i do 50% šansu za povredjivanje u saobraćajnoj nezgodi, a da je istraživanje u Velikoj Britaniji pokazalo da oko 18% svih saobraćajnih nezgoda sa smrtnim ishodom su vezani za prisustvo marihuane kod vozača. Dodao je da postoje više podjela droga, jedna je na depresore i stimulanse centralnog nervnog sistema - CNS-a, te da marihuana spada u stimulanse CNS-a, što znači da pojačavaju moždane funkcije, odnosno da se poboljšava pažnja, a stimulansi CNS-a ako se duže uzimaju izazivaju razdražljivost, subjektivni osjećaj povećane snage i sposobnosti, besanicu, drhtanje ruku i cijelog tijela, te jasnu psihičku i fizičku zavisnost. Svaki od narkotika, odnosno narkotici tipa marihuane izazivaju povećanu želju za povećavanje doze za unošenje narkotika. Odgovarajući na pitanje zastupnika optužbe da li je, imajući u vidu njegov odgovor da je najjače dejstvo marihuane tri sata nakon njenog konzumiranja u analizi koju je vještak imao u vidu i pominjao u svom izjašnjenju, naišao na podatak ili iz kojeg može izvući podatak kada je u konkretnom slučaju konzumirana opojna droga marihuana, vještak je izjavio da se još nije sreo sa takvom vrstom podataka u izvještaju Ekotoksikološkog centra, a što je i razumljivo jer se radi samo o analizi uzorka, a ne o posjedovanju i uzimanju podataka o eventualnom uzimanju i konzumiranju opojne droge. Zavisno o vrsti aparata sa kojima se otkriva, odnosno ustanovljava prisustvo različitih vrsta narkotika u organizmu može se indirektno zaključivati o mogućem intervalu kada je narkotik korišćen, odnosno postoji mogućnost </span><span class="span1">da se marihuana u organizmu otkrije iako je korištena dvije sedmice unazad od nekog dogadjaja, ili od vremena uzimanja uzorka. </span>
</p>
<p>&nbsp;</p>
<p>
<span class="span1">Iz dopisa MUP-a Direktorata za upravne unutrašnje poslove PJ za upravne unutrašnje poslove Podgorica br. 09-UPI-232/16/5545/2 dostavljenog Ovom sudu dana 28.04.2016 godine, proizilazi da je Dj. V. imao izdatu vozačku dozvolu reg.br. ... sa datumom izdavanja 16.08.2011 godine, i rokom važenja do 27.11.2031 godine, a koju je izdao FL G.. Dalje proizilazi da je Dj. V. posjedovao vozačku dozvolu samo za upravljanje vozilom B katerogije, a da je za upravljanje motociklom marke "Jamaha" potrebno posjedovanje A kategorije u vozačkoj dozvoli. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okrivljenog Ke.br. 734/2015 od 04.09.2015 godine proizilazi da isti ranije nije osudjivan. </span>
</p>
<p>&nbsp;</p>
<p>
<span class="span1">Član 27 st. 1 Zakona o bezbjednosti saobraćaja na putevima propisuje da vozač može da se uključi vozilom u saobraćaj na putu sa površine na kojoj se ne vrši saobraćaj ili sa mjesta na kojem je vozilo bilo zaustavljeno ili parkirano samo ako se uvjerio da time neće ometati ostale učesnike u saobraćaju, i ako je o tome na propisan način obavijestio druge učesnike u saobraćaju. </span>
</p>
<p>
<span class="span1">Tokom postupka je nedvosmisleno utvrdjeno da se okrivljeni P. D. nije pridržavao naprijed citiranog saobraćajnog propisa, već je dana xxx godine, oko xx,30 časova, na magistralnom putu P. - P., u mjestu G., O. P., ugrozio saobraćaj i doveo u opasnost život i tijelo ljudi usled kojih propusta je kod drugog nastupila smrt, na način što se upravljajući putničkim vozilom marke "Mercedes" reg. oznaka PG ..., sa betonskog proširenja sa lijeve strane kolovoza posmatrano u pravcu P., uključio u saobraćaj i započeo polukružno okretanje u pravcu P., a da se prethodno nije uvjerio da time ne ometa ostale učesnike u saobraćaju, u trenutku kada je iz pravca P. u pravcu P., nailazio motociklista - oštećeni Dj. V. koji je upravljao motociklom marke "Jamaha" bez reg.oznaka, usled čega je došlo do udara prednjeg dijela motocikla u zadnji dio vozila "Mercedes", kojom prilikom je oštećeni zadobio teške i po život opasne tjelesne povrede u vidu preloma desne strane čeone kosti koja se pruža kracima unazad preko obije polovine prednje lobanjske jame, preko turskog sjedla do prednje strane piramide desne sljepoočne kosti, preloma nosnih kostiju u više koštanih odlomaka, preloma obije jagodične kosti, preloma obije kosti desne podlaktice u donjoj trećini, preloma donje grane lijeve preponske kosti, usljed kojih povrada je ubrzo nastupila smrt.</span>
</p>
<p>&nbsp;</p>
<p>
<span class="span1">Okrivljeni P. tokom postupka nije sporio da je predmetnom prilikom upravljao svojim vozilom marke "Mercedes C" reg. oznaka PG ..., te kada je imao namjeru da preduzme radnju polukružnog okretanja na magistrali s ciljem da ide u pravcu P., i nakon što je propustio nekoliko vozila, koja su nailazila iz pravca P. u pravcu P., te nakon što se uvjerio da više nema vozila, preduzeo je radnju polukružnog okretanja, ali čim je stao na desnu kolovoznu traku, gledano iz pravca P., začuo je jaku škripu, udar, koji je njegovo vozilo zarotiralo i okrenulo u pravcu P.. Tada je odmah izašao iz vozila, shvatio da je njegovo vozilo udarilo u motocikl, pritrčao je vozaču, vidio da je u pitanju Dj. V., kojeg on poznaje po nadimku Ž., nakon čega ga je malo pridigao, dok je on krkljao krv. </span>
</p>
<p>&nbsp;</p>
<p>
<span class="span1">Da se okrivljeni P. D. kritičnom prilikom nije pridržavao odredbe čl. 27 st. 1 ZOBS-a na putevima, nesumnjivo proizilazi iz nalaza i mišljenja, te neposrednog izjašnjenja vještaka saobraćajne struke Č. G., koji ovaj Sud cijeni objektivnim i zasnovanim na pravilima struke i vještine, a iz kojih se nepobitno utvrdjuje da je predmetna saobraćajna nezgoda nastupila kao posljedica nedovoljne pažnje od strane vozača "Mercedes" (dakle </span><span class="span1">okrivljenog P. D.), koji se uključivao sa proširenja koje se nalazi pored magistralnog puta sa desne strane kolovoza, posmatrano prema P., na magistralni put, i imao je namjeru da nastavi kretanje prema P., a da nije propustio motocikl koji se kretao tim putem, sa njegove lijeve strane, i na konfliktnoj dionici imao je namjeru da zadrži pravac kretanja. I materijalna dokazna sredstva, te ostali izvori saznanja o odlučnim činjenicama, provedeni u okviru dokaznog postupka na glavnom pretresu, doprinose stvaranju apsolutno realne slike iz spoljnjeg svijeta na način što omogućavaju objektivno utvrdjianje i fiksiranje mjerodavnih i odlučnih činjenica predmetne saobraćajne nezgode, a u prvom redu zapisnik o uvidjaju ODT-a Podgorica Ktr.br. 1448/14 od 05.11.2014 godine, te zapisnik o uvidjaju saobraćajne nezgode UP CB Podgorica br. 1592/2014 od 05.11.2014 godine sa skicom lica mjesta predmetne saobraćajne nezgode i fotoelaboratom predmetne saobraćajne nezgode br. 1592/2014 od 04.11.2014 godine, iz kojih se na nedvosmislen način utvrdjuju, kako akteri odnosne saobraćajne nezgode, tako stanje i karakteristike kolovoza u vrijeme odvijanja iste, do zatečene pozicije vozila kojim je upravljao okrivljeni, te motocikla kojim je upravljao oštećeni, kao i materijalni tragovi nastali kao posljedica predmetne saobraćajne nezgode. </span>
</p>
<p>&nbsp;</p>
<p>
<span class="span1">Nasuprot navodima branioca okrivljenog, da provedeni dokazi nijesu potvrdili navode optuženja da je predmetna saobraćajna nezgoda nastala krivicom njegovog branjenika, Ovaj sud zaključuje da krivica okrivljenog P. počiva na analizi cjelokupnih rezultata dokazivanja provedenih na glavnom pretresu, a prevashodno nalaza i mišljenja, te neposrednog izjašnjenja vještaka saobraćajne struke, koji je prema stanovištu Ovog suda, na potpuno decidan, objektivan i stručan način opisao sve mjerodavne činjenice koje su od značaja za utvrdjivanje dinamike i toka predmetne saobraćajne nezgode. Medjutim, Sud je stanovišta da na strani okrivljenog postoje brojne olakšavajuće okolnosti koje njega ne oslobadjaju krivice za nastanak predmetne saobraćajne nezgode, ali svakako da im daju drugačiju predstavu i sliku o tome kako se, na koji način i pod kojim uslovima odvijala odnosna saobraćajna nezgoda. U skladu sa tim vještak saobraćajne struke apostrofira okolnost da je oštećeni u cilju izbjegavanja nezgode intenzivno kočio, ali sudar sa vozilom okrivljenog posjedovanom brzinom nije mogao izbjeći budući da je brzina kojom je vožen motocikl bila oko 93 km/h, što je iznad dozvoljene, gdje važi ograničenje od 50 km/h. Prednje navedeno svoju utemeljenost u ovakvom zaključivanju Suda, ogleda se i kroz prizmu činjenice koju je vještak apostrofirao u nalazu i mišljenju, a odnosi se na okolnost da se motocikl kojim je upravljao sada pokojni oštećeni kretao u granicama dozvoljene brzine, sudar sa vozilom okrivljenog bio bi izbjegnut. Nadalje, sada pokojni oštećeni, upravljao je motociklom pod dejstvom elementa THC karboksida koji je glavni sekundarni metabolit THC-a a što se nedvosmisleno zaključuje iz izvještaja o analizi uzorka urina br. 09-131/15-909 od 21.01.2015 godine, pogotovo kada se isti dovede u medjusobnu logičku vezu sa izjašnjenjem stalnog sudskog vještaka medicinske struke prof.dr. Š. M. sa glavnog pretresa, koji Ovaj sud ocjenjuje stručnim i zasnovanim na pravilima medicinske struke i nauke, da kod upotrebe marihuane dolazi do gubitka realnog osjećaja za zbivanja u okolini, da su vozači neoprezni, da su refleksi usporeni, pa i pogrešni zbog usporavanja motoričke funkcije mozga, te da su ti simptomi najizraženiji oko tri sata nakon konzumiranja, odnosno zloupotrebe marihuane. Nadalje, sada pokojni oštećeni pored navedenog, upravljao je i bez kacige koja ima protektivno - zaštitnu ulogu, i koja štiti vozača motocikla u procesu odvijanja saobraćajne nezgode, a po mišljenju vještaka medicinske struke prof.dr. Š. M. da su po medicinskoj najnovijoj literaturi pokazatelji takvi da kaciga može da zaštiti povredjivanje kostiju glave i lica u procentu od 69-88%, što sve jasno implicira zaključak ovog suda da bi posljedice odnosne saobraćajne nezgode bile znatno blaže. Dosledno tome, sada pok. oštećeni u vrijeme odvijanja </span><span class="span1">saobraćajne nezgode, a shodno dopisu MUP-a Direktorata za upravne unutrašnje poslove PJ za upravne unutrašnje poslove Podgorica br. 09-UPI-232/16/5545/2 dostavljen Ovom sudu dana 28.04.2016 godine imao je vozačku dozvolu samo za upravljanje vozilom B kategorije, dok iz istog dopisa proizilazi da je za upravljanje motociklom marke "Jamaha" kojim je u konkretnom slučaju upravljao oštećeni Dj. V., potrebno posjedovanje A kategorije u vozačkoj dozvoli. U sklopu ocjene dokaza Sud je cijenio i izvještaj o vanrednom tehničkom pregledu br. 15 od 10.11.2014 godine sa fotodokumentacijom za pmv "Mercedes" reg. oznaka PG ..., što je prema stanovištu suda, u trenutku neposredno nakon saobraćajne nezgode, bilo neophodno i nužno kako bi se na potpuno jasan i nedvosmislen način utvrdili svi parametri važni za tehničku ispravnost vozila kojim je upravljao okrivljeni. Iz izvještaja o analizi alkohola u krvi br. 1192/14 od 14.11.2014 godine, nesumnjivo proizilazi da se sada pokojni oštećeni Dj. V. nalazio u trijeznom stanju, ali prema zaključivanju Ovog suda, samo u odnosu na prisustvo alkohola u organizmu, ali ne i prisustvo opijata u vidu marihuane, a kako to nepobitno proizilazi iz izvještaja o analizi uzorka urina. Za Sud nema nikakve činjenične dileme da je smrt kod pokojnog oštećenog Dj. V. nastupila usljed oštećenja po život važnih moždanih centara, zbog preloma kostiju i lobanje, što dalje znači i nasilnim putem, a kako to nesumnjivo proizilazi iz obdukconog zapisnika KC CG S.br. 235/14 od 11.11.2014 godine, koji zapisnik Sud cijeni zasnovanim na pravilima medicinske struke i nauke, i kao takvog ga u svemu prihvata. </span>
</p>
<p>&nbsp;</p>
<p>
<span class="span1">Težina odredjenog krivičnog djela prema stanovištu i pravnom rezonovanju Ovog suda najprije se ogleda kroz visinu i raspon propisane kazne za odredjeno krivično djelo, ali pored toga potrebno je uzeti u obzir i jačinu povrede ili ugrožavanja zaštićenog dobra, koja se, svakako u konkretnom slučaju ogleda u gubitku ljudskog života, koji je nenadoknadiv, a prema svim zakonima neprikosnoven, kako bi se na potpuno nedvosmislen način moglo utvrdjivati činjenično stanje koje nastaje kao odraz, u konkretnom slučaju opasne saobraćajne situacije koja je uslovila i gubitkom života sada pok. Dj. V.. No, i pored toga, u obzir treba uzeti i okolnosti pod kojima je krivično djelo učinjeno, pa kod činjenice da je pok. oštećeni u trenutku saobraćajne nezgode svojim motociklom upravljao brzinom koja je za oko 43 km/h veća od dozvoljene, kod činjenice da se isti nalazio pod dejstvom marihuane, da nije imao dozvolu saobraćajnog karaktera za upravljanje motociklom, te da nije imao zaštitnu kacigu, koja bi, svakako uslovila okolnost da posljedice odnosne saobraćajne nezgode budu znatno blaže, to Ovaj sud zaključuje da na strani okrivljenog P. D. postoji niz olakšavajućih okolnosti, koje su po svom karakteru i zbirnom značaju, a po ocjeni Ovog suda, naročito olakšavajuće, i koje, svakako, zaslužuju adekvatnu društvenu reakciju u smislu izražavanja osude za učinjeno, i kroz formu ovog postupka. Medjutim, Ovaj sud je stanovišta da u cilju krivično - pravne zaštite prema okrivljenom, i pored tragičnih posljedica predmetne saobraćajne nezgode nije bilo neophodno i nužno primijeniti efektivnu kaznu zatvora. Ovo posebno pri činjenici što heterogenost životnih situacija, okolnosti pod kojima su se te situacije odvijale, uslovljavaju i primjenu konkretne pravne norme u odnosu na lice koje je obuhvaćeno činjeničnim navodima optuženja, pa sa tih razloga Sud smatra da kod okrivljenog P. D. postoje okolnosti  koje njega svakako ne oslobadjaju od krivice, ali nesumnjivo konkretnoj životnoj situaciji u smislu predmetne saobraćajne nezgode, te tragičnih posljedica iste, daju takav karakter da prema okrivljenom u konkretnom slučaju, a u smislu svega naprijed navedenog, nije bilo nužno primijeniti efektivnu kaznu zatvora. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično - pravne stvari, Ovaj sud zaključuje da su se u naprijed opisanim radnjama okrivljenog P. D. stekli svi subjektivni i objektivni elementi bića krivičnog djela teško djelo protiv bezbjednosti javnog saobraćaja </span><span class="span1">iz čl. 348 st. 4 u vezi čl. 339 st. 3 u vezi st. 1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju saobraćajnog propisa iz čl. 27 st. 1 ZOBS-a na putevima, i u odnosu na posljedicu manifestovanu u smrti oštećenog, postupao sa svjesnim nehatom kao oblikom krivice, budući da je bio svjestan da nepridržavanjem naprijed citiranog saobraćajnog propisa može ugroziti saobraćaj i može nastupiti smrtna posljedica kod oštećenog, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, Sud je u odsustvu otežavajućih okolnosti kao olakšavajuću okolnost na strani okrivljenog cijenio doprinos oštećenog nastanku predmetne saobraćajne nezgode, koja činjenica je utvrdjena nalazom i mišljenjem vještaka saobraćajne struke, odnosno okolnosti pod kojima je krivično djelo učinjeno, porodične prilike, odnosno okolnost da se radi o ocu jednog djeteta, imovinske prilike, odnosno loše imovno stanje, a posebno raniju neosudjivanost okrivljenog utvrdjenu uvidom u izvod iz registra kaznenih evidencija, koja ukazuje da se radi o licu koje nije sklono vršenju krivičnih djela, koje okolnosti je Sud cijenio, shodno čl. 45 st. 3 Krivičnog zakonika Crne Gore, kao naročito olakšavajuće, poštujući granice ublažavanja propisane čl. 46 st. 1 tač. 4 Krivičnog zakonika Crne Gore, i okrivljenom kaznu ublažio po mjeri, pa je Sud imajući u vidu uz navedeno i stepen krivice okrivljenog, istom utvrdio kaznu zatvora u trajanju od 10 mjeseci, a potom nalazeći da, radi krivično - pravne zaštite, nije nužno da okrivljeni naprijed utvrdjenu kaznu zatvora i efektivno izdržava, istu uslovio sa rokom provjere u trajanju od dvije godine, čime će se, prema stanovištu Ovog suda, pored svrhe propisivanja i izricanja uslovne osude iz čl. 52 Krivičnog zakonika Crne Gore, ostvariti i opšta svrha propisivanja i izricanja krivičnih sankcija iz čl. 4 st. 2 Kivičnog zakonika Crne Gore. </span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio primjenom čl. 226, 227 i 229 Zakonika o krivičnom postupku i obavezao okrivljenog da na račun budžetskih sredstava Crne Gore na ime troškova krivičnog postupka uplati ukupan iznos od 357,50 €, koji troškovi se odnose na izradu nalaza i mišljenja vještaka saobraćajne struke u iznosu od 82,50 €, te pojašnjenje vještaka saobraćajne struke u iznosu od 44,00 €, na izradu nalaza i mišljenja po vještaku medicinske struke u iznosu od 121,00 €, te pojašnjenje vještaka medicinske struke u iznosu od 110,00 €, dok je sudski paušal u iznosu od 50,00 € odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 27.05.2016  godine</span>
</p>
<p>&nbsp;</p>
<p>
<span class="span1">    ZAPISNIČAR,                   </span><span class="span1"></span><span class="span1">                                       SUDIJA,</span>
</p>
<p>
<span class="span1">Valentina Vukašinović</span><span class="span1"></span><span class="span1">             </span><span class="span1">     Larisa Mijušković- Stamatović</span><span class="span1"></span>
</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">-ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">- Braniocu okrivljenog </span>
</p>
<p>
<span class="span1">SUDIJA,</span>
</p>
<p>
<span class="span1">________________________</span>
</p>
<p>&nbsp;</p>
<p>
<span class="span1">Postupljeno dana_____________</span>
</p>
<p>
<span class="span1">Namještenik________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
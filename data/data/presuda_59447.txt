<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. br. 246/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Lekovića kao predsjednika vijeća, i sudija porotnika S. D. i J. F. kao članova vijeća, uz učešće zapisničara Ane Stanišić, u krivičnom predmetu protiv okrivljenog V. A. zbog krivičnog dijela nasilničko ponašanje iz čl. 399 Krivičnog zakonika Crne Gore, po optužnici ODT iz Bara KT. br. 212/09 od 23.06.2009. godine, nakon održanog usmenog i javnog glavnog pretresa, u prisustvu okrivljenog i zastupnika optužbe zamjenika VDT Višnje Medojević, dana 15.04.2010 godine donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni V. A., od oca N. i majke M. rođene M., rođen ... godine u Pljevljima, sa prebavilaštem u Baru, Č., sa privremenim boravkom u B., S., ul. A. M. kod K. I., Musliman, državljanin Crne Gore, radnik, razveden, otac jednog djeteta, završio osnovnu školu, srednjeg imovnog stanja , neosuđivan, </span>
</p>
<p class="p2"></p>
<p class="p3">
<span>K r i v  je</span>
</p>
<p class="p2">
<span>Zato što je: </span>
</p>
<p class="p2"></p>
<p class="p2">
<span>Dana 09.aprila 2009 godine, oko 04.00 časova, u stanu oštećene S. V. u M. n. u Baru, vršenjem nasilja prema istoj, ugrozio njeno spokojstvo, na način što je bez ikakvog povoda fizički nasrnuo na oštećenu i više puta je udario pesnicama po glavi i tijelu, stavljajući joj ruku na usta kako ista ne bi mogla da vrišti, a zatim je nastavio da je udara, nanoseći joj povredu ličnog dijela glave u vidu nagnječina kože, krvnih podliva kože i otoka kože nosne piramide, lijevog jagodičnog predjela, lijeve strane gornje usne, spoljašnjeg  usnog  otvora i lijeve slijepoočne regije glave i povrede u vidu ogrebotine kože oba zgloba ručja, koje povrede predstavljaju  laku tjelesnu povredu. </span>
</p>
<p class="p2"></p>
<p class="p2">
<span>- čime je izvršio krivično djelo-nasilničko ponašanje iz čl. 399 Krivičnog zakonika Crne Gore. </span>
</p>
<p class="p2"></p>
<p class="p2">
<span>Pa mu sud primjenom čl. 4, 32, 36, 42 , 52, 53 i 54 KZ CG i 359, 360 i 364 ZKP-a izriče</span>
</p>
<p class="p2"></p>
<p class="p3">
<span>U S L O V N U   O S U D U</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine ne izvrši novo krivično djelo.</span>
</p>
<p class="p2"></p>
<p class="p2">
<span>Okrivljeni  je dužan da plati troškove krivičnog postupka u iznosu od</span><span class="s1">  </span><span>100 eura, u roku od 15 dana od dana pravosnažnosti presude pod prijetnjom izvršenja. </span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnicom ODT iz Bara Kt. br. 212/09 od 23.06.2009 godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p2"></p>
<p class="p2">
<span>Okrivljeni u svojoj odbrani naveo da je sa S. V. izlazio šest mjeseci i da za sve vrijeme dok je bio u vezi sa njom nije bilo nikakvih problema. Kritične večeri 08.04.2009. godine oko 23, 20 časova, našli su se u gradu i izašli na piće. Tom  prilikom su oboje konzumirali alkohol u većim količinama. Negdje oko 01,30 časova pošli su kod V. u njen iznajmljen stan u M. n. u Baru. Dok su sjedili uzeo je njen telefon i prelistao joj poruke, a u telefonu je naišao na broj telefona koji nije bio memorisan ni pod kakvim imenom, što je kod njega izazvalo sumnju i nelagodu. Pitao je čiji je to broj, međutim ona nije htjela da mu odgovori, a davala je različita objašnjenja. U jednom trenutku izgubio je kontrolu nad sobom i udario V. otvorenom šakom u predjelu lica više puta. Nakon ovih udaraca ona je počela da viče i histeriše, a on je još nekoliko puta udario, i nastavili su da se raspravljaju. Kada se smirio V. je htjela da izađe iz stana histerišući. Krenula je prema vratima, on je ustao i stao ispred nje. Kada je počela da vrišti, on joj je stavio ruku preko usta kako komšiluk ne bi čuo šta se događa jer je bilo poslije ponoći i ljudi su spavali. Negirao je da je nakon što se vratio u stan ponovo udarao pesnicama po glavi i tijelu , pa je pošto je V. bila u prilično pijanom stanju poveo je do kupatila i pomogao joj da se istušira,  a zatim je smjestio u krevet.  Izrazio je žaljenje što je udario V. i istakao da to ne bi uradio da je bio trijezan .  </span>
</p>
<p class="p2"></p>
<p class="p2">
<span>Sud je u dokaznom postupku na glavnom pretresu pročitao izvještaj ljekara Službe hitne pomoći Doma zdravlja u Baru na ime S. V. od 09.04.2009 godine , izvještaj ljekara Specijaliste Opšte bolnice „Blažo Orlandić“ u Baru na ime S. V. od 09.04.2009 godine, nalaz i mišljenje vještaka medicinske struke dr. B. B. od 16.06.2009. godine, izvod iz KE za okrivljenog V. A. pribavljen od UP PJ Pljevlja br. ... od 26.05.2009. godine. </span>
</p>
<p class="p2"></p>
<p class="p2">
<span>Iz nalaza i mišljenje vještaka medicinske struke dr. B. B. od 16.06.2009. godine, proizilazi da je S. V. zadobila povrede ličnog dijela glave u vidu nagnječina kože, krvnih podliva kože i otoka kože, nosne piramide, lijevog jagodičnog predjela, lijeve strane gornje usne spoljašnjeg usnog otvora i lijeve sljepočne regije glave koje su nastala djelovanjem zamahnute tupo-tvrde sile ravne površine slabijeg inteziteta djelovanja  koja je sila djelovala na glavu povrijeđene u četiri navrata od naprijed i nešto više sa lijeve strane, dovodeći do nastanka negnjenčina kože pomenutih predjela glave. Dalje proizilazi da su ove povrede nastale kratko vrijeme jedna za drugom i u momentu kada je povrijeđena ličnim dijelom glave njenim prednje-lijevim dijelom, bila okrenuta ka sili koja je dovela do nastanka ovih povreda, a ove povrede su  mogle nastati djelovanjem zamahnute pesnice. Takođe  iz nalaza proizilazi da je povrede u vidu ogrebotine kože oba zgloba ručja nastale djelovanjem nokata prstiju šake, povlačenjem ili hvatanjem povrijeđene za šake obije ruke, te osim oštećenja površinskog sloja kože, dublje strukture ruku povrijeđene, ostale su nepovrijeđene. Vještak je ove povrede pojedinačno i u svom zbiru kvalifikovao kao  laka tjelesna povreda. </span>
</p>
<p class="p2">
<span> </span>
</p>
<p class="p2">
<span>Iz izvoda iz KE za okrivljenog V. A. pribavljen od UP PJ Pljevlja br. ... od 26.05.2009 godine, utvrđeno je da okrivljeni nije evidentiran u  kaznenoj evidencije ovog centra. </span>
</p>
<p class="p2"></p>
<p class="p2">
<span>Sud je rješenjem donesenim na glavnom pretresu odlučio da se neće saslušavati oštećena S. V., s obzirom da bi postupak njenog saslušanje vodio odugovlačenju postupka, a i sa razloga što je stanje stvari u dovoljnoj mjeri razjašnjeno. </span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni izvršio krivično djelo na način opisan u izreci presude. Okrivljeni je u svojoj odbrani priznao izvršenje krivičnog djela u bitnom navodeći da je oštećenu S. V. udario otvorenom šakom u predjelu lica više puta, te da je nakon što je počela da viče i histeriše, još nekoliko puta udario, kao i da joj je stavio ruku preko usta kako komšiluk ne bi čuo da vrišti. Njegovo priznanje je potvrđeno nalazom i mišljenjem vještaka med. struke B. B. koji je u svom nalazu istakao da su povrede kod oštećene nastale za kratko vrijeme jedna za drugom u momentu kada je povrijeđene ličnim dijelom glave, njenim prednje lijevim dijelom, bila okrenuta ka sili koja je dovela do nastanka ovih povreda, a da su ove povrede mogle nastati djelovanjem zamahnute pesnice. Dovođenjem u vezu priznanja okrivljenog sa nalazom i mišljenjem vještaka medicinske struke jasno je da su povrede koje je zadobila oštećena nastale djelovanjem stisnute pesnice od strane okrivljenog. Sud je iskaz okrivljenog cijenio kao potpun i uvjerljiv, dok je  nalaz i mišljenje vještaka cijenio kao objektivan i stručan te mu kao takvom  poklonio punu vjeru.  </span>
</p>
<p class="p2"></p>
<p class="p2">
<span>Okrivljeni je vršenjem nasilja prema oštećenoj V. ugrozio njeno spokojstvo jer je bez valjanog povoda udarao rukama po glavi i tijelu, koje je rezultiralo nanošenjem lake tjelesne povrede kod oštećene S. V..  </span>
</p>
<p class="p2"></p>
<p class="p2">
<span>Okrivljeni je krivično djelo nasilničko ponašanje izvršio sa direktnim umišljajem jer je bio svjestan da svojim ponašanjem ugrožava spokojstvo oštećene, pa je očigledno da je htio to da učini, čime su se u radnjama okrivljenog ostvarili svi subjektivni i objektivni elementi krivičnog djela koje mu je stavljeno na teret.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 KZ CG. Od olakšavajućih okolnosti sud je cijenio priznanje okrivljenog, lične i porodične  prilike okrivljenog jer je u pitanju otac jednog  djeteta, te njegovu raniju neosuđivanost. Otežavajućih okolnosti na strani okrivljenog nije bilo. Imajući u vidu navedene olakšavajuće, a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 202 st.1 ZKP-a. Okrivljeni je dužan da plati troškove krivičnog postupka u iznosu od 100 € u roku od 15 dana od dana pravosnažnosti, pod prijetnjom izvršenja, koji troškovi se odnose na troškove vještačenja vještaka medicinske struke u iznosu od 75 evra kao i troškove rada suda koji su određeni prema trajanju, složenosti krivičnog postupka i imovinskih prilika okrivljenom.</span>
</p>
<p class="p2"></p>
<p class="p2">
<span> Na osnovu izloženog odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 15.04.2010.godine</span>
</p>
<p class="p2"></p>
<p class="p2"></p>
<p class="p2">
<span> ZAPISNIČAR,				         		PREDSJEDNIK VIJEĆA SUDIJA</span>
</p>
<p class="p2">
<span>   Ana Stanišić 				                      		   Aleksandra Leković</span>
</p>
<p class="p2"></p>
<p class="p2"></p>
<p class="p2">
<span> </span>
</p>
<p class="p2">
<span>PRAVNA POUKA:Protiv ove presude može se  izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p4"></p>
<p class="p4"></p>


</body>
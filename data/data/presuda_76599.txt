<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">                                </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              </span><span class="span1">K.br.64/12</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> u vijeću sastavljenom od sudije Jović Dragoja, kao predsjednika vijeća, sudije Dragane Đuranović i Snežane Aleksić, kao članova vijeća, uz učešće namještenika suda Cupara Mile, kao zapisničara, u predmetu protiv optuženog LJ.I., zbog krivičnog djela </span><span class="span2">silovanje iz člana 86 stav 2 u vezi stava 1 KZ RCG u sticaju sa krivičnim djelom - razbojništvo u pokušaju iz člana 242 stav 4 u vezi stava 1 Krivičnog zakonika u vezi člana 20 Krivičnog zakonika, </span><span class="span2">nakon održanog glavnog pretresa dana 13.01.2014. godine, sa kojeg je bila isključena javnost i kome su prisustvovali Miloš Šoškić, zamjenik Višeg državnog tužioca u Podgorici, optuženi Lj.I. i njegov branilac M.D., advokat iz Podgorice,  donio je 16.01.2014. godine i javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Optuženi LJ.I.</span><span class="span2">, od oca R. i majke N., rođene M., rođen ... godine u P., pismen, nezaposlen, oženjen, otac troje djece, nije služio vojsku, po zanimanju automehaničar, lošeg imovnog stanja, stalno nastanjen u H.N. - P. .., osuđivan presudom Osnovnog suda Herceg Novi, K.br. 8/03 od 11.06.2003. godine, zbog krivičnog djela iz čl. 36 st. 1 KZ CG, na kaznu zatvora u trajanju od dva mjeseca, presudom Osnovnog suda u Kotoru K.br. 449/02 od 29.04.2004. godine, zbog krivičnog djela iz čl. 239 st. 1 KZ CG, u produženom trajanju, na kaznu zatvora u trajanju od dva mejseca uslovno na jednu godinu </span>
</p>
<p>&nbsp;</p>
<p>
<span class="span2">na osnovu člana 373 tačka 2 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span2">Dana 19.01.2002. godine, oko 03,15 časova, u H.N., svjestan svoga djela čije je izvršenje htio upotrebom sile prinudio na obljubu, na naročito ponižavajući način, oštećenu P.F.K., na način što je u stanu oštećene, a nakon što je prijetnjom da će joj provaliti vrata primorao da mu otvori i pusti ga  u stan, koji se nalazi u B. ulici broj .., oštećenoj je dok je sjedio pored nje u stanu fizičkom silom strgao donji dio pidžame sa čarapama i gaćicama, pa je oštećenoj, kada mu je rekla da je pusti, rekao da ćuti i okrenuo je ka sebi, kada je izvadio svoj polni organ, koji je, iako se oštećena opirala tako što se trzala, stavljao u njen polni organ, povremeno pokušavajući da joj svoj polni organ stavi u čmar, da bi joj nakon toga u njen polni organ stavio šteriku i pokušao da ugura flašu, nakon čega je ejakulirao na grudima oštećene i otišao u kupatilo, kojom prilikom je oštećenoj nanio lake tjelesne povrede u vidu dva rascjepa kože u predjelu polnih organa medijalnoj liniji dužine po 1 cm i širine 2 mm, jedan rascjep ulijevo promjera 5 x 2 mm, tačkastog krvnog podliva na prednjem zidu vagine na površini 3 x 4 cm i tačkastog krvnog podliva na zadnjem zidu vagine promjera 4 x 5 cm, nakon čega je kada se vratio iz kupatila, svjestan svoga djela čije je izvršenje htio upotrebom sile protiv oštećene P.F.K., pokušao da oduzme tudju pokretnu stvar u namjeri da sebi pribavi protivpravnu imovinsku korist u iznosu od preko 150,00 €, na način što je uzeo tašnu oštećene i stavio ruku u nju u namjeri da oduzme i prisvoji sav novac koji bi u njoj našao, pa kada ga je oštećena pitala hoće li pare i izašla na balkon da zove pomoć, izašao je za njom, stavio joj ruku preko usta i rekao da ćuti, a zatim joj je zadao udarac nogom u predjelu lijeve strane grudnog koša, nakon čega je, kada su se vratili u sobu uzeo vaznu sa stola i rekao oštećenoj: "droljo, kurvo gdje su pare", gadjao je vaznom i pogodio je u predjelu čela, a zatim joj opet nogom zadao udarac u predjelu lijeve strane grudnog koša govoreći joj  „droljo, kurvo gdje su pare", a sve u namjeri da mu oštećena preda sav novac koji je imala, nanoseći joj tom prilikom tešku tjelesnu povredu u vidu preloma VIII i IX rebra sa lijeve strane sa dislokacijom i krvnog podliva i dvije rane razderine u desnom čeonom predjelu, pa kako mu oštećena nije predala novac niti ga je našao u njenom stanu napustio je stan. </span>
</p>
<p>&nbsp;</p>
<p>
<span class="span2">- čime bi izvršio krivično djelo - silovanje iz člana 86 stav 2 u vezi stava 1 KZ RCG u sticaju sa krivičnim djelom - razbojništvo u pokušaju iz člana 242 stav 4 u vezi stava 1 i  člana 20 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Na osnovu člana 239 stav 3 ZKP-a oštećena P.F.K. upućuje se da imovinsko pravni zahtjev za naknadu štete može ostvarivati u parničnom postupku.</span>
</p>
<p>&nbsp;</p>
<p>
<span class="span2">Troškovi krivičnog postupka u iznosu od 1.263,00 eura padaju na teret budžetskih sredstava suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom VDT-a u Podgorici Kt. br.18/02 od 06.02.2002. godine, izmijenjenom na glavnom pretresu, prije davanja završne riječi, stavljeno je na teret optuženom LJ.I., izvršenje krivičnih djela u sticaju, koja su činjenično bliže opisana u izreci presude. </span>
</p>
<p>&nbsp;</p>
<p>
<span class="span2">Sud je u dokaznom postupku neposredno saslušao oštećenu P.F.K. i u skladu sa zakonom pročitao</span><span class="span1"> </span><span class="span2">iskaze svjedoka B.Z. i Ra.S., nalaz i mišljenje vještaka medicinske struke dr Č.Dr. Ki.br.13/02 od 27.01.2007. godine kao i njeno neposredno izjašnjenje na glavnom pretresu, nalaz i mišljenje vještaka biohemijske struke dr R.F. od 03.01.2002. godine i njeno neposredno izjašnjenje na glavnom pretresu, nalaz i mišljenje Komisije vještaka od 31.05.2011. godine, čiji se predstavnik psihijatar dr. Ž.G. neposredno izjašnjavao na glavnom pretresu, Izvještaj specijaliste dr R.S. br. 1949 od 19.01.2002. godine, zapisnik o uvidjaju MUP-a CB Herceg Novi od 19.01.2002. godine, izvod iz kaznene evidencije izdat od PJ Podgorica br. 29-245/07-3351/2-699 od 21.02.2007. godine, te je izvršio  uvid u fotoelaborat br. 21/02 CB Herceg Novi, pa će ocjena tih izvedenih dokaza nadalje biti bliže navedena i obrazložena u smislu čl. 18, 360 i 369 ZKP-a.</span>
</p>
<p>&nbsp;</p>
<p>
<span class="span2">Sud je isključio javnost za cio tok glavnog pretresa radi zaštite ličnog i porodičnog života oštećene P.F.K.</span>
</p>
<p>&nbsp;</p>
<p>
<span class="span2">Optuženi u izjavi pred istražnim sudijom tvrdi da je imao dobrovoljni odnos sa oštećenom u njenom stanu, u koji je oko 0,2 - 0,3 sata, došao sa svojim drugom B.Z., koji mu je i predložio da svrate kod nje, dok ga je prevozio do kuće. Tvrdi da je kod P.K. bio i prije Nove godine, jer je od Z. i nekih momaka saznao da pruža seksualne usluge za novac, pa je svratio u isti stan u kojem ga je za 20 eura oralno zadovoljila. Tom prilikom joj je rekao svoje ime i šta radi. Prije nego što je ušao sa Z. kucali su na vrata i kada je upitala "ko je", B. joj je odgovorio O.(nadimak) i I. Ona je samo prokomentarisala "pa gdje ovako kasno" i otključala vrata. Ušli su u jednu malu prostoriju i vidio je da na sebi ima neku majicu, pidžamu i papuče. Kada su zajedno sjeli na kauč pitala ih je zašto su došli tako kasno, pa kada su joj odgovorili da ona zna počela je da otkopčava njegov šlic. Poslije toga, kada joj je stavio ruku na nogu počela se sama skidati i kada je ostala samo u majici i on je skinuo pantalone do koljena. Uzela je njegov polni organ i kada su legli na kauč stavila ga je u njen polni organ, dok je B. otišao u jedan ćošak i sjeo na stolicu. Sjeća se da je svršio po krevetu ili njenoj nozi. Poslije toga je otišao u WC, gdje se umio, oprao i zadržao jedno vrijeme, jer mu je bilo muka od pića koje je u toj noći počeo da pije oko 21,00 sat, zajedno sa Z., u više ugostiteljskih objekata u H.N.. Kada je izašao iz kupatila vidio je na kauču Z. sa spuštenim pantalonama do koljena i potpuno nagu K. i pretpostavlja da su završili, dok je on bio unutra. Sjeli su na fotelju gdje se nalazila jedna tašna, koju je ona odmah zatražila da joj je doda. Kada je upitao zašto i dobio odgovor, da ne bi ukrao pare, uzeo je tašnu i istresao njen sadržaj na pod. Tada je ona ustala sa kauča, pa je uplašen da ga ne optuži za krađu novčanika skinuo jaknu i rekao da ga pretrese i da on vidi koju igru ona igra. Ništa mu nije govorila, već je samo pokupila stvari i sjela. Nakon toga je gađao sa jednim upaljačem i rekao "sad ćeš da kažeš gdje ti je novčanik". Zna da je pogodio, ali ne i u koji dio tijela. Ona je ustala, izvinula se i rekla da zna da joj je novčanik u kuhinji, ali ipak nije otišla da ga tamo uzme, nego je ostala na kauču da razgovara sa B. U jednom trenutku kada mu je rekao "oćemo li" ona je ustala i pitala gdje su pare. Trebali su da plate 50 DM, ali nijesu imali novca kod sebe. On joj je tada rekao da nemaju para, a B. da su komšije i da će joj sutra donijeti novac. Čim su izašli iz stana počela je da viče i traži pare a oni su otišli u njegov stan iako je B. govorio da će ići do kuće i donijeti joj novac. U njegovoj kući su lišeni slobode sjutradan oko 10,00 časova.</span>
</p>
<p>&nbsp;</p>
<p>
<span class="span2">Na kraju je pojasnio, da je cijelo vrijeme u stanu bilo upaljeno svijetlo, da nikakve predmete nije dirao osim što je po izlasku iz kupatila podigao sa poda jedan uramljeni goblen i stavio na zid. Tvrdi da joj niko od njih nije prijetio i prisjetio se, da su se prvi put, kada je sam dolazio pogađali oko visine usluge, jer su joj trebale pare zbog dolaska sina ili djece. Kroz odgovor na postavljeno pitanje tužioca, on je naveo, da je B., kasnije u kući pričao da ga je oralno zadovoljavala i molila da stavi njegov u njen polni organ a da li je to uradio ne zna, jer o tome nijesu dalje pričali. Takođe je naveo da se u kupatilu zadržao desetak minuta jer je i povraćao, te da dok su bili u njenom stanu ona nije izlazila na balkon, a njenu viku i galmu, nakon njihovog izlaska iz stana mogao je neko čuti iz te zgrade.</span>
</p>
<p>&nbsp;</p>
<p>
<span class="span2">U odbrani na glavnom pretresu od 27.11.2006. godine ponovo se bavio njihovim prvim susretom i rekao, da su oni i tada imali polni odnos koji je platio 30 DM, ali da su joj i ovaj put dali nešto novca, čijom visinom nije bila zadovoljna i da se prestala buniti kada joj je Z. obećao da će sjutradan donijeti razliku. Takođe je istakao, da je razgovor u njenom stanu tekao normalno i da ona tom prilikom nije vikala, niti galamila.Predočene razlike u odnosu na raniji iskaz, u kojem je tvrdio da je za oralno zadovoljenje platio 20 DM, da te večeri on i Z. nijesu imali para, te da je zbog toga K. tražila pare i tako vikala da je zgrada odlijegala, nije mogao da objasni, rekavši da ne zna zašto je tada govorio, pa je u tom dijelu svoje odbrane ostao pri onome što je izmijenjeno govorio na glavnom pretresu.</span>
</p>
<p>&nbsp;</p>
<p>
<span class="span1">Svjedok oštećena P.F.K.</span><span class="span2"> je pet godina prije ovog događaja došla u H.N. iz S., zbog problema i ozbiljnih bračnih nesuglasica sa njenim suprugom koji je čak pokušao da je liši života. U H.N., u kojem se rodila, kupila je garsonjeru u B. ulici od novca koji je podijelila sa suprugom od prodatog stana u S. Radilo se o garsonjeri od 20 kvadrata sa kuhinjicom, jednom sobom, kupatilom i terasom, koja se nalazila na spratu sa još dva stana. Nije imala nikakvih primanja pa je pokušavala da se zaposli i uspjela je da nađe jedan posao u M. Čuvala je jednu stariju osobu, ali su je dvojica nepoznatih muškaraca silovali i izbacili na ulicu. I prije tog događaja dešavale su joj se slične stvari u H.N. Podnijela je krivičnu prijavu zbog silovanja protiv osobe čije je ime navela, ali je na molbu njegove majke promijenila svoj iskaz. Bila je u veoma lošim odnosima i sa svojim ocem zato što nije prihvatila da bude podređena, te je zbog toga i izbacio iz stana. Navela je da poznaje B. odavno kao i njegove roditelje. Predstavila ga je kao ljubaznog dečka koji se uvijek javljao i pozdravljao je po njenom nadimku K. Tvrdi da Lj. I. uopšte nije poznavala. Mjesec dana prije kritičnog događaja B. je dolazio ispred njenog stana sa jednim momkom i nudio 50 DM da se zabave, ali je odbila tu njegovu ponudu i oni tada nijesu ulazili u stan. </span>
</p>
<p>&nbsp;</p>
<p>
<span class="span2">Tod dana je kupila šteriku, jer je te večeri blok koji stanuje trebao da bude isključen, zbog restrikcije električne energije između 19 i 23 sata, ali ne zna zbog čega do toga nije došlo i pretpostavlja da je ta odluka promijenjena. Oko 03:15 probudilo je zvono na vratima, pa je iz kreveta pitala ko je i čula iz hodnika prezime Lj. i još tiše izgovoreno B. Kada im je odgovorila da neće otvoriti nastavili su da zvone i po njenoj procjeni to je trajalo oko par minuta. U jednom trenutku začula je udarce po vratima i da neko od njih govori da otvori vrata jer će ih razvaliti, pa je tek tada ustala i otvorila vrata. Na sebi je imala donji dio pidžame, majicu na tregere i preko nje majicu roze boje, bademantil i čarape. Kada je otključala vrata vidjela je B. i jednog nepoznatog momka, pa ih je upitala zašto su došli. Nijesu joj ništa odgovorili, nego su ušli unutra i zatvorili vrata. Prvo je ona sjela na krevet na kome je spavala, pa onda B. sa njene </span><span class="span2">desne i taj nepoznati momak sa lijeve strane. Misli da su bili pijani i da je taj momak nakon što je sjeo razbio nogom, ne zna da li slučajno ili namjerno, jedan tanjir koji se nalazio na stolici. Na tom tanjiru bila je zalijepljena šterika koju je pripremila za slučaj nestanka električne energije, a pored nje i ona druga koju je tog dana kupila za rezervu. Nakon ovog događaja utvrdila je da je policija uzela šteriku koja je bila zalijepljena na tanjiriću, ali ne i onu drugu. Dok su sjedjeli na krevetu Lj. joj je skinuo donji dio pidžame sa čarapama i gaćicama i dok je to radio zaključila je da su došli zbog toga što su htjeli da imaju odnos, pa im je, kako je navela, dosta glasno rekla "pustite me". Jedan od njih stavio joj je ruku na usta i rekao da ušuti. Tada joj je Lj. rekao "okreni se ovamo", uhvatio je objema rukama prema sebi i potom stavio svoj u njen polni organ, dok je B. tražio da ga oralno zadovolji. U jednom trenutku Lj. je izvadio polni organ i u njen stavio šteriku. Imala je sa Lj. odnos otpozadi i za to vrijeme B. više ništa nije radio, jer je bio toliko pijan da se samo okrenuo u stranu. Nakon toga Lj. je izvadio šteriku iz njenog polnog organa i potom svršio na njene grudi, te sjeo na susjedni krevet. Na tom krevetu su se nalazila dva goblena, koji je prije njihovog dolaska skinula sa zida, pa je on podigao jedan i zaprijetio, da ukoliko ne zadovolji njegovog prijatelja, da će joj sve to sasuti u glavu. Opisujući tu situaciju rekla je da se nije posebno uplašila, ali je možda malo i osjećala strah. Okrećući se prema B. uočila je da Lj. uzima njenu tašnu u kojoj su se nalazila dokumenta  i novčanik sa 15 DM. Međutim, kasnije se sjetila da joj je novčanik u ormanu, u kuhinji, ali mu je tada rekla "šta hoćeš, hoćeš pare" nakon čega  je on ustao i stao ispred nje rekavši "jesu li u mene". Misleći da je novac kod njega odgovorila mu je "jesu, u tebe su" i nakon toga je ustala i krenula prema vratima. On je krenuo za njom i pitao je gdje će, a kada je potom povukao ka sebi krenula je ka balkonu i uspjela da izađe na terasu vičući "ljudi upomoć". Stavio joj je ruku na usta i rekao da ušuti i potom udario nogom po lijevoj rebarnoj strani. Kada se vratio u sobu i ona je ušla za njim, ali je tada uzeo vaznu sa stola i rekavši droljo, kurvo, gdje su pare bacio u njenom pravcu i uspio da pogodi u predjelu čela. Potom je upitao čije su slike na zidu i kada mu je odgovorila njene djece uzeo je uramljenu zastakljenu fotografiju i polomio od sto ili krevet, ponovo je pitajući "gdje su pare". Polomljeno staklo od rama je ostalo na krevetu. Ponovo je otišla na balkon i kada se vratila vidjela je da B. onako mamuran stoji u sobi. Tada je Lj. po drugi put udara nogom u predjelu rebara po lijevoj strani, nastavljajući da je vrijeđa i govori droljo, kurvo, gdje su pare. Na kraju je povukao B. za jaknu i izveo iz stana, a ona je otišla u kupatilo da zaustavi krv koja joj je curila sa čela. Nije u tome uspjela, pa je stavila neku krpu na čelo, izašla napolje i pozvonila na jedan od stanova u komšiluku. Komšinica koja joj je otvorila rekla je da nije ništa čula i vratila se zajedno sa njom u stan i kada je vidjela kakvo je stanje prokomentarisala je "strašno" i potom pozvala policiju. Uskoro su došli policajci izvršili uviđaj i odveli je kod ljekara i ginekologa na pregled, te na kraju u policijsku stanicu radi davanja izjave.</span>
</p>
<p>&nbsp;</p>
<p>
<span class="span2">Kroz odgovore na postavljena pitanja je najprije rekla da joj je Lj. u jednom trenutku pokušao da ugura vaznu u njen polni organ ali je naknadno pojasnila da se radilo o flaši sa širim grlićem koji je dobila iz humanitarne pomoći i da je uzela policija nakon uviđaja. Takođe je rekla da je Lj. pokušao da ima sa njom i analni odnos, ali do toga nije došlo.</span>
</p>
<p>&nbsp;</p>
<p>
<span class="span2">Nakon četiri dana 29.01.2002. godine pristupila je bez poziva u sud, sa objašnjenjem da želi neke stvari da pojasni, te je započela svoj iskaz rečenicom "nakon što sam dala taj iskaz i nakon što sam pročitala svoj iskaz i potpisala zapisnik zbog toga što </span><span class="span2">sam ovdje izjavila grizla me savjest i dva dana nijesam spavala". Nadalje je navela, da su oni te noći došli po dogovoru i da su bili pijani, te da u prvom trenutku nije htjela da otvori, ali kada je to uradila sve što se sa njim kasnije dešavalo bilo je sa njene strane dobrovoljno. Nastanak povreda je objasnila međusobnim guranjem po stanu i padom po kupatilu.</span>
</p>
<p>&nbsp;</p>
<p>
<span class="span2">U svojoj prvoj izjavi na glavnom pretresu na zapisniku od 26.11.2006. godine je navela, da je od 1999. godine, od kada je došla u H.N., živjela veoma teško i da je u tom periodu četiri puta silovana i prebijana. Tri puta su je silovala nepoznata lica iz R.S. i zato te slučajeve nije prijavljivala policiji, dok je M. Nj. iz B. prijavila, ali je na molbu njegovih roditelja promijenila iskaz pred sudom i pomogla da bude oslobođen. Međutim, njegovi roditelji su je prevarili i nisu joj dali obećani iznos od 5.000 DM. </span>
</p>
<p>&nbsp;</p>
<p>
<span class="span2">Na pitanje branioca je odgovorila, da je te večeri bila restrikcija, potpuni mrak u stanu i nije bila u mogućnosti da vidi i zapamti lik onog koji je silovao i došao sa B.. Nadalje je pojasnila, da je pred policijom i B. označila kao lice koje je silovalo, jer joj je stavljao u polni organ bocu i govorio da ga oralno zadovolji. Takođe je odgovorila, da ne bi promjenila izjavu i kada bi joj optuženi ponudio 5.000 DM, jer živi od očeve penzije i novac joj tada nije bio toliko neophodan. U toku 1999. godine liječila se u D. od alkoholizma, ali kritične večeri nije bila u alkoholisanom stanju, nego se napila dvije - tri noći prije ovog događaja. Poslije 1999. godine podnosila je krivičnu prijavu i protiv oca, jer je fizički i psihički zlostavljao. </span>
</p>
<p>&nbsp;</p>
<p>
<span class="span2">Na glavnom pretresu od 15.02.2007. godine ukazano joj je od strane suda na sve razlike u iskazima iz prethodnog postupka i ranijeg glavnog pretresa, pa je objasnila, da je pod pritiskom majke optuženog Lj. i nekih njegovih prijatelja morala da promjeni prvobitnu izjavu koju je dala pred istražnim sudijom. Naime, ona tvrdi da je nakon te izjave koju je dala 25.01.2002. godine, dana 28.01.2002. godine poslije 20,00 časova, majka optuženog Lj., neki njen prijatelj po nadimku R. i još jedan nepoznati čovjek došli u njen stan, rekli joj da se spremi i pođe sa njima. Ležala je u krevetu izlomljena od povreda koje joj je nanio Lj. i nije željela da pođe, ali se na njihovo uporno insistiranje spremila i sa njegovom majkom i čovjekom kome ni nadimak nije znala krenula za P. Tokom vožnje majka Lj.  joj je rekla "idemo u P. da oslobodiš momke", kao i šta sve treba naknadno da izjavi, što je ona i učinila u ponovljenom iskazu na zapisniku od 29.01.2002. godine.Tu veče su prespavali u jednoj kući u P., ali je prije dolaska majka Lj. pitala koliko traži novca da promjeni iskaz i sjeća se da joj je tada odgovorila "ne znam koliko mi date". Poslije te izjave, kojom je, kako je rekla, oslobađala od odgovornosti Lj., ona je od njegove majke dobila 700 DM. Ona je i sjutradan otpratila do autobuske stanice u P. odakle se vratila u H.N., dok je ona sa svojim prijateljem ostala u tom gradu. Završila je taj iskaz  konstatacijom, da je ta njena izjava pred istražnim sudijom od 25.01.2002. godine tačna i da je novac uzela, zato što se davljenik i za slamku hvata objašnjavajući da je u to vrijeme bila bez novca i da je preturala po kantama za smeće u potrazi za hranom.</span>
</p>
<p>&nbsp;</p>
<p>
<span class="span2">Nakon toga je naknadno iznijetu tvrdnju u vezi restrikcije razjasnila objašnjenjem, da je te večeri nestajalo struje ali najvjerovatnije dok je spavala i do tog zaključka je došla na osnovu toga što je čula zvonce na vratima.Takođe je objasnila da je Lj. na silu stavio svoj polni organ u njen jer se ona trzala i nije mogla da pruži veći otpor zbog očigledne razlike u fizičkoj snazi. Na pitanje branioca je odgovorila,  da pred istražnim sudijom, kada je drugi put saslušavana, nije rekla zbog čega mijenja iskaz, </span><span class="span2">jer je nije pitao, a i da jeste ne bi mu rekla pravi razlog. Na glavnom pretresu od 15.03.2011. godine je ostala pri ranije iznijetoj tvrdnji o tačnosti onoga što je prvi put izjavila pred istražnim sudijom, dok je na glavnom pretresu od 11.11.2013. godine iznijela neke potpuno nove detalje tvrdeći da je najprije čula jake udarce na vratima koja su počela da popuštaju i da je zbog toga uzela nož iz kuhinje, koji joj je Lj. nakon ulaska istrgao iz ruke. Nadalje je navela da je na brzinu sa nje skinuo bade mantil, pidžamu i gaćice te da je to uradio nasilno dok se nalazila u ležećem položaju u koji je dospjela nakon njegovog bacanja na krevet, te da su nakon toga imali polni odnos.Takodje je iznijela neke nove okolnosti u vezi uloge B., tvrdeći da je nakon prinudnog polnog odnosa sa Lj. isti mu rekao da i on uzme tu bocu sa stola i gura, te da je nakon svega toga  krajičkom oka vidjela Lj. da pretura po torbi u kojoj su se nalazili novčanik sa dvije marke i dokumenta, kao i da se ta torba nalazila na krevetu i nastavio je da pretura po njoj kada ga je pitala „šta tražiš, novac“. Takodje je prijetio da će joj jedan od goblena sasuti u glavu ukoliko ne zadovolji njegovog prijatelja i da je zbog straha izletjela na balkon i počela da doziva upomoć iz sveg glasa. Nakon toga  joj je zatvorio usta i počeo je udarati nogom u predjelu lijeve strane rebara  i na kraju da je vaznom pogodio u čelo. Kada je upitana na sve te razlike  u iskazima koje je dala u fazi istrage i na ranijim glavnim pretresima, odgovorila je da to ne smatra bitnim razlikama, još jednom naglašavajući, zašto je četiri dana  nakon prvobitno date izjave u fazi istrage na zapisniku od 29.01.2002. godine dala potpuno različitu izjavu.</span>
</p>
<p>&nbsp;</p>
<p>
<span class="span1">Svjedok B.Z. </span><span class="span2">protiv koga je postupak u fazi istrage obustavljen je naveo, da je oštećena njegova komšinica i da je u gradu poznata kao osoba koja pruža seksualne usluge za 30 eura. Te večeri je sjedio sa I. u više ugostiteljskih objekata i na njegov predlog su poslije 0,2 sata krenuli kod K., jer su prije toga susreli dvojicu drugara na izlasku iz jednog od tih kafića i oni su im rekli da su kod nje te večeri bili. Stigli su do petog sprata liftom i odmah po izlasku je vidio upaljeno svijetlo u njenom stanu, pa je pokucao na vrata. Upitala je "ko je" i kada je odgovorio O. otvorila im je vrata. U sobi u koju su ušli nalaze se dva kreveta i I. je sjeo na jedan a on na drugi, dok je K. sjela na stolicu koja se nalazila bliže njegovom krevetu. Tada ih je upitala što ste kasno došli i oni su joj odgovorili, da bi im pružila seksualne usluge. Ubrzo su ustali I. i K. koja je skinula gaćice i bademantil i legla na krevet na kome se on do tada nalazio. Potom je I. skinuo pantalone i legao preko nje, te su na taj način imali polni odnos u narednih desetak minuta. Kada su završili I. je otišao u kupatilo, dok je tada K. pokušala da mu otkopča šlic. Bio je pijan i nije imao želju za seksom, pa je zato odgurnuo od sebe. Nedugo nakon toga, kada je I. izašao iz kupatila, K. ga je optužila da joj je ukrao pare. On je to negirao, skinuo je jaknu i pozivao je da ga pretrese i uvjeri se da joj nije uzeo novac. Poslije takve I. reakcije ona je otišla u kuhinju, našla novčanik sa novcem i rekla I. "našla sam pare, nijesi mi ih ukrao". Kada su krenuli da izađu iz stana ona je od I. tražila da joj plati uslugu, ali joj je odgovorio da nema novca i da će joj sjutra platiti. Potom se i njemu obratila rekavši "reći ću te ocu da si bio kod mene i da mi ovaj nije platio seksualne usluge". Posebno je naglasio da u stanu oštećene nije bilo nikakvog fizičkog obračuna, niti svađe i da I. sa njom nije imao na silu polni odnos. </span>
</p>
<p>&nbsp;</p>
<p>
<span class="span2">Na zapisniku o glavnom pretresu od 10.05.2010. godine je pojasnio i dodao da je K. u kuhinji našla novčanik sa novcem i rekla I. "našla sam pare", nijesi mi ih ukrao, te da je on tada gađao jednim upaljačem koji se nalazio na stolu i sa udaljenosti koja nije bila veća od dva metra pogodio u glavu.</span>
</p>
<p>&nbsp;</p>
<p>
<span class="span2">Iz sadržine zapisnika o uviđaju koji je sačinjen 19.01.2002. godine proizilazi da su ovlašćeni policijski službenici povodom prijave P.K. izašli u 11,00 časova na lice mjesta - garsonjeru, njeno vlasništvo koja se nalazi u ul. B. .. u H. N. na petom spratu stan br. .. Nadalje je konstatovano, da se ulazna vrata nalaze preko puta lifta i da se  ulaskom u stan prolazi hodnikom veličine 3x2 metra, sa čije se desne strane nalazi kupatilo, u kojem su na umivaoniku i WC šolji vidljivi tragovi kapljica i mrlja crvene boje nalik na krv, kao i par istih kapljica na podnim pločicama. U produžetku hodnika nalazi se soba 4x5 metara, u kojoj su sa desne strane ulaznih vrata uočene dvije stolice, ispred njih manji sto, stolica, u ćošku krevet na kome su se nalazili jorgan, jastuk i na jastuku uramljen goblen veličine 0,50x0,30 cm sa polomljenim staklom, čiji su se parčići nalazili u njegovoj blizini. Sa lijeve strane od ulaznih vrata nalazi se još jedan krevet, dok se u produžetku sobe, sa desne strane, gledano od ulaznih vrata, izlazi na terasu. Ispred vrata od terase, sa lijeve strane, na otprilike 10 cm od zida pronađena je manja porculanska vaza bijele boje sa zelenom prugom na kojoj piše "L.", koja je izuzeta od strane krim. tehničara. Između vrata od terase i kreveta pronađena je staklena boca na kojoj piše "P." čiji je grlić veličine otprilike kao od šolje za crnu kafu, dok je između stolice i kreveta, gledano sa desne strane od ulaznih vrata u pravcu sobe, pronađena bijela šterika, veličine oko 20 cm, koja je takođe izuzeta. Na podu između kreveta i stola pronađena je crna ženska torba i oko nje razbacana dokumneta. Na kraju je konstatovano, da je ispred vrata od terase na parketu  pronađeno 7 kapi crvene boje nalik na krv i da je lice mjesta fotografisano.</span>
</p>
<p>&nbsp;</p>
<p>
<span class="span2">Vještak med. struke prof. dr. D.Č. je na osnovu raspoložive medicinske dokumentacije (ljekarske potvrde br. 263 Hitne službe D.z. H. N., Izvještaj ljekara spec. ginekologa D.z. H. N., Izvještaj ljekara spec. hirurga i rengentskog nalaza) zaključila, da je dana 19.01.2002. godine oštećena dva sata nakon događaja pregledana od strane ljekara D.z. H.N. koji je ustanovio: krvni podliv i ranu razderotinu u desnom čelnom predjelu, nagnječenje lijeve strane grudnog koša i po desnoj strani čela dvije posjekotine veličine 1x1 cm koje su bile duboke i krvarile. Oko ulaza u vaginu postojalo je crvenilo kože.</span>
</p>
<p>&nbsp;</p>
<p>
<span class="span2">Pregledom ginekolog je ustanovio u medijalnoj liniji dva rascjepa dužine po 1 cm, širine 2 mm, lijevo rascjep 0,5x0,2 cm. Na prednjem zidu vagine na površini 3x4 cm ljekar je ustanovio sitne krvne podlive 0,3x0,2 cm do 0,5x0,3 cm, kao i na zadnjem zidu na površini 4x5 cm.</span>
</p>
<p>&nbsp;</p>
<p>
<span class="span2">Tri dana nakon događaja rengenološkim snimanjem grudnog koša ustanovljeni su prelomi osmog i devetog rebra sa lijeve strane u zadnjoj vazdušnoj liniji sa dislokacijom fragmenata, pa je upućena hirurgu koji je ustanovio ranu razderinu u čelnom predjelu i prelom osmog i devetog  rebra sa lijeve strane.</span>
</p>
<p>&nbsp;</p>
<p>
<span class="span2">Vještak je mišljenja da su prelom osmog i devetog rebra po lijevoj strani sa dislokacijom u vrijeme nanošenja predstavlja tešku tjelesnu povredu koja je nastala djelovanjem tupine zamahnutog oruđa.</span>
</p>
<p>&nbsp;</p>
<p>
<span class="span2">Prilikom neposrednog izjašnjenja na glavnom pretresu u vezi tačke 3. nalaza i mišljenja, koje se odnosilo na povrede konstatovane ginekološkim pregledom u predjelu polnog organa oštećene, ona je istakla, da su mogle nastati grubim ili nesrazmjernim djelovanjem  muškog polnog organa  ili sličnog mehaničkog sredstva, uzevši za primjer šteriku, kao i da su povrede sluzokože vagine mogle nastati </span><span class="span2">guranjem jednog dijela flaše koja nije mogla potpuno ući u vaginu. U vezi opisanih povreda u desnom čelnom predjelu objasnila je da su mogle nastati djelovanjem tupine zamahnutog  mehaničkog oruđa u koje je svrstala i pokazanu joj vaznu iz fotoelaborata čiji izgled upućivao na takav zaključak, ali je isključila mogućnost da su mogle nastati i gađanjem sa upaljačem, opisanim od strane optuženog, zbog njegove težine.</span>
</p>
<p>&nbsp;</p>
<p>
<span class="span1">Svjedok R.S.</span><span class="span2"> je potvrdila, da je kao ginekolog u D.z. u H.N. potpisala Izvještaj o pregledu P.F.K. čijeg se lika nije mogla sjetiti, dodatno pojašnjavajući, na interesovanje vještaka medicinske struke, neke konstatacije koje je navela u tom Izvještaju. </span>
</p>
<p>&nbsp;</p>
<p>
<span class="span2">Vještak R.F., spec. med. biohemije, u svom nalazu 156/02 je navela, da je na dostavljenoj staklenoj flaši od pola litra, sa naljepnicom "M.- P." širokog grlića  (4,5 cm) pri njegovom vrhu, na spoljnoj površini vidljiva mrlja smeđe žućkaste boje nalik na spermu, kao i sive boje na parafinskoj svijeći dužine 16x2 cm, nagorjeloj sa jedne strane. Određivanje kisjele fosfataze iz sperme vršeno je "phosphatasmokm" trakama i tom prilikom je nađena kisjela phosphataza u tragovima koji su opisani na flaši i svijeći, pa je mišljenja da se radi o spermi ljudskog porjekla čija se krvna grupa nije mogla odrediti, zbog nedovoljne količine materijala. Na glavnom pretresu je pojasnila, da je za odeđivanje krvne grupe potrebno najmanje 4 miligrama te supstance  i da se prostatična kisjela fosfataza (enzimi) isključivo nalazi u spermi čovjeka, ali ne u nekoj drugoj tečnosti.</span>
</p>
<p>&nbsp;</p>
<p>
<span class="span2">Iz nalaza i mišljenja Komisije vještaka dipl. psihologa B.S.I., neuropsihijatra prof.dr.S.M. i psihijatra dr. Ž.G., koja je obavila neuropsihijatrijsko - psihijatrijsko i psihološko vještačenje oštećene, proizilazi da se radi o osobi koja pokazuje simptome toksikomanske zavisnosti o alkoholu sa detereioracijom ličnosti na moralnom, etičkom i socijalnom planu, ali da tokom pregleda nije nađena manifestna klinička slika psihotičkog vladanja.</span>
</p>
<p>&nbsp;</p>
<p>
<span class="span2">Uvidom u medicinsku dokumentaciju utvrđena je dijagnoza psihičke i metaboličke zavisnosti o alkoholu u vremenskom periodu od 2004. do 2007. godine, kada je prilikom njene hospitalizacije u više navrata u Specijalnoj bolnici za psihijatriju D.K., postavljena i dijagnoza paranoidne psihoze, ali su naglasili da prilikom aktuelnog pregleda nije ispoljavala simptome sumanutih ideja. Tokom psiholoških testiranja je utvrđeno da se radi o osobi očuvanih intelektualnih potencijala koji su procijenjeni u okviru niskog prosjeka, te da je nivo njene informisanosti i priroda njenih interesovanja u skladu sa obrazovanjem i kalendarskom dobi. U strukturi njene ličnosti nema impulsivnosti, što znači da se neće nekontrolisano ponašati i da ima visok nivo tolerancije na teške frustracione uslove, kao i da je dominantan mehanizam njene odbrane racionalizacija, jer je utvrđeno da  ona sve u svom životu, pa i patologiju, seksualne usluge i veze racionalno objašnjava.</span>
</p>
<p>&nbsp;</p>
<p>
<span class="span2">Komisija je u svom mišljenju navela da je oštećena osoba  niskog prosjeka inteligencije koja ispunjava standarde  toksikomanske zavisnosti o alkoholu, sa prisutnom moralnom i etičkom deterioracijom, uz epizodno psihotičko vladanje sa precijenjenim idejama o vlastitoj ličnosti, te paranoidnim interpretacijama. Konačno, oni su mišljenja da je ona sposobna da vjerodostojno kazuje o konkretnom događaju, dok je predstavnik Komisije neuropsihijatar dr. G. prilikom neposrednog izjašnjenja </span><span class="span2">dodatno pojasnio, da dio njenog iskaza koji se odnosio na neke ranije događaje treba uzeti sa rezervom zbog toga što nije medicinski ispraćen, kao i da njeno kazivanje u vezi konkretnog događaja nije dato u vrijeme pogoršanja njene osnovne bolesti, koja je trajnog karaktera, ali i promjenljivog toka, u kojem faza stabilizacije može trajati od par dana do nekoliko decenija.</span>
</p>
<p>&nbsp;</p>
<p>
<span class="span2">Dakle, iz pojedinačno analizirane odbrane proizilazi da je optuženi Lj.Ig. u noći, 19.01.2002. godine, imao dobrovoljni polni odnos sa oštećenom P. F.K. u njenom stanu, u koji je došao zajedno sa B.Z., te da je nedugo nakon toga samo gađao upaljačem zato što je, sumnjajući da bi joj iz nje mogao oduzeti novac, zatražila tašnu koja se nalazila na fotelji.</span>
</p>
<p>&nbsp;</p>
<p>
<span class="span2">Medjutim, nakon izmijenjene  optužnice, u kojoj je izmedju ostalog u vezi radnje izvršenja koja se tiče krivičnog djela silovanje iz člana 86 stav 2 u vezi stava 1 KZ RCG,  navedeno, da je optuženi „dok je sjedio pored nje u stanu fizičkom silom strgao donji dio pidžame sa čarapama i gaćicama, pa je oštećenoj, kada mu je rekla da je pusti, rekao da ćuti i okrenuo je ka sebi, kada je izvadio svoj polni organ, koji je, iako se oštećena opirala tako što se trzala, stavljao u njen polni organ, povremeno pokušavajući da joj svoj polni organ stavi u čmar...“ sud cijeni da su tako precizirane i izmijenjene tvrdnje ostale nedokazane upravo iskazom oštećene, koja je različito svjedočila ne samo o početku, nego i daljem razvoju ovog krivično pravnog dogadjaja. Naime, oštećena je pojasnila da je optuženi Lj., dok su  sjedili na krevetu, strgao sa nje „donji dio pidžame, skupa sa čarapama i gaćicama i da je malo pripodigao“, pa je tada došla do zaključka da žele (očigledno je mislila i na B.), sa njom da imaju polni odnos. U toj situaciji, ona nije rekla da se fizički opirala, nego je samo glasno izgovorila „pustite me“ (misleći i na svjedoka B.), niti je kao što je navedeno u optužnom aktu izričito tvrdila da je optuženi  Lj. rekao da ušuti, nego  da joj je sa desne strane stavljena ruka na usta i rečeno da ušuti. Oštećena je prilikom prvog saslušanja pred istražnim sudijom na zapisniku od 25.01.2002. godine opisujući nastavak tog dogadjaja izjavila  „tada mi Lj. govori okreni se ovamo i uhvatio me objema rukama i okrenuo prema sebi. Stavlja mi svoj polni organ u moj polni organ i tada ovaj drugi govori „puši mi“.  Lj. je imao svučene pantalone do koljena, ovaj drugi nije. Lj. nije ejakulirao, u jednom trenutku je izvadio svoj polni organ i stavio mi je šteriku u moj polni organ. Taj odnos izmedju Lju. i mene je bio odpozadi“. Dakle, ni iz ovog dijela njenog iskaza se ne može izvesti zaključak da se oštećena „opirala“ tako što se trzala, kako je to navedeno u izmijenjenom optužnom aktu, niti se iz tako opisanog  dogadjaja može utvrditi da je optuženi upotrebljavao silu radi ostvarivanja prinudnog  polnog odnosa. Doduše, iako je oštećena je na glavnom pretresu održanom 27.11.2006. godine na pitanje suda odgovorila „kada je legao preko mene optuženi Lj. stavio mi je na silu svoj polni organ u moj polni organ, ja sam se trzala, ali nijesam mogla da pružim veći otpor“, te njene tvrdnje su u potpunoj protivurječnosti sa prethodno opisanim ponašanjem optuženog i položajem u kojem su imali polni odnos, kada se o tome izjašnjavala po prvi put pred istražnim sudijom, te sud nije prihvatio u tom dijelu njenog iskaza te naknadno iznesene i protivurječne tvrdnje,  koje je iznijela i u svom iskazu koji je dala na glavnom pretresu održanom 11.11.2013. godine, nego onaj opis koji je dala pred istražnim sudijom, par dana nakon tog dogadjaja, iz jednostavnog razloga koji je i zastupnik optužnice pomenuo u završnoj riječi.</span>
</p>
<p>&nbsp;</p>
<p>
<span class="span2">Takodje, do izvršenja ovog krivičnog djela nije došlo ni usled prijetnje neposrednim napadom na njeno tijelo, niti se pod ovaj alternativni oblik predmetnog krivičnog djela iz stava 1, može podvesti ponašanje optuženog koje je u činjeničnom opisu označeno „prijetnjom da će joj provaliti vrata....“ kojom je „primorao da mu otvori vrata i pusti ga u stan“, zato što takav opis, iako nepotpun, više odgovara radnji izvršenja krivičnog djela narušavanje nepovredivosti stana. Takav činjenični zaključak upravo proizilazi iz onog dijela iskaza oštećene u kome je tvrdila da je vrata otvorila nakon što je čula udarce i glas „otvori razvalićemo vrata“, pa kada je to uradila i upitala ih „šta ste došli u ovo doba“, oni joj nijesu ništa odgovorili, nego su samovoljno  ušli unutra i zatvorili vrata. Prema tome, na osnovu iskaza oštećene i rezultata ostalih izvedenih dokaza nije dokazano da je do polnog odnosa izmedju nje i optuženog Lj.I. došlo upotrebom sile odnosno prijetnjom da će neposredno napasti na njen život ili tijelo, niti je dokazano da je istovremeno ili naizmjenično upotrebljavana sila ili prijetnja radi ostvarenja prinudnog polnog odnosa, pa ako je ostao nedokazan osnovni oblik radnje izvršenja, onda se ne može uspostaviti odgovornosti optuženog ni za onaj oblik ovog krivičnog djela iz stava 2, koji je zastupnik optužnice  predstavio u vidu naročito ponižavajućeg načina i kvalifikovao kao  težu posledicu.</span>
</p>
<p>&nbsp;</p>
<p>
<span class="span2">S druge strane, nijesu dokazani ni navodi iz optužnog akta, koji se tiču radnje izvršenja krivičnog djela razbojništvo u pokušaju iz člana 242 stav 4 u vezi stava 1 i člana 20 KZ, odnosno da je optuženi uz upotrebu sile uzeo tašnu oštećene i stavio ruku u nju ....., nego je očigledno tašnu oduzeo u onom trenutku kada se ona nalazila van domašaja oštećene, koja je i sama u vezi te situacije rekla, da je primijetila da se optuženi hvata njene tašne, u kojoj je imala dokumenta i mislila da se u njoj nalazi novčanik sa 15 eura....., pa kada je vidjela da stavlja ruku samo ga je upitala šta hoće, hoće li pare, te da je tada optuženi ustao, stao ispred nje i rekao „što hoćeš pare, jesu li u mene“, nakon čega mu je misleći da je novac u torbi kazala „jesu, u tebe su“, te potom ustala i poletjela prema vratima. </span>
</p>
<p>&nbsp;</p>
<p>
<span class="span2">Dakle, nema nikakve sumnje da optuženi u konkretnom  slučaju nije uz upotrebu sile i prijetnje oduzeo tašnu od oštećene, nego je pretražujući otvorenu tašnu koja mu je bila na dohvat ruke, i kada oštećena nije ni pokušala da ga spriječi u tome, eventualno, izvršio neko drugo krivično djelo protiv imovine, koje mu nije stavljeno na teret i u pogledu kojeg je odavno nastupila zastarjelost krivičnog gonjenja.</span>
</p>
<p>&nbsp;</p>
<p>
<span class="span2">Medjutim, kada se optuženi uvjerio da u tašni nema novca, on je preduzeo druge radnje koje su imale za cilj da silom prinude oštećenu da mu na štetu svoje imovine preda novac, što predstavlja obilježje sasvim drugog krivičnog djela čiji opis, kao i druge okolnosti potrebne da se to krivično djelo što tačnije odredi nijesu sadržane u podnijetom, ni na glavnom pretresu izmijenjenom optužnom aktu. Naime, potpuno je jasno da je optuženi nakon izvršenog krivičnog djela protiv imovine koje je ostalo u pokušaju, ali ne i onog  koje mu je stavljeno na teret, te bjekstva oštećene na balkon, započeo radnju izvršenja jednog novog krivičnog djela (iznuda) koje je, takodje, ostalo u pokušaju i čija se obilježja ogledaju u namjeri pribavljanja (sebi) protivpravne imovinske koristi, tako što će se  oštećena silom prinuditi da nešto učini na štetu svoje (preda sav novac) ili tudje imovine. On je, dakle, tek kada je pobjegla na balkon, u nastavku tog dogadjaja,  nanio oštećenoj povrede bliže opisane u činjeničnom opisu izmijenjenog optužnog akta i dokazne vještačenjem, ali  je takva upotreba fizičke snage bila usmjerena na prinudno oduzimanje novca i njeno prisiljavanje, primoravanje da mu ga preda, pošto ga nije pronašao u njenoj tašni.</span>
</p>
<p>&nbsp;</p>
<p>
<span class="span2">Inače, u vrijeme izvršenja ovog krivičnog djela ono je u Krivičnom zakoniku RCG bilo prepisano u članu 148, kao  krivično djelo teški slučajevi razbojništva i razbojničke kradje, u kojem je u stavu 1, kao kvalifikatorna okolnost prilikom izvršenja razbojništva propisano umišljajno nanošenje teške tjelesne povrede pri izvršenju razbojništva, pa kako je za to krivično djelo iz člana 148 stav 1 bila propisana kazna zatvora od najmanje 5 godina, to je u odnosu na sada važeći Krivični zakonik i propisanu kaznu za krivično djelo razbojništva iz člana 242 stav 4 (3 – 15 godina), očigledno blaži po učinioca, te je shodno članu 133 stav 3 Krivičnog zakonika Crne Gore primijenjena pravna kvalifikacija iz zakona koji je najblaži za optuženog.</span>
</p>
<p>&nbsp;</p>
<p>
<span class="span2">Prema tome, sud je iznio razloge zbog kojih nije sa izvjesnošću dokazano da je optuženi upotrebom sile prinudio na obljubu oštećenu P.F.K., kao i one zbog kojih nije dokazano, da je upotrebom sile uzeo tašnu od nje u namjeri da pribavi protivpravnu imovinsku korist u iznosu od preko 150,00 eura, na način, u vrijeme i mjestu bliže opisanom u izreci presude, pa je na osnovu člana 373 tačka 2 ZKP-a izrekao presudu kojom optuženog Lj.I. oslobadja od optužbe da je izvršio krivična djela koja su mu podnijetom i izmijenjenom optužnicom stavljena na teret. </span>
</p>
<p>&nbsp;</p>
<p>
<span class="span2">Sud je odluku o imovinsko pravnom zahtjevu za naknadu štete donio na osnovu člana 239 stav 3 ZKP-a, u kome je propisano da sud upućuje oštećeno lice da može isti ostvarivati u parničnom postupku kada donese presudu kojom se optuženi oslobadja od optužbe.</span>
</p>
<p>&nbsp;</p>
<p>
<span class="span2">Sud je oslobodio optuženog dužnosti plaćanja troškova krivičnog postupka u iznosu od 1.263,00 eura, koji se tiču </span><span class="span2">troškova vještačenja vještakom medicinske struke u iznosu od 45,00 eura, biohemijske struke od 88,00 eura, Komisije vještaka od 990,00 eura, kao  i troškova prevoza za svjedoka oštećenu u iznosu od od 140,00 eura.</span>
</p>
<p>&nbsp;</p>
<p>
<span class="span2">Sa iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI,</span>
</p>
<p style="text-align:center;">
<span class="span1">Dana, 16.01.2014.godine</span>
</p>
<p>&nbsp;</p>
<p>
<span class="span1">ZAPISNIČAR,                                                 PREDSJEDNIK VIJEĆA.SUDIJA,</span>
</p>
<p>
<span class="span1">Mila Cupara</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      Dragoje Jović </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span><span class="span2"> Protiv ove presude može se preko ovog suda izjaviti žalba Apelacinom sudu Crne Gore u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
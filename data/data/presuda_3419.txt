<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;font-weight:bold;}
.s2{font-weight:bold;}
.s3{font-family:Arial;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 182/11</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Luboder Aide , rješavajući po optužnom predlogu Osnovnog državnog tužilaštva iz Rožaja Kt.br. 200/11 od 12.10.2011.g. podnijeta protiv okrivljenih  G. A. iz Rožaja, zbog krivičnih  djela  nedozvoljeno držanje oružja i eksplozivnih materija iz čl. 403.st.1. Krivičnog zakonika  i ugrožavanje opasnim oruđem pri tuči i svađi  iz čl. 154.Krivičnog zakonika, i B. Đ. iz Rožaja zbog krivičnog djela ugrožavanje opasnim oruđem pri tuči i svađi  iz čl. 154.Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana i okrivljenih, dana 22.11.2011.g. donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni G. A. zv. A., JMBG.,  od oca R. i majke F. , rodj. Š., rodjen ..g.u Rožajama gdje i  živi, drž. CG, razumije crnogorski jezik a njegov  jezik je bosanski, pismen, završio SSS, nezaposlen, neoženjen, siromašnog imovnog stanja, neosudjivan,</span>
</p>
<p class="p2"></p>
<p class="p2">
<span>	Okrivljeni  B. Đ.  JMBG ., od oca N. i majke M., rođene E., rodjen ..g. u Beranama, živi u Rožajama Ul. "Suhopoljska" bb, drž. CG, razumije crnogorski jezik a njegov jezik je bosanski, pismen završio VŠS, nezaposlen, oženjen-otac dvoje djece, siromašnog imovnog stanja, neosuđivan.</span>
</p>
<p class="p2"></p>
<p class="p2">
<span>					K R I V I  S U </span>
</p>
<p class="p2">
<span> </span>
</p>
<p class="p2"></p>
<p class="p2">
<span>	Što su: </span>
</p>
<p class="p2">
<span>	</span><span class="s1">G.A.: </span>
</p>
<p class="p1">
<span class="s2">	</span><span class="s3">dana 10.10.2011.godine, oko 11,45 časova, u ul. "Suhopoljska" Opština Rožaje, neovlašćeno nosio vatreno oružje - pištolj marke "CZ", kalibra 7,65 mm, fabričkog broja C93778, protivno odredbama čl. 11. i čl.10a. st.2. Zakona o oružju ("Sl. list RCG", br. 49/04 od 22.07.2004, "Sl. list Crne Gore", br. 49/08 od 15.08.2008, 73/10 od 10.12.2010, 20/11 od 15.04.2011, 40/11 od 08.08.2011), na način što je oružje nosio na javnom mjestu i bez odgovarajuće dozvole,</span>
</p>
<p class="p4">
<span>	</span>
</p>
<p class="p4">
<span>	-čime je izvršio krivično djelo nedozvoljeno držanje oružja i eksplozivnih materija iz čl.403.st.1. Krivičnog zakonika, </span>
</p>
<p class="p4"></p>
<p class="p4">
<span>	dana 10.10.2011.godine, oko 11,45 časova, u ul. "Suhopoljska" Opština Rožaje, pri svađi sa B. Đ. koja se ogledala u međusobnoj verbalno pepirci, mašio se oružja - pištolja marke "CZ" kalibra 7,65 mm, fabričkog broja C93778, sredstva podobnog da tijelo teško povrijedi ili zdravlje teško naruši, na način što je pištolj izvadio iza pojasa, ubacio metak u cijev i isti uperio u pravcu B. Đ.,</span>
</p>
<p class="p4"></p>
<p class="p4">
<span>	-čime je izvršio krivično djelo ugrožavanje opasnim uruđem pri tuči i svađi iz čl. 154. Krivičnog zakonika.</span>
</p>
<p class="p4"></p>
<p class="p4">
<span>	2. </span><span class="s2">B. Đ.:</span>
</p>
<p class="p4">
<span>	dana 10.10.2011.godine, oko 11,45 časova, u ul. "Suhopoljska" Opština Rožaje, pri svađi sa G. A. koja se ogledala u međusobnoj verbalno pepirci, mašio se metalne šipke dužine oko 1,00 m i debljine oko 1,5 cm, sredstva podobnog da tijelo teško povrijedi ili zdravlje teško naruši, na način što je šipku uzeo iz radionice i držeći je u rukama uputio se u pravcu G. A.,</span>
</p>
<p class="p4"></p>
<p class="p4">
<span>	-čime je izvršio krivično djelo ugrožavanje opasnim uruđem pri tuči i svađi iz čl. 154. Krivičnog zakonika.</span>
</p>
<p class="p2"></p>
<p class="p2">
<span>	pa sud okrivljenom G. A. primjenom čl. 4, 13,15, 32, 36, 42 i 48. Krivičnog zakonika  utvrđuje: </span>
</p>
<p class="p2"></p>
<p class="p2">
<span>	- za krivično djelo iz čl. 403. st. 1. Krivičnog zakonika kaznu zatvora u trajanju od tri mjeseca.</span>
</p>
<p class="p2"></p>
<p class="p2">
<span>	- za krivično djelo iz čl. 154. Krivičnog zakonika kazna zatvora u trajanju od dva mjeseca.</span>
</p>
<p class="p2"></p>
<p class="p2">
<span>	pa sud okrivljenim  G. A. primenom pomenutih propisa i B. Đ. primenom  čl. 4, 13, 15, 32, 36, 42, kao i čl. 52, 53 i 54  Krivičnog zakonika i čl. 374. Zakonika o krivičnom postupku izriče, </span>
</p>
<p class="p2"></p>
<p class="p2"></p>
<p class="p2">
<span>					USLOVNU OSUDU </span>
</p>
<p class="p2"></p>
<p class="p2">
<span>	Kojom im  utvrđuje i  to: okrivljenom G. A. jedinstvenu kaznu zatvora u trajanju od 4 (četiri) mjeseca, a okrivljenom  B.Đ. kaznu zatvora u trajanju od 45 (četrdeset pet) dana i istovremeno određuje da se kazne neće izvršiti ukoliko okrivljeni G. A. u roku od dvije godine, a okrivljeni B. Đ. u roku od jedne godine, ne izvrše novo krivično djelo.</span>
</p>
<p class="p2">
<span>	Da plate ovome sudu na ime troškova krivičnog postupka paušalni iznos od po 30,00 eura u roku od 15 dana po pravosnažnosti ove presude. </span>
</p>
<p class="p2">
<span>	Od okrivljenog G. A. se oduzima pištolj marke "CZ" kalibra 7,65 mm, fabričkog broja C93778 i šest komada municije kalibra 7,65 mm, a od okrivljenog B. Đ. se oduzima metalna šipka,  kao predmeti izvršenja krivičnog djela. </span>
</p>
<p class="p2"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 200/11 od 12.10.2011.g. protiv okrivljenih  G. A. iz Rožaja zbog krivičnih djela  nedozvoljeno držanje oružja i eksplozivnih materija iz čl. 403.st.1. Krivičnog zakonika (KZ)  i ugrožavanje opasnim oruđem pri tuči i svađi  iz čl. 154.KZ, i B. Đ. iz Rožaja zbog krivičnog djela ugrožavanje opasnim oruđem pri tuči i svađi  iz čl. 154.KZ.</span>
</p>
<p class="p2">
<span>	Na glavnom pretresu ODT Kalač Hajran  je ostao pri podnijetom optužnom predlogu te je predložio da sud okrivljene oglasi krivim zbog izvršenih krivičnih djela koja su im  optužbom stavljena na teret i da okrivljenom G. A. utvrdi kaznu zatvora u trajanju od 30 dana, kao ublaženu kaznu, za kriv. djelo iz čl. 403. st. 1. KZ i novčanu kaznu u iznosu od 400,00 eura za kriv. djelo iz čl. 154. st. 1. KZ i da ga osudi na kaznu zatvora u trajanju od 30 dana i novčanu kaznu u iznosu od 400,00 eura, te da se od istog oduzme pištolj sa municijom kao predmet izvršenja djela, a da okrivljenog B. Đ. osudi na novčanu kaznu u iznosu od 400,00 eura za  kriv. djela iz čl. 154. st. 1. KZ. i da se od istog oduzme metalna šipka kao predmet izvršenja djela.</span>
</p>
<p class="p2">
<span>	Okrivljeni G. A. u svojoj odbrani je istakao da živi u Ul. "Suhopoljskoj" u Rožajama, gdje živi i okrivljeni Đ.. Da  ga  je sin okrivljenog  Đ., J. često puta provocirao, vrijeđao i govorio mu da ne prolazi ulicom pored njegove kuće, pa je izbegavao da prolazi tim putem. Da je dana 10.10.2011.g.  izvadio zub kod zubara, nakon čega  je prolazio pored  kuće okrivljenog Đ. i pljunuo ispred sebe na ulici, jer je morao da  izbaci sadržaj iz usta. Pošto se ispred kuće na ulici nalazio okrivljeni Đ., koji je unosio drva, on je tada  pljunuo ispred sebe, nakon čega su neizmenično pljuvali više puta. U jednom momentu  Đ. ga je napao, tako što se  mašio metalne štangle dužine oko jedan metar i debljine oko 1,5 cm i pošao prema njemu u namjeri da ga udari, pa je iza pojasa izvadio pištolje marke CZ kalibra 7,65 mm koji je nosio sa sobom bez dozvole,  sa okvirom od šest metaka i repertirao ga pa  je Đ. stao,vratio se prema kući  i pozvao policiju. Nakon ovog događaja sa okrivljenim Đ. se izmirio i sada su u dobrim odnosima. Obećao je da u buduće neće vršiti bilo kakva krivična djela, pa je predlažio  da ga sud oslobodi od optužbe a ako ga oglasi krivim da ga što blaže kazni.</span>
</p>
<p class="p2">
<span>	Okrivljeni B. Đ. je na pretresu priznao da je izvršio djelo za koje je optužen i svoju krivicu i objasnio da ga okrivljeni G. A. stalno provocira kada prolazi pored njega i nejgove kuće, tako što ga glasno psuje i ispušta neartikulisane zvuke. Da je dana 10.10.2011.g. oko 11,40 h, bio   ispred svoje kuće i  unosio drva, kada je naišao okrivljeni A. i pljunuo pored njega, pa ga je pitao zašto to radi. Da je A. na to reagovao tako što se uhvatio rukom za pojas, te pošto mu je vidio neki predmet za pojasom otrčao je do radionice, uzeo jednu metalnu štanglu okruglog oblika i krenuo prema njemu. Tada je on izvadio pištolj, repertirao ga i držao ga uperen u njega, psujući ga pritom i prijeteći mu da će sve pobiti a zatim se povukao unazad, kada je došao njegov sin Jasmin i pošao ka svojoj kući. Istakao je da se sa okrivljenim A. izmirio nakon ovog događaja i sada su u dobrim odnosima. Predložio je da ga sud što blaže kazni, jer se pokajao što je ovo uradio i obećao je da u buduće neće vršiti bilo kakva krivična djela. </span>
</p>
<p class="p2">
<span>	Po ovoj krivičnopravnoj stvari sud je izveo dokaze: pročitao potvrde o privremeno oduzetim predmetima Ispostave Rožaje br. 335/03-051-3506 od 10.10.2011.g. i br. 35/03-051-3507 od 10.10.2011.g., izvršio uvid u pištolj marke CZ kalibra 7,65 mm, fab.br. C9 3778 i šest komada municije kal. 7,65 mm, uvid u metalnu šipku i izvode iz kaznenih evidencija na ime okrivljenih.</span>
</p>
<p class="p2">
<span>	Cijeneći iskaze okrivljenih i sve izvedene dokaze kako pojedinačno tako i u međusobnoj vezi u smislu čl. 370 st. 3. Zakonika o krivičnom postupku (ZKP), sud je nesumljivo utvrdio činjenično stanje kao u dispozitivu ove presude.</span>
</p>
<p class="p2">
<span>	Utvrđeno činjenično stanje proizilazi kako iz iskaza okrivljenih, tako i iz dokaza izvedenih u postupku.</span>
</p>
<p class="p2">
<span>	Naime okrivljeni A. ne spori da je dana 10.10.2011.g. u Ul. "Suhopoljskoj" neovlašćeno nosio vatreno oružje - pištolj marke CZ kalibar 7,65 mm na javnom mjestu  bez odgovarajuće dozvole. Takođe ne spori da se istog dana posvađao sa okrivljenim B. Đ. i da se tom prilikom mašio ovog pištolja koji predstavlja sredstvo podobno da tijelo teško povrijedi i zdravlje teško naruši, i isti repertirao i uperio u pravcu  Đ.. </span>
</p>
<p class="p2">
<span>	Iskaz okrivljenog A. u ovom dijelu sud je prihvatio obzirom da je isti potvrđen iskazom okrivljenog Đ. iz kojeg jasno proizilazi da se okrivljeni Avdulah kritičnog dana mašio navedenog pištolja pri svađi sa njim, repertirao ga i uperio u pravcu njega, a dovodeći to u vezi sa navodima iz pismeno izvedenih dokaza zaista  nema sumnje u drugačije činjenično stanje.</span>
</p>
<p class="p2">
<span>	Međutim okrivljeni A. se brani da je bio napadnut od strane okrivljenog Đ., te se zbog toga mašio pištolja.</span>
</p>
<p class="p2">
<span>	Iskaz okrivljenog A. u ovom dijelu sud nije prihvatio obzirom da je isti neobjektivan, neuvjerljiv i ne nalazi oslonca u iskazu okrivljenog Đ. i dokazima izvedenim u postupku iz kojih proizilazi da su se okrivljeni u kritičnom momentu međusobno posvađali tj. da je među njima došlo do verbalne prepirke nakon čega su se međusobno mašili sredstava podobnih da tijelo teško povrijedi i zdravlje teško naruši i to okrivljeni A. pištolja a okrivljeni Đ. metalne šipke, tako da je iskaz okrivljenog A. da je bio napadnut u kritičnom momentu usmjeren ka izbjegavanju krivičnopravne odgovornosti.</span>
</p>
<p class="p2">
<span>	Takođe u postupku je utvđeno da  se okrivljeni B. Đ. kritičnog dana, u svađi sa okrivljenim A. mašio metalne šipke dužine oko 1 m i debljine oko 1,5 cm, koja predstavlja sredstvo da tijelo teško povrijedi ili zdravlje  teško naruši, koju je uzeo iz radionice i uputio se prema A.</span>
</p>
<p class="p2">
<span>	Prednje činjenice utvrđene su na osnovu priznanja okrivljenog Đ. koji nalazi oslonca i u iskazu okrivljenog A. i u dokazima izvedenim u postupku, tako da nema sumnje u drugačije činjenično stanje. </span>
</p>
<p class="p2">
<span>	Dakle u postupku je utvrđeno da je okrivljeni G. A. dana 10.10.2011.godine, oko 11,45 časova, u ul. "Suhopoljska" Opština Rožaje, neovlašćeno nosio vatreno oružje - pištolj marke "CZ", kalibra 7,65 mm, fabričkog broja C93778, protivno odredbama čl. 11. i čl.10a. st.2. Zakona o oružju ("Sl. list RCG", br. 49/04 od 22.07.2004, "Sl. list Crne Gore", br. 49/08 od 15.08.2008, 73/10 od 10.12.2010, 20/11 od 15.04.2011, 40/11 od 08.08.2011), na način što je oružje nosio na javnom mjestu i bez odgovarajuće dozvole, i da je istog dana u isto vrijeme i na istom mjestu pri svađi sa B. Đ. koja se ogledala u međusobnoj verbalno prepirci, mašio se oružja - pištolja marke "CZ" kalibra 7,65 mm, fabričkog broja C93778, sredstva podobnog da tijelo teško povrijedi ili zdravlje teško naruši, na način što je pištolj izvadio iza pojasa, ubacio metak u cijev i isti uperio u pravcu B. Đ.. Takođe je utvrđeno da je okrivljeni B. Đ., dana 10.10.2011.godine, oko 11,45 časova, u ul. "Suhopoljska" Opština Rožaje, pri svađi sa G. A. koja se ogledala u međusobnoj verbalno pepirci, mašio se metalne šipke dužine oko 1,00 m i debljine oko 1,5 cm, sredstva podobnog da tijelo teško povrijedi ili zdravlje teško naruši, na način što je šipku uzeo iz radionice i držeći je u rukama uputio se u pravcu G. A..</span>
</p>
<p class="p2">
<span>	U konkretnom slučaju okrivljeni su bili svjesni svojih djela tj. okrivljeni A. je bio svjestan da opisani način na javnom mjestu nosi oružje- pištolj bez odgovarajuće dozvole i da se mašio pištolja, koji predstavlja sredstvo podobno da tijelo teško povrijedi ili zdravlje teško naruši,  u svađi sa okrivljenim Đ., a okrivljeni Đ. svjestan da se na opisani način  u svađi sa okrivljenim A. mašio metalne šipke koja predstavlja sredstvo podobno da tijelo teško povrijedi ili zdravlje teško naruši i to su htjeli, pa su postupali sa umišljajem.</span>
</p>
<p class="p2">
<span>	Iz ovakovog iznijetog  i utvrđenog činjeničnog stanja nesumljivo proizilazi da su u radnjama okrivljenog G. A. sadržani svi bitni elementi krivičnog djela nedozvoljeno držanje oružja i eksplozivnih materija iz čl. 403. st. 1. KZ i  krivičnog djela ugrožavanje opasnim uruđem pri tuči i svađi iz čl. 154. KZ dok su u radnjama okrivljenog B. Đ. sadržani svi bitni elementi krivičnog djela ugrožavanje opasnim uruđem pri tuči i svađi iz čl. 154. KZ, za koja djela je sud okrivljenom A. utvrdio pojedinačne kazne zatvora kao u dispozitivu ove presude i okrivljenima izrekao uslovnu osudu, kojom je okrivljenom A. utvrdio jedinstvenu kaznu zatvora u trajanju od četiri mjeseca a okrivljenom Đ. u trajanju od 45 dana i istovremeno odredio da se kazne neće izvršiti ukoliko okrivljeni A. u roku od dvije godine a okrivljeni Đ. u roku od jedne godine ne izvrše novo krivično djelo.</span>
</p>
<p class="p2">
<span>	Prilikom izricanja ovakve vrste krivične sankcije, sud je imao u vidu stepen krivice okrivljenih, stepen nastupele posledice, okolnosti pod kojima su djela izvršili, cijeneći pri tom kao olakšavajuće okolnosti njihovo siromašno imovno stanje, raniju neosuđivanost i držanje nakon izvršenih djela, pa je sud u nedostatku otežavajućih okolnosti a imajući pri tom u vidu svrhu uslovne osude iz čl. 52. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije, ubijeđen da u konkretnom slučaju radi krivičnopravne zaštite nije nužno primjeniti kaznu prema okrivljenima, te da se može očekivati  da će upozorenje uz prijetnju kazne u dovoljnoj mjeri uticati na okrivljene da u buduće ne vrše bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p2">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljene da plate ovome sudu na ime troškova krivičnog postupka paušalni iznos od po 30,00 eura. </span>
</p>
<p class="p2">
<span>	Na osnovu čl. 75. KZ od okrivljenog G. A.  se oduzima pištolj marke "CZ" kalibra 7,65 mm, fabričkog broja C93778 i šest komada municije kalibra 7,65 mm, a od okrivljenog B. Đ. se oduzima metalna šipka,  kao predmeti izvršenja krivičnog djela. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana  22.11.2011.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p5"></p>


</body>
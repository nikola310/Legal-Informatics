<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.9847222in 0.7875in 0.7875in;}
.p1{margin-left:0.375in;text-align:justify;hyphenate:auto;font-family:Arial;font-size:12pt;}
.p2{margin-left:0.375in;text-align:center;hyphenate:auto;font-family:Arial;font-size:12pt;}
.p3{margin-left:0.375in;text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<title> 
</title>
<meta content="stevo.pecic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p1">
<span>										               K.br.13/12</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	</span>
</p>
<p class="p1">
<span>		OSNOVNI SUD U ULCINJU, kao prvostepeni krivini, po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog B.S.a iz Ulcinja, kojeg  brani branilac po službenoj dužnosti adv. Markić Anton, zbog krivičnog djela nasilničko ponašanje iz čl. 399 Krivičnog zakonika, odlučujući po optužnici Osnovnog državnog tužilaštva Ulcinj Kt.br.142/06 od 29.04.2008.godine, nakon održanog glavnog i javnog pretresa dana 16.10.2012.godine, u prisustvu savjetnika kod Osnovnog državnog tužilaštva u Ulcinju Resulbegović Faruka i branioca okrivljenog, donio je, a dana 19.10.2012. godine javno objavio,</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>		Okrivljeni B.S., JMBG xxxxxxxxxxxxx, od oca R. i majke Dž., rođene Đ., rođen xx.xx.19xx.godine u U., sa prebivalištem u U. ul. „Đ. Đ.“ br.x, vozač, oženjen, pismen, za završenom Višom školom, državljanin Crne Gore, srednjeg imovnog stanja, osuđivan od strane Okružnog tužilaštva Diseldorf, krivični br. 2001/00009, dana 21.05.2001. god., za krivično dijelo Višestruko oštećenje tuđe stvari od 01.09/1 iz čl. 144/1, 41 tačka 1 čl. 63, čl. 68 KZ, na kaznu zatvora u trajanju od 30 dana.  </span>
</p>
<p class="p1"></p>
<p class="p1"></p>
<p class="p2">
<span>K r i v   j e</span>
</p>
<p class="p1"></p>
<p class="p1">
<span>		Što je:</span>
</p>
<p class="p1"></p>
<p class="p1">
<span>		Dana 21. jula 2006.godine oko 20,30 časova, u ulici Vida Matanovića u Ulcinju, vršenjem nasilja, ugrozio spokojstvo i lako tjelesno povrijedio oštećenu M.T., na način što je bez povoda oštećenu uhvatio za glavu i tri puta njenom glavom udario o zid, a zatim uhvatio za ramena i gurnuo je niz stepenice, nanoseći joj laku tjelesnu povredu u vidu nagnječenja sa otokom u predjelu čela, oguljotinu u predjelu lijevog lakta sa krvnim podlivom i otoke sa krvnim podlivima u predjelu oba koljena,</span>
</p>
<p class="p1"></p>
<p class="p1">
<span>		-čime je izvršio krivično djelo nasilničko ponašanje iz čl.399 Krivičnog zakonika.</span>
</p>
<p class="p1"></p>
<p class="p1">
<span>		Pa mu sud, primjenom citiranog zakonskog propisa, te čl.4 st.2, 13, 15, 36, 42, 52, 53 i 54 Krivičnog zakonika, te čl. 226, 229 i 374 Zakonika o krivičnom postupku, i z r i č e </span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p1">
<span>		Kojom mu utvrđuje kaznu zatvora u trajanju od 7 (sedam) mjeseci i istovremeno određuje da se ista neće izvršiti, ako okrivljeni u roku od 3 (tri) godine po pravosnažnosti presude ne učini neko novo krivično djelo. </span>
</p>
<p class="p1"></p>
<p class="p1">
<span>             Obavezuje se okrivljeni da na ime troškova krivičnog postupka uplati ovom sudu novčani iznos od 683,50 eura, a na ime paušala  iznos od 100,00 eura, sve u roku od 15 dana po pravosnažnosti presude. </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>		Optužnicom Osnovnog državnog tužilaštva u Ulcinju Kt.br. 142/06 od 29.04.2008. godine, okrivljenom B.S.u stavljeno je na teret izvršenje krivičnog djela nasilničko ponašanje iz čl. 399 Krivičnog zakonika, pri kojoj je optužnici zastupnik optužbe ostao do završetka glavnog pretresa, predlažući sudu da okrivljenog oglasi krivim i osudi po zakonu. </span>
</p>
<p class="p1"></p>
<p class="p1">
<span>		Rješenjem krivičnog vanraspravnog vijeća ovog suda Kv.br.116/09 od 15.05.2009. godine odlučeno je da se optuženom B. S. ima suditi u odsustvu, obzirom da isti je bio nedostižan državnim organima, a postojali su naročito važni razlozi da mu se sudi u odsustvu, s tim u vezi mu je postavljen i branilac po službenoj dužnosti adv. Markić Anton iz Ulcinja.</span>
</p>
<p class="p1"></p>
<p class="p1">
<span>		Okrivljeni B. S. nije salsušan u prethodnom postupku. </span>
</p>
<p class="p1"></p>
<p class="p1">
<span>		Branilac okrivljenog u završnoj riječi  je naveo da u radnjama njegovog branjenika ne stoje elementi bića krivičnog djela koje mu se stavlja na teret, ističući da je vještak potvrdio tezu odbrane da je moguće da je oštećena zadobila povredu glave udarom o idealno ravnu čvrstu podlogu, tako da se ne može pokloniti vjera iskazu oštećene. Na kraju je naveo da nema ni objektivnih ni subjektivnih elemenata predstavljenog krivičnog dijela, te je predložio da se u nedostatku dokaza okrivljeni oslobodi  od optužbe.  </span>
</p>
<p class="p1"></p>
<p class="p1">
<span>		U dokaznom postupku sud je na saglasan predlog stranaka pročitao iskaz svjedoka-oštećene T. M. dat pred nadležnim organom Švajcarske, pročitao nalaz i mišljenje vještaka medicinske struke dr. Hajduković Srećka od 08.09.2007. godine, saslušao vještaka medicinske struke dr. Hajduković Srećka, pročitao izvještaj ljekara HMP Doma zdravlja u Ulcinju br.5354 od 27.07.2006.godine i izvod iz kaznene evidencije za okrivljenog  izdat od Uprave policije-PJ Bar-Ispostava Ulcinj br.03-245-1592 od 28.05.2007.godine.</span>
</p>
<p class="p1"></p>
<p class="p1">
<span>		Svjedok oštećena T. M. u svom iskazu pred nadležnim organom Švajcarske je navela da joj je okrivljeni bio kolega koga je upoznala u Švajcarskoj, da je poznavala i njegovu suprugu i njenog brata. Kako nije bila zaposlena u tom trenutku,  isti joj je ponudio da radi tokom ljeta u njegovom kafiću, u Crnoj Gori, te je u kafiću radila za šankom, jer je imala iskustva u tome. Dok je bila u Ulcinju od nje je okrivljeni zahtjevao seks, na šta nije pristala, pa se od tada promjenio, te ju je tri puta napadao, jednom čak i davio, a takođe je htio i zatvoriti. Navela je da su problemi počeli kada ju je prvi put davio, da je tada već htio nešto više od nje, ali je možda tako reagovao iz ljubomore i zbog uticaja alkohola. Tom prilikom su bile prisutne i neke druge osobe, koje je u Ulcinju upoznala i te osobe su se i umiješale. Istakla je da kritičnog dana optuženi je imao porodičnu proslavu na Kosovu,i da je znala da ide na Kosovo pa je planirala da pobjegne i otputuje kući. Kada je spakovala stvari i napustila kuću naišao je okrivljeni sa autom, pa je izašao iz istog i tri puta je udario njenom glavom o zid i gurnuo niz stepenice.Uspjela je da se otrgne i otrči uz stepenice, ali je on sustigao i uhvatio za ramena i bacio niz stepenice. Udarila se u lakat i oba koljena, onda ju je zgrabio i zatvorio u kuću i uzeo joj pasoš. Tek tada je opet otišao u pravcu Kosova. Tvrdi da su njegova supruga i djeca vidjeli kako je njenom glavom udario o zid i u tom trenutku su sjedjeli u autu. Kako je nakon toga mogla izaći iz kuće otišla je do jednog kolege, a zatim je pošla  u policiju. </span>
</p>
<p class="p1"></p>
<p class="p1">
<span>		Iz nalaza i mišljenje vještaka medicinske struke dr. Hajduković Srećka od 08.09.2007.godine proizilazi da je oštećena dana 21.07.2006 godine zadobila povrede u vidu nagnječenja sa otokom u predjelu čela, oguljotinu u predjelu lijevog lakta sa krvnim podlivom, u predjelu oba koljena otoke sa krvnim podlivima.Da su navedene povrede nastale dejstvom tupe zamahnute sile i nakon toga udarom o čvrstu podlogu, te se navedene povrede pojedinačno i zbirno kvalifikuju kao laka tjelesna povreda.</span>
</p>
<p class="p1"></p>
<p class="p1">
<span>             Saslušan na glavnom pretresu vještak je pojasnio  da je nalaz i mišljenje dao na osnovu medicinske dokumentacije koja se nalazi u spisima i to izvještaja  lekara  specijalista  HNP Dom  zdravlja Ulcinj,  br. 5354  od  27.07.2006.godine, ta da je u nalazu konstatovao  da je  povreda u  predjelu  čela kod oštećene  T.  M.  nastala dejstvom  tupine  zamahnute sile u  šta bi  spadala  pesnica i  slično, a  da  ostale  povrede koje je  imenovana  zadobila su nastale  padom i udarom  tjela  o  čvrstu  podlogu,  u šta  bi  spadalo  beton, zid  i slično.  Istakao je da povreda  koju je oštećena zadobila u  predjelu glave, odnosno čela, mogla je nastati i  udarom glave  u idealno  ravnu  čvrstu podlogu u što  bi  spadalo zid, vrata i   slično. </span>
</p>
<p class="p1"></p>
<p class="p1">
<span>		Sud je cijenio nalaz i mišljenje vještaka medicinske struke dr. Hajduković Srećka, sa dodatnim pojašnjenjem na glavnom pretresu, kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p1"></p>
<p class="p1">
<span>		Iz izvještaj ljakara HMP Doma zdravlja u Ulcinju br.5354 od 27.07.2006. godine, proizilazi da je oštećenoj T. M. dana 27.07.2006.godine pružena medicinska pomoć u HMP, te da su joj prilikom pregleda od strane ljekara konstatovane povrede, i to:u predjelu čela u vidu malog otoka veličine zrna pasulja, u predjelu lijevog lakta oguljotinu i hematom veličine tri santimetara puta dva, u predjelu lijevog koljena otok veličine tri puta tri santimetara, a u predjelu  desnog koljena otok i hematom veličine tri ipo santimetra puta dva,  te da se radi o oguljotinama i nagnječenju.</span>
</p>
<p class="p1"></p>
<p class="p1">
<span>		Iz izvoda iz kaznene evidencije na ime okrivljenog B. S.a izdat od Uprave policije-PJ Bar-Ispostava Ulcinj br.03-245-1592 od 28.05.2007. godine proizilazi da je isti osuđivan od strane Okružnog tužilaštva Diseldorf krivični broj 2001/00009 dana 21.05.2001.godine za krivično djelo Višestruko oštećenje tuđe stvari od 01.09/1 iz čl.144/1, 41 tačka 1 č.63, čl.68 KZ, na kaznu zatvora u trajanju od 30 dana.</span>
</p>
<p class="p1"></p>
<p class="p1">
<span>		Cijeneći navode optužbe, i sve izvedene dokaze, kako pojedinačno tako i u njihovoj međusobnoj vezi, ovaj sud nalazi da je okrivljeni B. S. izvršio krivično dijelo nasilničko ponašanje iz čl.399 Krivičnog zakonika, na način, u vrijeme i mjestu kako je to bliže opisano u izreci presude.</span>
</p>
<p class="p1"></p>
<p class="p1">
<span>		Naime, u postupku je nesumnjivo utvrđeno da je okrivljeni  B. S. dana 21. jula 2006.godine oko 20,30 časova, u ulici Vida Matanovića u Ulcinju, vršenjem nasilja, ugrozio spokojstvo i lako tjelesno povrijedio oštećenu M.T., na način što je bez povoda oštećenu uhvatio za glavu i tri puta njenom glavom udario o zid, a zatim uhvatio za ramena i gurnuo je niz stepenice, nanoseći joj laku tjelesnu povredu u vidu nagnječenja sa otokom u predjelu čela, oguljotinu u predjelu lijevog lakta sa krvnim podlivom i otoke sa krvnim podlivima u predjelu oba koljena.</span>
</p>
<p class="p1"></p>
<p class="p1">
<span>		Prednje činjenično stanje sud je utvrdio na osnovu iskaza oštećene T. M., koja je na jasan i detaljan način opisala predmetni događaj, navodeći da je okrivljenog upoznala u Švajcarskoj, a u Ulcinju je kod istog radila u kafiću, a dok je bila u Ulcinju od nje je okrivljeni zahtjevao seks, na šta nije pristala, pa se od tada promjenio, te ju je tri puta napadao, jednom čak i davio.Kritičnog dana  okrivljeni je imao porodičnu proslavu na Kosovu, pa je planirala da pobjegne i otputuje kući. Kada je spakovala stvari i napustila kuću naišao je okrivljeni sa autom, pa je izašao iz istog i tri puta je udario njenom glavom o zid i gurnuo niz stepenice.Uspjela je da se otrgne i otrči uz stepenice, ali je on sustigao i uhvatio za ramena i bacio niz stepenice, pa se udarila u lakat i oba koljena, a onda ju je zgrabio i zatvorio u kuću i uzeo joj pasoš. Supruga i djeca okrivljenog su vidjeli kako je njenom glavom udario o zid , jer su u tom trenutku sjedjeli u autu. Iskaz oštećene je sud cijenio kao jasan, uvjerljiv i objektivan, i kao takvom poklonio punu vjeru, jer je isti potvrđen kako nalazom i mišljenjem vještaka medicinske struke i njegovim pojašnjenjem na glavnom pretresu, iz kojeg je sud utvrdio vrstu i težinu povreda koje je oštećena kritičnom prilikom zadobila, kao i mehanizam nastanka istih, tako i izvještajem ljakara HMP Doma zdravlja u Ulcinju br.5354 od 27.07.2006.godine, koji je sud cijenio kao vjerodostojan jer je sačinjen od strane dežurnog ljekara u HMP Doma zdravlja u Ulcinju, na osnovu neposrednog pregleda oštećene. </span>
</p>
<p class="p1"></p>
<p class="p1">
<span>		Krivično djelo nasilničko ponašanje iz čl. 399 Krivičnog zakonika čini onaj ko grubim vrijeđanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana. Radnja izvršenja ovog krivičnog djela je alternativno postavljena a iz zakonske definicije se zaključuje da ista može biti: grubo vrijeđanje ili zlostavljanje drugog, vršenje nasilja prema dugom, izazivanje tuče, ili drsko ili bezobzirno ponašenja. Osim toga za postojanje ovog krivičnog djela se zahtjeva da je ostvaren jedan od tri uslova: da je djelo izvršeno u grupi, ili je nekom licu pri izvršenju nanesena laka tjelesna povreda, ili je došlo do teškog ponižavanja građana. Krivično djelo nasilničko ponašanje karakteriše bezrazložno iživaljavanje, bezrazložno iživljavanje znači da je učinilac preduzeo radnju izvršenja krivičnog djela iz čl.399 Krivičnog zakonika ničim izazvan od strane oštećenog, jer krivično djelo nasilničko ponašanje upravo predstavlja nemotivisano nasilje, koje se ogleda u njegovoj bezrazložnosti i činjenici da je ono bez objektivne povezanosti sa ponašanjem oštećenog, pa je kao takvo rezultat obijesti i iživljavanja okrivljenog, odnosno da je takvo ponašanje učinioca samo sebi cilj.</span>
</p>
<p class="p1"></p>
<p class="p1">
<span>		Cijeneći naprijed utvrđeno činjeničnog stanja, a imajući u vidu naprijed navedena bitna obilježja predmetnog krivičnog djela, sud je našao da u radnjama okrivljenog B.S.a stoje obilježja bića krivičnog djela nasilničko ponašanje iz čl.399 Krivičnog zakonika, jer je okrivljeni preduzeo radnju izvršenja krivičnog djela ničim izazvan od strane oštećene, dakle takvi postupci okrivljenog su bili rezultat obijesti i iživljavanja, bez objektivne povezanosti sa ponašanjem oštećene, zbog čega ga je sud oglasio krivim i izrekao sankciju kao u izreci ove presude. Imajući u vidu da je okrivljeni kritičnom prilikom bez ikakvog povoda vršio nasilje nad oštećenom, udarajući njenom glavom tri puta o zid, a zatim hvatajući je za ramena i gurnvši je niz stepenice, nesumnjivo je ugrozio i njeno spokojstvo, i tom prilikom istoj nanio lake tjelesne povrede, okrivljeni je bio svjesni svog djela i htio je njegovo izvršenje, postupajući tako sa direktnim umišljajem.</span>
</p>
<p class="p1"></p>
<p class="p1">
<span>		Ne stoji ni teza branioca okrivljenog koji je naveo  da u radnjama njegovog branjenika ne postoje elementi bića krivičnog djela koje mu se stavlja na teret, ističući da je vještak potvrdio tezu odbrane da je moguće da je oštećena zadobila povredu glave udarom o idealno ravnu čvrstu podlogu, tako da se ne može pokloniti vjera iskazu oštećene, obzirom da je tokom postupka nesporno utvrđeno da je oštećena kritičnom prilikom zadobila lake tjelesne povrede što je jedan od objektivnih uslova inkriminacije za postojanje predmetnog krivičnog djela, a kod kojeg mehanizam nastanka povreda nije bitan element djela, te se u radnjama okrivljenog stiču i subjektivni i objektivni elementi krivičnog djela stavljenog mu na teret, a ovo pogotovo pri činjenici da je vještak medicinske struke na glavnom pretresu naveo da su povrede u predjelu glave kod oštećene mogle nastati na više načina, između ostalog i udarom glave u čvrstu ravnu podlogu, u šta bi spadalo zid, vrata ili slično, a na koji način upravo oštećena u svom iskazu opisuje da joj je okrivljeni kritičnom prilikom nanio jednu od povreda.</span>
</p>
<p class="p1"></p>
<p class="p1">
<span>		Sud je izmijenio činjenični opis optužnog akta i isti upodobio činjeničnom stanju utvrđenom na glavnom pretresu, kako je to bliže predstavljeno u izreci presude, nalazeći pri tome da ne prekoračuje optužbu, s obzirom da je izmijenjeni opis djela u izreci presude ostao u granicama onih činjenica i okolnosti na kojima se optužba zasniva, a iz kojih proizilazi zakonsko obilježje krivičnog djela nasilničko ponašanje iz čl. 399 Krivičnog zakonika.</span>
</p>
<p class="p1"></p>
<p class="p1">
<span>		Prilikom odlučivanja sud je imao u vidu da su izostali navodi odbrane okrivljenog B.S.a kojem se iz razloga ,kako je to već navedeno u ovoj presudi, sudilo u odsustvu, pa je našao da na osnovu dokaza koji su izvedeni na pretresu nesumnjivo stoji da su se u njegovim radnjama ostvarila obilježja krivičnog djela koje mu se optužbom stavlja na teret, a što je sud do stepena odlučnih činjenica mogao utvrditi iz provedenih dokaza.</span>
</p>
<p class="p1"></p>
<p class="p1">
<span>		Odlučujući o vrsti i visini krivične sankcije za okrivljenog, sud je cijenio sve okolnosti iz čl. 42. Krivičnog zakonika (olakšavajuće i otežavajuće okolnosti), pa je na strani okrivljenog od olakšavajućih okolnosti cijenio protek vremena od izvršenja krivičnog djela, jer je od izvršenje krivičnog djela proteklo više od 6 godina, te da je porodičan čovjek, dok je kao otežavajuću okolnost sud cijenio njegovu raniju osuđivanost, što je sud utvrdio iz KE za okrivljenog. Imajući u vidu prethodno navedene olakšavajuće okolnosti,  težinu izvršenog krivičnog dijela i stepen krivice okrivljenog, i pored činjenice da je okrivljeni ranije osuđivan, a imajući u vidu da je od te osude proteklo više od 11 godina i da se ne radi o istovrsnom krivičnom djelu, sud je mišljenja da radi krivično pravne zaštite prema </span>
</p>
<p class="p1"></p>
<p class="p1"></p>
<p class="p1">
<span>okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 7 (sedam) mjeseci i odredio da se ista neće izvršiti ukoliko okrivljeni u roku od tri godine po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom, ka mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.   </span>
</p>
<p class="p1"></p>
<p class="p1">
<span>		Kako je sud okrivljenog oglasio krivim, to ga je na osnovu čl. 226 i 229 ZKP-a obavezao na plaćanje troškova krivičnog postupka u iznosu od 683,50 eura, a koji se odnose, na ime nagrade za izvršeno vještačenje vještaku medicinske struke iznos od 77,00 Eura, na ime pristupa na glavnom pretresu i razjašnjenja nalaza vještaku medicinske struke iznos od 44,00 Eura, i nagrade braniocu po službenoj dužnosti u iznosu od 562,50 eura, kao i paušala u iznosu od 100,00 eura, koji je odmjeren imajući u vidu dužinu trajanja postupka, složenost predmeta i imovno stanje okrivljenog. </span>
</p>
<p class="p1"></p>
<p class="p1">
<span>		Sa iznijetih razloga, a na osnovu čl. 374 ZKP-a, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U ULCINJU</span>
</p>
<p class="p2">
<span>Dana 19.10.2012. godine</span>
</p>
<p class="p2"></p>
<p class="p3">
<span>                                                                                               	</span>
</p>
<p class="p3">
<span>      ZAPISNIČAR, 						                  S U D I J A, </span>
</p>
<p class="p3">
<span>      Markoč Roza                                                                                Amir  Đokaj                           									    </span>
</p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv  ove  presude   može  se  izjaviti  žalba  Višem sudu  u  </span>
</p>
<p class="p1">
<span>			       Podgorici,a preko ovog suda u roku od 8 dana od prijema 		                  prepisa iste.</span>
</p>
<p class="p3">
<span>	</span>
</p>
<p class="p3"></p>
<p class="p3">
<span> DN-a</span>
</p>
<p class="p3">
<span>- ODT Ulcinj </span>
</p>
<p class="p3">
<span>- adv. Markić Antonu </span>
</p>
<p class="p3">
<span>- u spise    </span>
</p>
<p class="p3"></p>
<p class="p3">
<span>- Nakon pravosnažnosti </span>
</p>
<p class="p3">
<span>  oštećenoj  T. M. </span>
</p>
<p class="p3"></p>
<p class="p3"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:R;color:black;}
.s3{color:black;}
.s4{font-weight:bold;color:black;}
.s5{font-family:Times;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
.p11{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.33333334in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.25in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;margin-right:0.058333334in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p18{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 565/09</span>
</p>
<p class="p1"></p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">A. A.</span><span>, zbog krivičnog djela nasilničko ponašanje iz čl. 399 Krivičnog zakonika, po optužnici Osnovnog državnog tužioca u Baru Kt.br. 534/06 od 09.03.2007. godine, nakon održanog glavnog javnog pretresa u prisustvu zamjenika Osnovnog državnog tužioca N. A. i optuženog,  dana 24.06.2010. godine donio je i javno objavio,</span>
</p>
<p class="p4"></p>
<p class="p5"></p>
<p class="p6">
<span class="s1">                                      P R E S U D U</span>
</p>
<p class="p6"></p>
<p class="p6"></p>
<p class="p7">
<span>Optuženi </span><span class="s1">A. A.</span><span> , od oca A. i majke V. rođene Ž., rođen ... godine u G. V., Opština B., sa prebivalištem u I. R. -Republika S., sa boravištem u B., naselje I. kod A. i M. G., državljanin Crne Gore, neoženjen, pismen, odslužio vojsku, lošeg imovnog stanja, osuđivan presudama : Opštinskog suda u Rumi K. broj 607/04 od 10.02.2005. godine, zbog krivičnog djela izazivanje opšte opasnosti iz čl. 187 st.1 KZ RS, na kaznu zatvora od 6 mjeseci, uslovno za jednu godinu i Osnovnog suda u Baru K br. 423/08 od 27.11.2008. godine, zbog krivičnog djela krađa iz čl. 239. st.1. Krivičnog zakonika, na kaznu zatvora u trajanju od 30 dana.</span>
</p>
<p class="p7"></p>
<p class="p8"></p>
<p class="p9">
<span class="s1">K r i v    j e</span>
</p>
<p class="p9"></p>
<p class="p10"></p>
<p class="p10">
<span>Što je:</span>
</p>
<p class="p10"></p>
<p class="p4">
<span>Dana 19.11.2006. godine, oko 23,00 časa, u baraci u kojoj živi kao podstanar u naselju Stara raskrsnica, u Baru, vršenjem nasilja prema drugom drskim i bezobzirnim ponašanjem ugrozio spokojstvo građana – K. Z. i F. S., na način što je oštećenog B. R., više puta udario otvorenom šakom u predjelu lica, a zatim mu kuhinjskim nožem nanio posjekotine u predjelu glave i vrata, nanoseći mu  laku tjelesnu povredu i to : više posjekotina u predjelu lijeve prednje strane vrata i u predjelu desne ušne školjke i više krvnih podliva u predjelu obje strane lica, a nakon toga je oštećeni uspio da pobjegne skočivši kroz otvoren prozor,</span>
</p>
<p class="p4"></p>
<p class="p4">
<span>- čime je učinio krivično djelo - </span><span class="s1">nasilničko ponašanje iz čl. 399. Krivičnog zakonika.</span>
</p>
<p class="p5"></p>
<p class="p5">
<span>         pa ga sud primjenom citiranih propisa i čl. 4, 32, 36 i 42 Krivičnog zakonika i čl. 359, 360 i 364  ZKP-a</span>
</p>
<p class="p8"></p>
<p class="p8"></p>
<p class="p9">
<span class="s1">OSUĐUJE</span>
</p>
<p class="p9"></p>
<p class="p9"></p>
<p class="p4">
<span>Na kaznu zatvora u trajanju od 6 (šest) mjeseci u koju kaznu se uračunava vrijeme provedeno u pritvoru od 19.11.2006. godine do 19.12.2006. godine i od 14.03.2009. godine do 18.03.2009. godine.</span>
</p>
<p class="p10"></p>
<p class="p10">
<span>Prema optuženom na osnovu čl. 72. Krivičnog zakonika, i z r i č e   s e,</span>
</p>
<p class="p10"></p>
<p class="p8"></p>
<p class="p9">
<span class="s1">MJERA BEZBJEDNOSTI</span>
</p>
<p class="p9">
<span class="s1">OBAVEZNOG LIJEČENJA ALKOHOLIČARA</span>
</p>
<p class="p9"></p>
<p class="p9"></p>
<p class="p4">
<span>Mjera bezbjednosti će se izvršiti u Specijalnoj bolnici za psihijatriju u Kotoru dok bude postojala potreba za liječenjem, s tim što se vrijeme provedeno u ustanovi za liječenje optuženom uračunava u izrečenu kaznu zatvora, a liječenje ne može trajati duže od 3 godine. </span>
</p>
<p class="p4"></p>
<p class="p11">
<span>	Optuženi je dužan da plati troškove krivičnog postupka u iznosu od 450,00</span><span class="s1"> </span><span>€, u roku od 15 dana od dana pravosnažnosti, pod prijetnjom izvršenja.</span>
</p>
<p class="p12"></p>
<p class="p12"></p>
<p class="p13">
<span class="s1">       O b r a z l o ž e n j e</span>
</p>
<p class="p13"></p>
<p class="p5"></p>
<p class="p4">
<span>Optužnicom Osnovnog tužioca u Baru Kt.br. 534/06 od 09.03.2007. godine stavljeno je na teret optuženom izvršenje krivičnog djela bliže opisanog i dispozitivu. </span>
</p>
<p class="p4"></p>
<p class="p5">
<span>           Optuženi je u svojoj odbrani izjavio da se kritičnog dana oko 15 časova telefonom čuo sa poznanikom i prijateljim K. Z. koji ga je pitao gdje je, šta radi, jer se duže vrijeme nisu gledali, odgovorio u je da se prije dva mjeseca oženio, on mu je čestitao i rekao da će tog dana oko 17 časova doći kod njega da popiju kafu, nakon čega će krenuti na voz, jer bi trebalo da putuje za Srbiju. Kada je K. došao njegovu suprugu F. S. sa kojom je živio u vanbračnoj zajednici častio je sa 50 €. Kod njega je oko 19 časova došao i R. B. sa kim je radio na građevini. Njih trojica su u njegovoj kući pili kafu, a onda nastavili da konzumiraju alkohol, i sve tako do jutra. K. Z. je odložio svoj put te noći jer je popio za naredni dan. U jutro prvi je iz kuće izašao B., K. je ostao da se spakuje kada je primijetio da mu nema mobilnog telefona. Jedini koji je telefon mogao uzeti bio je B.. </span><span class="s2">Otišao je za njim da ga pronađe i našao ga je na Staroj raskrsnici kako razgovara sa nekim radnicima. Vratili su se kod njega, a po ulasku u kuću  zaključao je ulazna vrata, odmah ga otvoreno pitao gdje je Z.ov telefon, i tražio da ga vrati i da će sve biti u redu. On se kleo da taj telefon nije uzeo, nije mu vjerovao pa je tražio da isprazni džepove, što je on i uradio, iz džepa je izvadio, novčanik, zatim češalj, pa neke tablete i on je iznerviran njegovim ponašanjem B.a jedanput udario otvorenom šakom u predjelu lica, od čega je on pao na kauč ispod prozora. Na njega je i dalje bio ljut, sa ormana dnevne sobe uzeo je zidarski čekić i prislonio ga B.u na grudi, i priprijetio da će ga njime udariti ako mu ne kaže gdje je telefon. Dok mu je prijetio zidarskim čekićem još jedanput ga je otvorenom šakom udario u predjelu lica. On je pokušao da se udalji od njega. Ne sjeća se da je mašio noža. Sve je to kratko trajalo, možda jedan minut, s leđa mu je prišao K. koji ga je uhvatio oko struka i odvojio od B.a, što je on iskoristio i pobjegao kroz prozor susjedne prostorije. Poslije 15 minuta došla je patrola policije i privela ih u CB Bar. Mobilni telefon K.a on nije pronašao kod B.a.</span><span class="s3"> Predmetni zidarski čekić je bio oštriji sa jedne strane, ali nedovoljno oštar da bi se mogao posjeći a sa druge strane je imao malu sjekiricu, ali ni sa njom se nije mogao čovjek posjeći. Poznato mu je da je B. imao povrede i te povrede je imao i u predjelu lica, a dva dana prije toga B. je bio učesnik jedne tuče. Osim toga, njemu je K. rekao da je B. izašao kroz prozor i da je pao na zemlju ili beton nije siguran jer uz prozor koji je visine metar i 10, 20 cm nalazi se betonski trotoar širine 1 m, a iza njega se nalazi zemlja. Dodao je da se ogriješio prema B.u jer mu je njegova sestra kasnije saopštila da je telefon koji joj je opisao da je nestao u njegovoj  kući vidjela kod F. S. </span><span>On je često znao da popije, mogao je puno da popije, ali nikada zbog konzumiranja alkohola nije imao ni najmanji problem, a ovom prilikom i ako se nalazio pod uticajem alkohola, to ni na koji način nije uticalo na sposobnost njegovog rasuđivanja.</span>
</p>
<p class="p5"></p>
<p class="p4">
<span>U dokaznom postupku saslušani su svjedoci F. S., M. S. i K. D., pročitani su : izvještaj ljekara specijaliste Službe Hitne pomoći Doma zdravlja u Baru  br. 3993 od 19.11.2006. godine, izvještaj ljekara specijaliste Opšte bolnice u Baru br.5568 od 19.11.2006. g. na ime B. R., zapisnik o ispitivanju  alkohola u organizmu na ime A. A.a od 19.11.2006. godine, zapisnik o ispitivanju alkohola u organizmu na ime B. R. od 19.11.2006. godine, zapisnik o ispitivanju alkohola u organizmu na ime K. Z. od 19.11.2006. godine, potvrda o privremeno oduzetim predmetima Ku br. 617/06 od 19.11.2006. godine, na ime F. S., potvrda o privremeno oduzetim predmetima od 19.11.2006. godine na ime A. A., potvrda o vraćanju privremeno oduzetih predmeta Ku br. 617/06 od 21.11.2006. godine na ime B. R., nalaz i mišljenje sudskog vještaka medicinske struke Š.M. od 1.12.2006. godine, izvod iz kaznene evidencije na ime optuženog UP PJ Berane br. 245 -2160/1 od 7.05.2008. godine, službena zabilješka OPS K. D. od 19.11.2006. godine i izvršen je uvidu  u spise predmeta Osnovnog suda u Baru IKS br. 25/09 i presudu K br. 423/08 od 27.11.2008. godine, </span><span class="s3">nalaz i mišljenje vještaka neuropsihijatra M. S. od 26.05.2010. godine.</span>
</p>
<p class="p5"></p>
<p class="p4">
<span>Svjedok </span><span class="s1">F. S.</span><span> je izjavila da je sa A. A. zasnovala vanbračnu zajednicu. A. je na kafu pozvao K. Z. i B. R., rekao je da se oženio, oni su htjeli da čestitaju i došli su na kafu. K. je došao oko 18,30 časova, rekavši da će </span><span class="s3">ostali dok popije kafu, da će se posle spremiti i otputovao na voz za Srbiju. Iza njega je došao B. R., poslije kafe oni su nastavili da piju, sva trojica, do jutra. Iz barake je prvi otišao B.. Spremajući</span><span class="s4"> </span><span class="s3">se da krene na voz K. je odmah poslije B.evog odlaska rekao da mu je nestao telefon i bio je gotovo siguran da je to učinio B.. Ona je rekla da nikog ne optužuju dok ga ne čuju i dok se ne dokaže da je on to učinio. A.u je bilo strašno krivo da je to učinio neko u njegovoj baraci, izašao je, pronašao B.a i doveo ga u baraku. Na kulturan način na početku ga je pitao da slučajno on nije uzeo Z.ov telefon, B. je rekao da nije A. je bio uporan, govoreći ako je uzeo telefon da ga vrati. B. je negirao da je uzeo telefon, a zatim nešto nepovezano rekao, ali se čulo da je rekao „pa vratiću ti telefon“. Izgledalo je to kao da se smije A.u koga je to iznerviralo. i tačno je da ga je šamarom udario jedanput, pa drugi put. Od prvog šamara je pao na kauč. Nastala je velika galama u kući od njih trojice ona je izašla iz te prostorije u drugu i nije vidjela kada je A. dohvatio nož i čekić. U svoj toj galami ona je primijetila da je iz sobe, kroz hodnik, pa kroz drugu sobu kroz prozor pobjegao B. Svjedok je na glavnom pretresu navela da je vidjela da je A. B.a udario jednom u predjelu lica. Ne sjeća se kojom rukom ga je udario, ali zna da je on od tog udarca pao na kauč. Tada je nastala gužva. Usled toga ona je pobjegla u drugu prostoriju tako da nije vidjela što se dalje dešavalo. S obzirom da su A. i taj drugi čovek bili pod uticajem alkohola ona se našla u čudu što da radi, ali s obzirom da je svađa nastavljena, ona je ušla u prostoriju u kojoj su se svi oni nalazili i počela da govori A.u da prestane sa svađom a za sve vrijeme lice sa prezimenom K. je sjedjelo na kauču i ništa nije preduzimalo, što je njoj bilo čudno. Nakon toga je počela da povlačim A.a unazad  i uspjela da ga odvoji, a K. koji je za to vrijeme podsticao A.a na takvo ponašanje je  počeo takođe da smiruje A.a i to je iskoristio oštećeni koji je u jednom trenutku ustao sa kauča, pretrčao u drugu prostoriju i pao kroz prozor te prostorije. Prije nego što je on otišao vidjela je da je u predjelu lica imao ili trag krvi ili ogrebotinu nije sigurna, ali misli da se ista prostirala od ruba usana prema bradi i misli da se radilo o desnom dijelu lica, a kasnije se vjerovatno od brisanja krvi od strane oštećenog krv razmazala po cijelom licu. Kada je prije predmetnog događaja oštećeni došao u kuću kod A.a na licu nije imao nikakve povrede. Nakon događaja ona je vidjela da se u blizini mjesta gdje se dešavalo pored kauča nalazio jedan čekić. U pitanju je bio metalni čekić, ali se nije mogla sjetiti kako je taj čekić izgledao. Misli da je taj čekić pao sa jedne vitrine koja se nalazila u blizini kauča, a da je isti pao nakon što je neko od učesnika u sukobu pomjerio tu vitrinu. Ona nije vidjela da je A. u događaju koristio taj čekić ili eventualno nož, a tačno je da je policija od nje oduzela i čekić i nož jer su isti pronađeni u toj prostoriji. Nakon što su svi koji su učestvovali u ovom događaju ušli u kuću vrata su bila otključana jer su ista teško mogla da se zatvore, a kada je nakon početka ovog događaja oštećeni pokušao da izađe iz kuće A. je zaključao vrata i nakon toga kada je ona pokušala da otključa vrata da bi B.u omogućila da izađe iz kuće vidjela je da tog ključa nema u bravi, ključ je pronašla u jednoj čaši i otključala vrata. Ona ni jedan dio alata ili nož nije dirala sa mjesta na kome se nalazio u trenutku kada je oštećeni pobjegao, tako da je policija zatekla stanje kako je bilo u tom trenutku. A. koji se ranije bavio građevinskim radovima imao je nekoliko komada alata i držao ih je na vitrini. Predmetni nož koji je policija od oduzela takođe je bio pored kauča, ne zna kako se on našao na tom mjestu jer je taj nož obično držala u kuhinji. Ove večeri  na stolu je bilo i hrane pa se nije mogla izjasniti da li ga je neko uzeo iz kuhinje i stavio na sto. B. je nakon bjekstva pao pored jedne ograde, komšije su govorile da je pao usled iznemoglosti, i ubrzo je nakon toga došla policija. Ona je B.u peškirom očistila krv sa lica stala između njega i A.a i bukvalno mu omogućila da pobjegne iz ove prostorije.</span>
</p>
<p class="p5"></p>
<p class="p4">
<span>Svjedok </span><span class="s1">M. S.</span><span> je izjavio da je dana 19.11.2006. godine oko 11 časova bio ispred svoje porodične kuće koja se nalazi u Baru, naselje Popovići, kod Stare rampe. U jednom momentu začuo je kako iz komšijskog dvorišta jedna starija muška osoba zapomaže, tražeći pomoć i maše podignutim rukama prema njima. U tom trenutku je bio daleko od njega nekih 70 metara što je i razlog da nije mogao tačno da razumije šta govori, ali je shvatio, da traži pomoć. Učinilo mu se da je spominjao da je povrijeđen sjekirom. Sve što je mogao da učini bilo je da uđe u kuću i zove hitnu pomoć. Nije prošlo pet minuta hitna pomoć je stigla. Dok je pozivao hitnu pomoć i službeniku objašnjavao gdje treba doći lice koje je tražilo pomoć stiglo je pred njegovu kapiju. Uporno je ponavljao pomoć, pomoć, nakon toga je pao  ispred kapije. Sada je ponovo ušao u kuću i pozvao policiju. Ovo lice nije pomjerao do dolaska hitne pomoći, nije ispitivao o kakvim se povredama radi, a nije vidio neku otvorenu povredu. Ubrzo je došla policija. Na glavnom pretresu je dodao da </span><span class="s3">misli da je prvo pozvao hitnu pomoć, a mislim da je on pozvao policiju. Kada je policija došla na lice mjesta oni su prošli pored njegove kuće i otišli pravo u kuću u kojoj se ovaj događaj odigrao, a pretpostavlja da su oni već znali o kojoj kući se radi. On policiji nije pominjao da je lice koje leži ispred kuće obliveno krvlju. Bio je prisutan na licu mjesta kada je hitna pomoć ispred kapije njegove kuće ukazivala pomoć povrijeđenom. To je trajalo nekih 10 minuta i za to vrijeme on je bio udaljen nekoliko metara od njih. On nije na povrijeđenom vidio neke vidljive povrede ili krv, ali vidio je da se savijao od bolova. </span>
</p>
<p class="p4"></p>
<p class="p5">
<span>	Svjedok </span><span class="s1">K. D. </span><span>je izjavio da je obavljao dužnost pozornika na reonu Željezničke stanice. Poznato mu je ime A. A.a, ali ja se nije mogao sjetiti detalja koji su vezani za događaj. Povodom predmetnog događaja on je sačinio službenu zabilješku. </span>
</p>
<p class="p5"></p>
<p class="p4">
<span>Iz izvještaja ljekara specijaliste Službe Hitne pomoći Doma zdravlja u Baru  br. 3993 od 19.11.2006. godine i izvještaja ljekara specijaliste Opšte bolnice u Baru br. 5568 od 19.11.2006. godine na ime B. R., utvrđuje se da je oštećeni primljen u navedenim ustanovama radi ukazivanja medicinske pomoći zbog povreda koje je zadobio. U izvještajima su opisane povrede koje je oštećeni zadobio. </span>
</p>
<p class="p4"></p>
<p class="p4">
<span>Iz zapisnika o ispitivanju  alkohola u organizmu na ime A. A.a od 19.11.2006. godine, utvrđeno je da je alkotestom tipa „Dreger“ utvrđeno prisustvo od 2,02 promila alkohola u organizmu. </span>
</p>
<p class="p4"></p>
<p class="p4">
<span>Iz zapisnika o ispitivanju alkohola u organizmu na ime B. R. od 19.11.2006. godine, utvrđeno je da je alkotestom tipa „Dreger“ utvrđeno prisustvo od 1,41 promila alkohola u organizmu.</span>
</p>
<p class="p4"></p>
<p class="p4">
<span>Iz zapisnika o ispitivanju alkohola u organizmu na ime K. Z. od 19.11.2006. godine, utvrđeno je da je alkotestom tipa „Dreger“ utvrđeno prisustvo od 2,12 promila alkohola u organizmu.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Ku br. 617/06 od 19.11.2006. godine, na ime F. S., utvrđeno je da su od imenovane oduzeti : majstorski čekić sa sjekiricom metalni, gumena navlaka za navedeni čekić, kuhinjski nož dužine sječiva oko 15 cm – metalni na polovini iskrivljen. </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima od 19.11.2006. godine na ime A. A., utvrđeno je da su od optuženog oduzeti kaiš od pantalona, novčanik, kutija cigareta i upaljač, pertle od patika, novčanik sa 30 € i ličnom kartom na ime B. R., karticom dobrovoljnih davalaca krvi i notesom. </span>
</p>
<p class="p4"></p>
<p class="p4">
<span>Iz potvrde o vraćanju privremeno oduzetih predmeta Ku br. 617/06 od 21.11.2006. godine na ime B. R., utvrđeno je da su oštećenom vraćeni mobilni telefon marke „Nokia“ 2100, sa karticom broj 069-799-525, cipele, novčanik, 30 €, lična karta, knjižica Službe transfuzije krvi, ikonica „Sveti Đorđe“, vizit karta „Bar-Taxi“, čekovna kartica „Erste banke“, rokovnik  i nekoliko slika za ličnu kartu. </span>
</p>
<p class="p4"></p>
<p class="p4">
<span>Iz nalaz i mišljenje sudskog vještaka medicinske struke Š. M. od 1.12.2006. godine, utvrđeno je da je oštećeni zadobio razne rane u predjelu lijeve prednje strane vrata i u predjelu desne ušne školjke. Krvni podlivi u predjelu obje strane lice. Navedene rane posljedica su najmanje dvostrukog dejstva oštrice zamahnutog mehaničkog oruđa (moguće nož)  na odgovarajuće predjele tijela - glave, navedeni krvni podlivi posljedica su najmanje dvostrukog dejstva tupine zamahnutog mehaničkog oruđa (moguće pesnica) na odgovarajuće predjele tijela - glave. Navedene povrede predstavljaju i pojedinačno i u svom zbiru, laku tjelesnu povredu.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime optuženog UP PJ Berane br. 245 -2160/1 od 7.05.2008. godine, utvrđeno je da je optuženi osuđivan presudom Opštinskog suda u Rumi K. broj 607/04 od 10.02.2005. godine, zbog krivičnog djela iz čl. 187 st.1 KZ RS, na kaznu zatvora od 6 mjeseci, uslovno za jednu godinu. </span>
</p>
<p class="p4"></p>
<p class="p4">
<span>Iz službene zabilješke OPS K. D. od 19.11.2006. godine utvrđeno je da je imenovani došao na lice mjesta jer mu je od strane dežurne službe javljeno da je M. S. prijavio da ispred njegove kapije leži jedno lice obliveno krvlju. Po dolasku zatekao je Hitnu pomoć koja ukazuje pomoć jednom licu. Nakon toga se uputio sa kolegama u kuću u kojoj su zatekli jednog od narušilaca JRM A. A.a, kao i K. Z. i F. S. U hitnoj pomoći su saznali da je povrijeđeno lice B. R.. </span>
</p>
<p class="p4"></p>
<p class="p4">
<span>Uvidom u spise predmeta Osnovnog suda u Baru IKS br. 25/09 i presudu K br. </span>
</p>
<p class="p5">
<span>K 23/08 od 27.11.2008. godine utvrđeno je da je optuženi osuđivan presudom Osnovnog suda u Baru K br. 423/08 od 27.11.2008. godine, zbog krivičnog djela krađa iz čl. 239. st.1. Krivičnog zakonika, na kaznu zatvora u trajanju od 30 dana.</span>
</p>
<p class="p5"></p>
<p class="p4">
<span class="s3">Iz nalaza i mišljenja vještaka neuropsihijatra M. S. od 26.05.2010. godine utvrđeno je da A. A. ne boluje od trajnog duševnog oboljenja niti se radi o osobi zaostalog duševnog razvoja, a ne pokazuje simptome težeg duševnog oboljenja. Prisutno je dugogodišnje konzumiranje alkohola koje je dostiglo do   standarda alkoholne zavisnosti. U vrijeme izvršenja krivičnog djela nalazio se u stanju akutne intoksikacije alkoholom koje ne odstupa od ponašanja kliničke slike jednostavnog pijanstva. Prisutan je afekt razdražljivosti koji nije imao karakteristike patološkog afekta jakog stepena. Sposobnost shvatanja značenja djela kao i mogućnost upravljanja svojim postupcima kod optuženog su bili smanjeni, ali ne bitno, Obzirom da se radi o alkoholnom zavisniku vještak je mišljenja da je potrebno primijeniti mjere bezbjednosti obaveznog psihijatrijskog liječenja od alkohola na slobodi ili penalnoj ustanovi, zavisno od stava suda.</span>
</p>
<p class="p4"></p>
<p class="p4">
<span>U optužnici je predloženo da se u dokaznom postupku saslušaju svjedok oštećeni B. R. i svjedok K. Z.. Uprava policije PJ Bar obavijestila je sud da je B. R. odselio sa adrese iz spisa predmeta, nakon čega je sud oštećenom uputio dva poziva na adresi ..., međutim, poziv oštećenom nije uručen uz konstataciju prilikom prvog pokušaja uručenja da je preseljen, dok je prilikom sledećeg pokušaja uručenja poziva konstatovano da je imenovani umro. Sud je uputio poziv za glavni pretres  i svjedoku K. Z.u, na adresi S.J. – S. M., svjedok je primio poziv, međutim, pozivu se nije odazvao niti izostanak opravdao, a s obzirom da se radi o stranom državljaninu sud nije u mogućnosti prinudnim putem da obezbijedi prisustvo svjedoka. S obzirom na navedeno sud nije bio u mogućnosti da obezbijedi prisustvo svjedoka oštećenog i svjedoka donijeto je rješenje da se svjedok oštećeni B. R. i svjedok K. Z. neće saslušati u dokaznom postupku.</span><span class="s1"> </span>
</p>
<p class="p5"></p>
<p class="p4">
<span class="s3">Ocjenom izvedeni dokaza utvrđeno je da je optuženi učinio krivično djelo na način predstavljen u dispozitivu. Utvrđeno je da je optuženi oštećenom B. R. zadao više udaraca </span><span>otvorenom šakom u predjelu lica, nakon čega mu je kuhinjskim nožem nanio posjekotine u predjelu glave i vrata, kojom prilikom je oštećeni zadobio lake tjelesne povrede u vidu - više reznih rana u predjelu lijeve prednje strane vrata i u predjelu desne ušne školjke i više krvnih podliva u predjelu obje strane lica. Optuženi je u svojoj odbrani izjavio da je sumnjao da je oštećeni oduzeo mobilni telefon vlasništvo K. Z., da je </span><span class="s2">oštećenog jedanput udario otvorenom šakom u predjelu lica, od čega je on pao na kauč nakon čega je oštećenog još jedanput otvorenom šakom udario u predjelu lica. Negirao je da je oštećenom zadavao udarce metalnim čekićem ili nožem posebno navodeći da se čekićem koji je on imao u ruci i kojim je prijetio oštećenom nije mogla nanijeti posjekotina na koži. U postupku je utvrđeno da je optuženi oštećenom pored udaraca šakom, kuhinjskim nožem </span><span>nanio više posjekotina u predjelu lijeve prednje strane vrata i u predjelu desne ušne školjke. Iz nalaza i mišljenja vještaka Š. M. koji je sud prihvatio kao jasan i stručan utvrđena je vrsta i težina tjelesnih povreda koje je zadobio oštećeni i mehanizam njihovog nanošenja. Vještak je u pogledu više reznih rana u predjelu prednje strane vrata i desne ušne školjke naveo da su navedene rane posledica najmanje dvostrukog dejstva oštrice zamahnutog mehaničkog oruđa, moguće noža. Od svjedoka F. S. radnici policije su pored ostalog oduzeli i jedan kuhinjski nož, za koji je svjedok u svom iskazu navela da se nakon završetka predmetnog događaja predmetni nož nalazio na podu pored kauča. Prisustvo noža pored mjesta na kome su se nalazili optuženi i oštećeni i priroda povreda koje je zadobio oštećeni ukazuju na jedini zaključak da je optuženi koristio predmetni nož kojim je oštećenom zadao navedene povrede. Povrede koje je zadobio oštećeni, a koje se nisu uklapale u njegovu odbranu optuženi je pokušao da objasni saznanjem da je oštećeni dva dana prije predmetnog događaja bio učesnik u jednoj tuči kao i navodima K. Z. koji je naveo da je oštećeni prilikom bježanja iz kuće pao na zemlji ili beton. Već je navedeno da vještak medicinske struke isključuje takav mehanizam nanošenja povreda, a da je oštećeni imao krv na licu potvrđuje svjedok F. S. koja je opisala da je oštećenom peškirom očistila krv sa lica i službena zabilješka svjedoka K. D. koji je na lice mjesta došao po prijavi svjedoka M. S. da jedno lice pored njegove kuće leži obliveno krvlju. Svjedok M. je u svom iskazu naveo da nije tačno da je policiji saopštio da jedno lice leži obliveno krvlju i da na oštećenom nije vidio vidljive povrede, koji iskaz sud nije prihvatio kao osnovan jer sadržina službene zabilješke potvrđuje iskaz svjedoka F. S., kao i izvještaj ljekara Hitne pomoći koji je prvi pregledao oštećenog i konstatovao u predjelu desnog uva sasušenu krv. </span>
</p>
<p class="p4"></p>
<p class="p4">
<span>Optuženi je krivično djelo učinio vršenjem nasilja i drskim i bezobzirnim ponašanjem prema oštećenom, kojom prilikom je ugrozio spokojstvo prisutnih lica K. Z. i F. S. i oštećenom nanio laku tjelesnu povredu. Ugrožavanje sigurnosti podrazumijeva izazivanje osjećaja lične nesigurnosti i straha. Krivično djelo nasilničko ponašanje predstavlja </span><a name="5"><span>bezrazložno iživljavanje i nemotivisano nasilje</span></a><span>, jer je optuženi radnje iz izreke presude prema oštećenom primijenio zbog sumnje da je oštećeni oduzeo mobilni telefon K. Z.u, što ne može biti opravdanje za takvo ponašanje, a radnjama optuženog ostvarena je posledica koja se ogleda u  ugrožavanju spokojstva prisutnih lica, kojom prilikom je oštećeni zadobio laku tjelesnu povredu. Optuženi je krivično djelo učinio postupajući sa direktnim umišljajem, a bio je uračunljiv, jer jer je iz nalaza i mišljenja vještaka neuropsihijatra utvrdio da su sposobnost </span><span class="s3">shvatanja značenja djela kao i mogućnost upravljanja postupcima kod optuženog su bili smanjeni, ali ne bitno.</span>
</p>
<p class="p14">
<span>  </span><a name="6">
<br>
</a><span>             Sud je precizirao optužnicu navođenjem da je krivično djelo učinjeno u Baru, jer u optužnici to nije navedeno. Sud je u dispozitivu izostavio dio optužnice u kome je navedeno da je optuženi krivično djelo učinio i „zlostavljanjem drugog“ u drugom redu, jer zlostavljanje podrazumijeva da kod oštećenog nije došlo do nanošenja povreda. Sud je u dispozitivu naveo imena lica čije je spokojstvo optuženi ugrozio. Navedeno je da je optuženi oštećenom zadao više udaraca otvorenom šakom u predjelu lica, jer je ta činjenica na nesumnjiv način utvrđena. U dispozitivu je izostavljen dio optužnice u kome je navedeno da je optuženi oštećenom kuhinjski nož prislonio u predjelu vrata, prijeteći da će ga zaklati, jer ni jednim izvedenim dokazom navedena radnja i riječi nisu dokazane. Sud je u izreci presude naveo da je optuženi oštećenom kuhinjskim nožem nanio posjekotine u predjelu glave i vrata, jer je u optužnici navedeno da mu je nanio posjekotinu u predjelu desne jagodice lica. Kako je oštećeni zadobio više reznih rana, navedene povrede su mu mogle biti nanijete sa više poteza nožem u predjelu lijeve prednje strane vrata i u predjelu desne ušne školjke, a ne jednu posjekotinu u predjelu desne jagodice lica, kako je navedeno u optužnici. Takođe je sud iz izreke presude izostavio dio optužnice u kome je navedeno da je optuženi oštećenog više puta udario metalnim čekićem u predjelu glave, jer ni navedene radnje optuženog nisu dokazane, a takav mehanizam nanošenja povreda isključuje i vještak medicinske struke. Na kraju precizirana je optužnica i u dijelu u kome je navedeno da je optuženi nakon povrjeđivanja uspio da pobjegne skočivši kroz otvoren prozor, navođenjem da je oštećeni pobjegao kroz otvoren prozor, a to je učinjeno radi razumljivosti presude iako se radi o detaljima sa kojima izreka presude ne bi trebala da se opterećuje. </span><span class="s5">Ocijenjeno je da precizirana izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p15">
<span> </span>
</p>
<p class="p16">
<span>Sud je optuženog osudio na kaznu zatvora u trajanju od 6 mjeseci. Za predmetno krivično djelo propisana je kazna zatvora u trajanju od 6 mjeseci do 5 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Olakšava​jućih okolnosti na strani optuženog nije bilo, a od otežavajućih okolnosti sud je cijenio raniji život jer je optuženi osuđivan. Ocijenjeno je da nisu ispunjeni uslovi za primjenu instituta ublažavanja kazne, da zatvorska kazna u minimalnom trajanju odgovara težini</span><span class="s5"> izvršenog krivičnog djela i krivičnoj odgovornosti optuženog i predstavlja mjeru koja je neophodna da bi se postigla svrha kažnjavanja i pored činjenice da je optuženi osuđivan, pri čemu je sud cijenio i da nije osuđivan zbog krivičnih djela protiv života i tijela. </span>
</p>
<p class="p4"></p>
<p class="p4">
<span>Na osnovu čl. 51 Krivičnog zakonika, u kaznu zatvora optuženom je uračunato vrijeme provedeno u pritvoru od 19.11.2006. godine do 19.12.2006. godine i od 14.03.2009. godine do 18.03.2009. godine.</span>
</p>
<p class="p4"></p>
<p class="p4">
<span>  </span><span class="s3">Sud je okrivljenom izrekao mjeru bezbjednosti obaveznog liječenja alkoholičara. Članom </span><span>72 Krivičnog zakonika propisano je da će sud učiniocu koji je učinio krivično djelo usljed zavisnosti od upotrebe alkohola i kod kojeg postoji ozbiljna opasnost da će usljed ove zavisnosti i dalje da vrši krivična djela, izreći obavezno liječenje. Iz nalaza i mišljenja vještaka neuropsihijatra M. S. utvrđeno je da je okrivljeni zavisnik o alkoholu i </span><span class="s3">da je potrebno primijeniti mjeru bezbjednosti obaveznog psihijatrijskog liječenja od alkohola na slobodi ili penalnoj ustanovi, zavisno od stava suda.</span><span> Sud je prihvatajući predlog vještaka izrekao mjeru bezbjednosti obaveznog liječenja alkoholičara koja će se izvršiti u Specijalnoj bolnici za psihijatriju u Kotoru dok bude postojala potreba za liječenjem, s tim što se vrijeme provedeno u ustanovi za liječenje optuženom uračunava u izrečenu kaznu zatvora, a liječenje ne može trajati duže od 3 godine. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP, ista se odnosi na troškove branioca po službenoj dužnosti u iznosu od 100 €, troškove izrade nalaza i mišljenja vještaka medicinske struke u iznosu od 82,50 €, </span><span class="s5">troškove vještaka neuropsihijatra u iznosu od 220 € i </span><span>troškove rada suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p17"></p>
<p class="p17">
<span>Na osnovu izloženog odlučeno je kao u izreci presude</span>
</p>
<p class="p12"></p>
<p class="p12">
<span class="s1">OSNOVNI SUD U BARU</span>
</p>
<p class="p12">
<span class="s1">Dana 24.06.2010. godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1">ZAPISNIČAR,				   PREDSJEDNIK VIJEĆA-SUDIJA</span>
</p>
<p class="p8"></p>
<p class="p5">
<span class="s1">M. M.				                         G. Š.</span>
</p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18">
<span class="s1">PRAVNA POUKA</span><span>:Protiv ove presude može se </span>
</p>
<p class="p18">
<span>izjaviti žalba Višem sudu u Podgorici u roku od</span>
</p>
<p class="p18">
<span>15 (petnaest) dana od dana prijema pismenog otpravka.</span>
</p>
<p class="p18">
<span>Žalba se predaje ovom sudu u dva primjerka.</span>
</p>
<p class="p8"></p>
<p class="p8"></p>
<p class="p8"></p>
<p class="p8">
<span class="s1">DNA</span><span>:  - 1 x ODT, </span>
</p>
<p class="p10">
<span>- 1 x optuženom</span>
</p>
<p class="p10">
<span>-  u spise</span>
</p>
<p class="p8"></p>
<p class="p8"></p>
<p class="p10"></p>
<p class="p19"></p>


</body>
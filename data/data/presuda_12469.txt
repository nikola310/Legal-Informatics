<strong>K.broj 20/08</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA</strong><br>
&nbsp;<br>
<strong>OSNOVNI SUD U BARU</strong>, kao prvostepeni krivični, sudija Goran Šćepanović, kao sudija pojednac, sa zapisničarom Milijanom Minić, u krivičnom predmetu okrivljenog <strong>Z.M.</strong>, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužioca u Baru Kt.br. 200/06 od 22.01.2008. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužioca Vujović Sanje i okrivljenog,&nbsp; dana 04.03.2009. godine donio je i javno objavio<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp;&nbsp;&nbsp;&nbsp;&nbsp;&nbsp;&nbsp;P R E S U D U</strong><br>
Okrivljeni <strong>Z.M.</strong>, od oca P. i majke R., rođene Đ., rođen ... godine u B., sa prebivalištem u B., zgrade&nbsp; »P.«, po zanimanju tonsko tehnički realizator, oženjen, otac jednog maloljetnog djeteta, završio osnovnu školu, srednjeg imovnog stanja, osuđivan<br>
&nbsp;<br>
&nbsp;&nbsp;&nbsp; <strong>&nbsp;&nbsp;&nbsp;K r i v&nbsp;&nbsp; j e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 17.05.2006. godine, oko 01,10 časova, u svojoj porodičnoj kući u naselju B. u Baru, primjenom nasilja, ugrozio tjelesni integritet članova svoje porodice - oštećenih supruge Z.V., majke Z.R. i sestre A.K., na način što je nakon kraćeg verbalnog sukoba sa oštećenima, udario šakom u predjelu lica A.K., pa potom odgurnuo oštećenu Z.R., koja je pritom pala na pod, a okrivljeni je nakon toga otvorenom šakom u predjelu glave udario oštećenu Z.V. i pritom joj nanio laku tjelesnu povredu, nagnječine kože sa otokom kože i krvnim podlivom kože ušne školjke lijevog uha,<br>
&nbsp;<br>
- čime je izvršio krivično djelo - <strong>nasilje u porodici ili u porodičnoj zajednici iz čl.220. st.l. Krivičnog zakonika,</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; pa ga sud primjenom čl. 4, 32, 36 i 42&nbsp; Krivičnog zakonika i čl. 359, 360 i 364&nbsp; ZKP-a<br>
&nbsp;<br>
&nbsp;<br>
<strong>OSUĐUJE</strong><br>
&nbsp;<br>
&nbsp;&nbsp; &nbsp;&nbsp;&nbsp;&nbsp;&nbsp;&nbsp;Na kaznu zatvora u trajanju od 2 (dva) mjeseca.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je dužan da plati troškove krivičnog postupka u iznosu od 80 € u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e n j e</strong><br>
&nbsp;<br>
Optužnim predlogom Osnovnog državnog tužioca u Baru Kt.br. 200/06 od 22.01.2008. godine stavljeno je na teret okrivljenom izvršenje krivičnog djela bliže opisanog u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani priznao izvršenje krivičnog djela navodeći da je dana 17.05.2006. godine završio smjenu negdje u ponoćnim časovima u Radiju gdje je zaposlen i krenuo prema kući. Na samom izlazu iz zgrade Radija, stajali su njegov šura N.P. koji od prilike ima 18-19 godina i njegov sestrić A.B. koji je punoljetan, kao i jedan nepoznati muškarac krupnije građe i počeli su da ga udaraju stisnutim pesnicama i nogama, dok je njegov sestrić A.B. imao bokser. On nije nikada imao nesuglasice sa sestrćem, kao ni sa šurom, koga je zaposlio. On je od udaraca pao na asfalt, nakon čega su oni nastavili da ga udaraju ne zna da li rukama ili nogama. Kada se stvorilo par nekih ljudi oni su pobjegli. On je nakon toga otišao kući u naselje Bjeliši i tamo zatekao suprugu Z.V. i rekao da su ga izudarali njen rođeni brat, sestrić i neki nepoznati momak. Kod njegove supruge je bila njegova sestra A.K. i kada je rekao da ga udario sestrić ona se umiješala i iako ona nije mogla znati što njen sin radi. On je sestri opalio šamar i rekao joj da mu se ne obraća te da ga je njen sin udarao koristeći metalni bokser. Kako je tu bila prisutna i njegova majka ona je pokušala da spriječi svađu, ali je on odgurnuo s obje ruke od sebe nastavljajući dijalog sa sestrom. njegova majka se spotakla i pala. Za to vrijeme je njegova supruga mobilnim telefonom pozivala policiju, nakon čega je on i nju otvorenom šakom odgurnuo, jer su se gurali oko mobilnog telefona i trzali. U tom trzanju oko mobilnog telefona on je udario otvorenom šakom u predjelu lica, ona se istrgla i leđima je udarila u kvaku o vrata. Primijetio je da je bolno reagovala na udar. Kada je shvatio da je uspjela da pozove policiju iz dnevne sobe uzeo je kuhinjski noć i izašao iz kuće, jer se bojao da ga ponovo ne presretnu i napadnu nemajući namjeru da koristi nož. Kada je vidio da nema nikoga na ulici bacio je nož. Nakon toga je otišao u privatni stan u koji živi. Žao mu je što je do svega došlo. Sa oštećenim je sada u normalnim odnosima, žive u istoj kući, osim što sestra A.K. živi u svojoj kući, međutim, redovno se posjećuju i održavaju normalnu komunikaciju. Surpugu nije udarao nogama. Dodao je da se svakome u životu može desiti trenutak slabosti koji se tom prilikom i njemu dogodio.<br>
&nbsp;<br>
&nbsp;<br>
U dokaznom postupku saslušani su svjedoci oštećeni Z.V., Z.R. i A.K., pročitani su : nalaz i mišljenje vještaka medicinske struke B.B. od 5.12.2007. godine i izvod iz kaznene evidencije na ime okrivljenog CB Bar br. 62-03-245/06-7699 od 3.10.2006. godine, izvršen je uvid u spise predmeta Osnovnog suda u Baru K br. 555/06 osuđenog Z.M.a.<br>
&nbsp;<br>
Svjedoci oštećeni Z.V., supruga okrivljenog, Z.R., majka okrivljenog i A.K., sestra okrivljenog, su nakon što su poučeni da su zbog stepena srodstva sa okrivljenim oslobođeni dužnosti svjedočenja izjavili da ne žele da svjedoče. Nisu se pridružili krivičnom gonjenju i nisu postavili imovinsko pravne zahtjeve.<br>
&nbsp;<br>
Iz nalaza i mišljenja vještaka medicinske struke B.B. od 5.12.2007. godine utvrđeno je da Vještak B.B. u svom nalazu i mišljenju naveo je da je Z.V. zadobila povredu glave u vidu nagnječine kože sa otokom kože i krvnim podlivom kože ušne školjke lijevog uha, nastalu djelovanjem zamahnute tupo tvrde sile ravne površine slabijeg intenziteta djelovanja, a koja je sila djelovala u jednom navratu na glavu povrijeđene sa lijeve strane odnosno u momentu kada je povrijeđena lijevim predjelom uha bila okrenuta ka toj sili. Ovakve povrede mogle su nastati djelovanjem zamahnute noge, zamahnute pesnice i slično, a ne može se isključiti i mogućnost nastanka ove povrede prilikom hvatanja ili povlačenja povrijeđene za ušnu školju lijevog uha. Osim nagnječine kože ove ušne školjke druge strukture uha i glave povrijeđene ostale su nepovrijeđene. Vještak je mišljenja da&nbsp; se radi o jednoj povredi, a povreda se kvalifikuje kao laka tjelesna povreda.<br>
&nbsp;<br>
Iz izvoda iz kaznene evidencije na ime okrivljenog CB Bar br. 62-03-245/06-7699 od 3.10.2006. godine utvrđeno je da okrivljeni nije osuđivan.<br>
&nbsp;<br>
Uvidom u spise predmeta Osnovnog suda u Baru K br. 555/06 osuđenog Z.M. od 24.04.2008. godine, koja je postala pravosnažna dana 13.10.2008. godine utvrđeno je da je okrivljeni zbog&nbsp; produženog krivičnog djela teška krađa iz čl.240.st.1. tačka 3. u vezi čl.49. KZ osuđen na kaznu zatvora u trajanju od 8 mjeseci.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret.<br>
&nbsp;<br>
Okrivljeni je u svojoj odbrani priznao izvršenje krivičnog djela. Njegovo priznanje je jasno i potpuno. Okrivljeni je krivično djelo izvršio na način što je udario svojoj sestri A.K. zadao jedan udarac šakom u predjelu lica, nakon čega je odgurnuo majku oštećenu Z.R., koja je pala na pod, a zatim je otvorenom šakom zadao udarac u predjelu glave svojoj supruzi oštećenoj Z.V. kojoj je tom prilikom nanio laku tjelesnu povredu, nagnječine kože sa otokom kože i krvnim podlivom kože ušne školjke lijevog uha. Sud je nalaz i mišljenje vještaka medicinske struke B.B. prihvatio kao jasan i stručan.<br>
&nbsp;<br>
Okrivljeni je krivično djelo izvršio primjenom nasilja, kojom prilikom je ugrozio tjelesni integritet članova svoje porodice. Okrivljeni je krivično djelo izvršio sa direktnim umišljajem.<br>
&nbsp;<br>
Sud je u izreci presude precizirao optužni predlog, u pogledu tjelesnih povreda koje je zadobila oštećena Z.V., u skladu sa nalazom i mišljenjem vještaka medicinske struke. Ocjenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.<br>
&nbsp;<br>
Sud je okrivljenog osudio na kaznu zatvora u trajanju od 2 mjeseca, jer je za navedeno krivično djelo propisana novčana kazna ili&nbsp; kazna zatvora do 1 godine. Na strani okrivljenog cijenjene su sve olakšavajuće i otežavajuće okolnosti iz čl. 42 Krivičnog zakonika. Od olakšava­jućih okolnosti sud je cijenio priznanje krivičnog djela i odnos prema posledici izražen kroz žaljenje zbog izvršenja krivičnog djela, porodične prilike, jer je okrivljeni otac jednog maloljetnog djeteta i da se oštećeni nisu pridružili krivičnom gonjenju. Od otežavajućih okolnosti sud je cijenio da je okrivljeni kritičnom prilikom krivično djelo izvršio prema tri lica, kao i njegovo držanje nakon izvršenja krivičnog djela, jer je osuđivan zbog krivičnog djela teška krađa. Izrečena kazna zatvora po ocjeni suda odgovara težini izvršenog krivičnog djela i krivičnoj odgovornosti okrivljenog i predstavlja mjeru koja je neophodna da bi se postigla svrha kažnjavanja.<br>
&nbsp;<br>
Kako oštećeni nisu postavili imovinsko pravni zahtjev sud o istom nije odlučivao.<br>
&nbsp;<br>
Odluka o troškovima krivičnog postupka zasniva se na odredbi čl. 202 st.1 ZKP. Okrivljeni je dužan da plati troškove krivičnog postupka u iznosu od 100 € u roku od 15 dana od dana pravosnažnosti, pod prijetnjom izvršenja, koji troškovi se odnose na plaćanje troškova medicinskog vještačenja u iznosu od 55 € i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude<br>
&nbsp;<br>
<strong>OSNOVNI SUD U BARU</strong><br>
<strong>Dana 04.03.2009. godine</strong><br>
&nbsp;<br>
<strong>&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
&nbsp;<br>
<strong>Milijana Minić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Goran Šćepanović</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA</strong>:Protiv ove presude može se<br>
izjaviti žalba Višem sudu u Podgorici u roku od<br>
8 (osam) dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
&nbsp;<br>
&nbsp;<br>
<strong>DNA</strong>:- 1 x ODT<br>
&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;- 1 x okrivljenom<br>
&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;- u spise<br>
&nbsp;<br>

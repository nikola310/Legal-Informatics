<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{margin-left:0.5in;text-align:center;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	K.br. 407/09</span>
</p>
<p class="p2"></p>
<p class="p3"></p>
<p class="p4">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih B.D.a iz Bijelog Polja, zbog krivičnog djela protivpravno lišenje slobode iz čl. 162. st. 1. Krivičnog Zakonika CG u sticaju sa krivičnim djelom laka tjelesna povreda iz čl. 152. st. 2. u vezi st. 1. Krivičnog Zakonika CG,  i R.D.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika Crne,postupajući po Optužnom predlogu Odt iz B.Polja Kt.br. 70/09 od 16.03.2009. godine, nakon održanog, usmenog, glavnog i javnog pretresa u prisustvu okrivljenih B.D.a i R.D.a, a u odsustvu uredno obaviještenih ODT iz B.Polja i oštećenog S.E.a, dana 01.06.2010. godine, donio je i javno objavio,</span>
</p>
<p class="p5"></p>
<p class="p5"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p5"></p>
<p class="p5">
<span class="s1">1. Okrivljeni B.D.O, </span><span> od oca B.i majke A. rodjene K., rodjen ...godine u Bijelom Polju, živi u mjestu rodjenja - R.R., Crnogorac, državljanin Crne Gore, pismen, završio Srednju Školu, Student, neoženjen, vojsku nije služio, srednjeg imovnog stanja, osudjivan.</span>
</p>
<p class="p5"></p>
<p class="p5">
<span class="s1">2. Okrivljeni R.D.O,  </span><span>od oca R. i majke V. rodjene L., rodjen ....godine u Bijelom Polju, živi u mjestu rodjenja - Obrov, Crnogorac, državljanin Crne Gore, pismen, završio Tehničku Školu, neoženjen, vojsku nije služio, dobrog imovnog stanja, ne osudjivan. </span>
</p>
<p class="p5">
<span> </span>
</p>
<p class="p5"></p>
<p class="p5"></p>
<p class="p4">
<span class="s1">K r i v i    s u </span>
</p>
<p class="p5"></p>
<p class="p5">
<span class="s1"> Što su :</span>
</p>
<p class="p5"></p>
<p class="p5">
<span>- dana 18.01.2009.godine oko 00,30 h u Ugostiteljskom objektu '' S.'' u Ulici Ž.Ž.u Bijelom Polju, lako tjelesno povrijedili oštećenog S.E.a a okrivljeni B.D.o ga protivpravno i lišio slobode, na način što ga je okrivljeni B.D.o, nakon što su ušli u toalet ugostiteljskog objekta '' S.'' zaključao i onemogućio mu slobodu kretanja, a zatim su ga obojica izudarali pesnicama u predjelu glave, od kojih je udaraca oštećeni posrnuo i udario glavom od umivaonik, koje sredstvo je podobno da tijelo teško povrijedi ili zdravljej teško naruši, kojom prilikom je zadobio lake tjelesne povrede u vidu otoka u predjelu lijeve ušne školjke i oguljotine kože na vratu sa lijeve strane, dužine 3,5 cm, </span>
</p>
<p class="p5"></p>
<p class="p5">
<span>- čime je okrivljeni B.D.o izvršio krivično djelo protivpravno lišenje slobode iz čl. 162. st. 1. Krivičnog Zakonika CG u sticaju sa krivičnim djelom laka tjelesna povreda iz čl. 152. st. 2. u vezi st. 1. Krivičnog Zakonika CG, a okrivljeni R.D.o krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, </span>
</p>
<p class="p5"></p>
<p class="p5">
<span>-pa sud primjenom citiranih zakonskih propisa i čl. 2,4,5,13,15,32,36,42, KZ CG, te čl. 199, 202,212 st. 2. i 364. ZKP-a, </span>
</p>
<p class="p5"></p>
<p class="p5">
<span class="s1"> Okrivljenom B.D.u, </span>
</p>
<p class="p5"></p>
<p class="p5"></p>
<p class="p6">
<span class="s1">U t v r dj u j e </span>
</p>
<p class="p6"></p>
<p class="p5">
<span>- za krivično djelo protivpravno lišenje slobode iz čl. 162. st. 1. Krivičnog Zakonika CG, kaznu zatvora u trajanju od 2. mjeseca.</span>
</p>
<p class="p5"></p>
<p class="p5">
<span class="s1">- </span><span>za krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, kaznu zatavora u trajanju od 3. mjeseca.</span>
</p>
<p class="p5"></p>
<p class="p5">
<span>- pa  sud  primjenom čl. 48, 52,53 i 54 Krivičnog Zakonika CG, </span><span class="s1">i z r i č e:</span>
</p>
<p class="p5"></p>
<p class="p5"></p>
<p class="p7">
<span class="s1">USLOVNU OSUDU</span>
</p>
<p class="p8"></p>
<p class="p9">
<span>	Kojom okrivljenom B.D.u, utvrdjuje  jedinstvenu kaznu zatvora u trajanju od 4 / četiri / mjeseca, a okrivljenom R.D.u,  utvrdjuje kaznu zatvora u trajanju od 3. ( tri ), i istovremeno odredjuje da se iste neće izvršiti ukoliko okrivljeni u roku od 2 / dvije / godine ne izvrše neko novo krivično djelo.</span>
</p>
<p class="p9"></p>
<p class="p9">
<span>	Okrivljeni se obavezuju da plate ovom sudu na ime paušala iznose od po 50,00 € / pedeset eura/, kao i na ime troškova krivičnog postupka solidarno iznos od 27,50 € / dvadesetsedam eura i pedeset centi /, sve prednje u roku od 15. dana po pravosnažnosti presude.</span>
</p>
<p class="p5"></p>
<p class="p5">
<span>Oštećeni S.E., radi ostvarivanja imovinsko - pravnog zahtjeva upućuje  se na parnicu.</span>
</p>
<p class="p5"></p>
<p class="p4">
<span class="s1">O b r a z l o ž e nj e</span>
</p>
<p class="p5"></p>
<p class="p5">
<span>Optužnim predlogom ODT iz Bijelog Polja Kt.br. 70/09 od 16.03.2009. godine, okrivljenom B.D.u iz Bijelog Polja, stavljeno je na teret izvršenje krivičnog djela protivpravno lišenje slobode iz čl. 162. st. 1. Krivičnog Zakonika CG u sticaju sa krivičnim djelom laka tjelesna povreda iz čl. 152. sst. 2. u vezi st. 1. Krivičnog Zakonika CG,  a okrivljenom R.D.u iz Bijelog Polja, krivično djelo laka tjelesna povreda iz čl. 152. st. 2. u vezi st. 1. Krivičnog Zakonika Crne.</span>
</p>
<p class="p5"></p>
<p class="p5">
<span>Glavni pretres je održan i zaključen u odsustvu uredno obaviještenih ODT iz Bijelog Polja i oštećenog S.E.a, shodno čl. 453. ZKP-a.</span>
</p>
<p class="p5"></p>
<p class="p5">
<span>Okrivljeni B.D.o u svojoj odbrani tokom postupka je naveo, da kritičnog dana tj. 18.01.2009.godine negdje oko 00,30 h, nalazio se u Ugostiteljskom objektu S. u Ul. Ž. u B.Polju u društvu sa R.D.om. Istakao je da u jednom trenutku kada je R.D.o ušao u toalet lokala S., primijetio je kako je za njim ušlo njemu nepoznato lice, za koga je saznao da se preziva S., pa je i on pošao da vidi zašto je on ušao za njim u toalet. Kada je otvorio vrata od toaleta, zatekao je S.a kako mokri u umivaonik, i rekao mu da to nije lijepo što radi i da izadje iz toaleta, da bi on u tom trenutku njemu rekao '' šta ćeš ti'', pa su se tada malo pogurali. Vrata od toaleta su bila otvorena, tako da lica koja su se nalazila ispred toaleta mogu potvrditi da izmedju njih nije bilo fizičkog kontakta tj. da on i R. nijesu S.a ni protivpravno lišili slobode na način kako je to opisano a posebno ga nijesu obojica rukama i nogama izudarali po glavi i tijelu, niti su njegovom glavom udarali od umivaonik. S. je nakon što su se pogurali izašao iz toaleta, a on i R. za njim, tako da su ostatak večeri proveli u neposrednim blizinama. Ispred toaleta su se nalazili radnici obezbjedjenja R.D.i B.D., koji bi vjerovatno reagovali da jedošlo do situacijej kako se to navodi i koji su takodje mogli vidjeti šta se dešavalo u toaletu a vratu su bila otvorena. Od obuće na nogama kritične večeri imao je cipele - patike sa mekanim djonom. U završnoj riječi je izjavio da se ne osjeća krivim i tražio je od suda da ga oslobodi od optužbe.</span>
</p>
<p class="p5"></p>
<p class="p5">
<span>Okrivljeni R.D.o, u svojoj odbrani tokom postupka je naveo, da kritičnog dana tj. 18.01.2009.godine negdje oko 00,30 h, nalazio se u ugostiteljskom objektu S. u Ul. Ž. u B.Polju u društvu sa B.D.jom. Istakao je da lice S.E.a ne poznaje i te noći ga je prvi put vidio u momentu kada je isti ušao za njim u toalet lokala S.. Istakao je i to da u trenutku kada je on ulazio u toalet, S. je ušao za njim u vidno pijanom stanju i počeo da mokri u umivaonik. Vrata od toaleta su bila širom otvorena, a ispred vrata se nalazio B.D.o, kao i više momaka koji su te noći bili u lokalu i D. jerekao S.u '' molim te druže ne možeš tu da mokriš, izadji iz toaleta'', da bi S. u tom trenutku nešto promrmljao i izašao iz toaleta. Nakon što je D. S.u rekao da ne mokri u toaletu i da izadje isti je izašao a za njim i on. Nakon toga su stajali u neposrednoj blizini jedan drugoga još sat vremena, da bi on i D., napustili lokal negdje oko 01,30 h, dok je S. vjerovatno ostao u S.. Istakao je da kritične večeri od obuće na nogama imao je patike a ne cipele, te da je u trenutku kada je S. ušao u toalet, i nakon što je izašao, obzirom da su vrata bila otvorena mogli su ga vidjeti radnici obezbjedjenja S., R.D.i još njemu nepoznati momak. U završnoj riječi je izjavio da se ne osjeća krivim i tražio je da ga sud oslobodi od optužbe. </span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenih, sud je u dokaznom postupku</span><span class="s1"> </span><span>na saglasni predlog okrivljenih, pročitao iskaz svjedoka - oštećenog S.E.a, dat na zapisniku kod istražnog sudije od 02.03.2009.godine, pročitao iskaz svjedoka B.D.a, dat na zapisniku kod istražnog sudije od 02.03.2009.godine, pročitao nalaz i mišljenje vještaka medicinske struke dr. S.M.a, dat na zapisniku kod istražnog sudije od 19.02.2009.godine, izvršio uvid u medicinsku dokumentaciju na ime oštećenog S.E.a, izvršio uvid u izvod iz KE na ime okrivljenog B.D.a, izdat od strane Uprave Policije – PJ Bijelo Polje br. 951 od 13.04.2009.godine i izvršio uvid u izvod iz KE na ime okrivljenog R.D.a, izdat od strane Uprave Policije – PJ Bijelo Polje br. 950 od 13.04.2009.godine.</span>
</p>
<p class="p10"></p>
<p class="p5">
<span>Cijeneći odbrane okrivljenih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, iz izvedenih dokaza tačnije iskaza oštećenog - svjedoka S.E.a i iskaza svjedoka B.D.a, koje je sud prihvatio kao uvjerljive i tačne, utvrdjduje se, da su kritične noći negdje oko 00,30 h, u Ugostiteljskom objektu S., koji se nalazi u Ulici Ž.Ž.B.Polje, bili u društvu B.D. i S.E.. A takodje u istom Ugostiteljskom objektu su bili u društvu okrivljeni B.D.o i R.D.o. U jednom momentu oštećeni S.E., imao jej potrebu da podje do toaleta i kada je ušao u isti, tamo je zatekao lice za koje je kasnije saznao da se preziva R.. A za njim je odmah ušao B.D.o, koga je poznavao izvidjenja, i isti je zaključao vrata od toaleta. Kada je S.E. krenuo da izadje iz toaleta s ledja ga stisnutom pesnicom više puta udara R.D.o, a zatim ga i više puta takodje stisnutim pesnicama udara i B.D.o. U trenutku dok su ga udarali on je udarao glavom od lavabo, u saginjanju, da bi ga u sagnutom položaju obojica više puta nogama obuvenim u patike izudarali u predjelu stomaka i ledja. Nakon tih udaraca isti su prestali da ga više udaraju, pustili ga da se umije a zatim je oštećeni odključao vrata i izašao iz toaleta. I odmah pošao do druga B.a i rekao mu da izadju ispred lokala i ispričao mu šta se dogodilo u toaletu.</span>
</p>
<p class="p5"></p>
<p class="p5">
<span>Predhodno izloženo upodpunjuje medicinska dokumentacija i nalaz i mišljenje vještaka med.struke dr. S.M.a, dat na zapisniku kod istražnog sudije od 19.02.2009.godine, iz kojeg se utvrdjuje, da za oštećenog S.E.a od medicinske dokumentacije priloženi su ljekarski izvještaj spec.urologa opšte Bolnice u B.Polju i ljekarski izvještaj ljekara neurologa i specijaliste za očne bolesti. Iz izvještaja spec.urologa vidi se da je oštećeni pregledan zbog povreda zadobijenih u tuči i tom prilikom dao podatak da je zadobio više udaraca u predjelu glave i pri pregledu se žalio na glavobolju, vrtoglavicu i povraćanje. Kliničkim pregledom spolja na tijelu su bile  povrede i to: dvije oguljotine kože na poglavini i to jedna dužine 2,5 cm, u tjemenom dijelu sa desne strane, druga dužine 3,5 cm, na vratu sa lijeve strane. Takodje je bilo vidljivo crvenilo kože praćeno otokom u predjelu lijeve ušne školjke a oštećeni se žalio i na bolove u predjelu lijeve donje vilice sa lijeve strane. U izvještaju spec. neurologa se vidi da se isti javio na pregled zbog glavobolje nastale nakon povredjivanja i drugih vidljivih povreda nije bilo tokom tog pregleda, kao i prilikom pregleda specijaliste za očne bolesti. Navedene povrede kako pojedinačano tako i zbirno spadaju u laku tjelesnu povredu i mogle su nastati prilikom udaraca pesnicama u glavu a takodje i prilikom udara glavom o lavabo. Inače sud je nalaz ovog vještaka cijenio kao objektivno i stručno dat.</span>
</p>
<p class="p5"></p>
<p class="p5">
<span>Sud je posebno cijenio odbrane okrivljenih, koji ne priznaju krivicu, ističući i to B.D.o, da kritične večeri kada je primijetio da je oštećeni S.E. ušao u toalet, on ušao i zatekao istog kako mokri u umivaonik i rekao mu da to nije lijepo što radi i da izadje iz toaleta, te da su se tada u toaletu malo pogurali a da izmedju njih nije bilo fizičkog kontakta, tj. nijesu ga udarali rukama i nogama po glavi i tijelu, niti su njegovom glavom udarali od umivaonik. A okrivljeni R.D.o je istakao da kritične večeri je bio u Ugostiteljskom objektu S., i u jednom momentu kada je ušao u toalet za njim je ušao S.E., koga je te noći prvi put vidio i da je isti kada je ušao u toalet, počeo da mokri u umivaonik, tada je B.D.o, koji je bio ispred vrata rekao, da ne može tu da mokri i da izadje iz toaleta, te je S. u tom trenutku nešto promrmljao i izašao, i da su vrata od toaleta bila otvorena i moglo se vidjeti. Pa iste odbrane nije prihvatio, jer su po ocjeni ovog suda usmjerene u cilju izbjegavanja krivice. Pored toga iste su opovrgnute izvedenim dokazima. Prije svega demantovane su uvjerljivim iskazima oštećenog i svjedoka. Naime i oštećeni S.E. i svjedok B.D. su su svom svjedočenju izmedju ostalog jasno kazali, da kada je ušao au toalet S.E., za njim ulazi okrivljeni B.D.o, a potom se vrata zatvaraju i nakon izvjesnog vremena iz toaleta je prvo izašao oštećeni a odmah potom B.D.o i R.D.o. A takodje odbrana okrivljenih obezvrijedjena je medicinskom dokumentacijom i nalazom i mišljenjem vještaka med.struke dr. S.M.a, koji se izjasnio o povredama kod oštećenog i koje su mogle nastati od udaraca pesnicom u glavu a takodje i prilikom udara glavom od lavabo. </span>
</p>
<p class="p5"></p>
<p class="p5">
<span>Kod ovakvog stanja stvari na nesumljiv način od strane ovog suda je utvrdjeno da su  okrivljeni B.D.o i R.D.o, dana 18.01.2009.godine oko 00,30 h u Ugostiteljskom objektu '' S.'' u Ulici Ž.Ž.u Bijelom Polju, lako tjelesno povrijedili oštećenog S.E.a a okrivljeni B.D.o ga protivpravno i lišio slobode, na način što ga je okrivljeni B.D.o, nakon što su ušli u toalet ugostiteljskog objekta '' S.'' zaključao i onemogućio mu slobodu kretanja, a zatim su ga obojica izudarali pesnicama u predjelu glave, od kojih je udaraca oštećeni posrnuo i udario glavom od umivaonik, koje sredstvo je podobno da tijelo teško povrijedi ili zdravlje teško naruši, kojom prilikom je zadobio lake tjelesne povrede u vidu otoka u predjelu lijeve ušne školjke i oguljotine kože na vratu sa lijeve strane, dužine 3,5 cm, a što znači da su u radnjama okrivljenog B.D.a, sadržani svi bitni elementi bića krivičnog djela protivpravno lišenje slobode iz čl. 162. st. 1. KZ CG, u sticaju sa krivičnim djelom laka tjelesna povreda iz čl. 152. st. 2. u vezi st. 1. KZ CG, a u radnjama okrivljenog R.D.a sadržani svi bitni elementi bića krivičnog djela laka tjelesna povreda iz čl. 152. st. 2. u vezi st. 1. KZ CG,  za koja su i oglašeni krivim. Okrivljeni su u konkretnom slučaju postupali s umišljajem, jer su bili svjesni da na taj način vrše krivično djelo i isto su htjeli.</span>
</p>
<p class="p5"></p>
<p class="p5">
<span>Za krivično djelo protivpravno lišenje slobode iz čl. 162. st. 1. KZ CG, propisano je da će se učinilac kazniti zatvorom do jedne godine. A za krivično djelo lake tjelesne povrede iz čl. 152. st. 2. u vezi st. 1. KZ CG, propisano je da će se učinilac kazniti zatvorom do 3. godine. </span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne okrivljenima, sud je imao u vidu sve okolnosti predvidjene čl. 42. KZ CG, koje utiču da kazna bude veća ili manja, pa je na strani okrivljenog B.D.a, od olakšavajućih okolnosti našao da se radi o mladjem licu, koji je student, njegovo korektno držanje tokom glavnog pretresa, dok posebno otežavajućih okolnosti nije našao, zbog čega mu je za pojedina krivična djela utvrdio kaznu zatvora bliže preciziranu izrekom presude, i primjenom čl. 48. KZ CG, izrekao jedinstvenu kaznu zatvora u trajanju od 4. mjeseca, i shodno čl. 53. KZ CG, istovremeno odredio da se ista neće izvršiti pod uslovom da isti u roku od 2. godine ne izvrši neko novo krivično djelo. Ranija osudjivanost okrivljenog po presudi K.br. 417/08 po čl. 339. st. 3. u vezi st. 1. KZ CG, nije imala uticaja na drugačije odlučivanje, obzirom da se radi o krivičnom djelu koje je izvršeno iz nehata.   A za okrivljenog R.D.a od olakšavajućih okolnosti sud je našao da se radi o mladjem, neosudjivanom licu, njegovo korektno držanje tokom glavnog pretresa, dok otežavajućih okolnosti nije našao, zbog čega mu je za krivično djelo laka tjelesna povreda utvrdio kaznu zatvora u trajanju od 3. mjeseca, i istovremeno odredio da se ista neće izvršiti pod uslovom da u roku od 2. godine okrivljeni ne izvrši neko novo krivično djelo.Ovaj Sud je mišljenja da u konkretnom slučaju prema svim  okrivljenima nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom ) dovoljno uticati na okrivljene da više ne vrše krivična djela, odnosno da će se postići svrha izricanja uslovne osude iz čl. 52 u vezi čl. 4. st. 2. KZ CG, imajući u vidu kako se kritični dogadjaj dogodio.</span>
</p>
<p class="p9"></p>
<p class="p5">
<span>Shodno čl. 199 st.2 ZKP-a, sud je obavezao okrivljene da plate ovom sudu na ime paušala iznose od  po 50,00 €.,a shodno čl.202 istog Zakonika sud je obavezao okrivljene da na ime troškova krivičnog postupka solidarno plate ovom sudu iznos od 27,50 €, a koji troškovi su unaprijed isplaćeni iz budžetskih sredstava vještaku medecinske struke, na ime izvršenog vještačenja.</span>
</p>
<p class="p5"></p>
<p class="p5">
<span>Shodno čl. 212. st. 2. ZKP-a, oštećeni S.E., se radi ostvarivanja imovinsko pravnog zahtjeva upućuju na parnicu.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, a shodno odredbama čl. 364. ZKP-a.</span>
</p>
<p class="p5"></p>
<p class="p5"></p>
<p class="p11">
<span class="s1">OSNOVNI SUD U BIJELOM POLJU</span>
</p>
<p class="p11">
<span class="s1">Dana: 01.06.2010. godine</span>
</p>
<p class="p5"></p>
<p class="p5"></p>
<p class="p5">
<span class="s1">Zapisničar,				                         S u d i j a ,</span>
</p>
<p class="p5">
<span class="s1">Ljiljana Popović     		                      Rahmo Banda</span>
</p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.p1{text-indent:0.5in;margin-left:0.375in;text-align:end;hyphenate:auto;font-family:Arial;font-size:14pt;}
.p2{text-indent:0.5in;margin-left:0.375in;text-align:center;hyphenate:auto;font-family:Times New Roman;font-size:10pt;}
.p3{text-indent:0.5in;margin-left:0.375in;text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;margin-left:0.375in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;margin-left:0.375in;text-align:start;hyphenate:auto;font-family:Times New Roman;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;text-align:center;hyphenate:auto;font-family:Times New Roman;font-size:14pt;}
.p9{text-indent:0.5in;text-align:start;hyphenate:auto;font-family:Times New Roman;font-size:14pt;}
.p10{text-align:center;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Times New Roman;font-size:14pt;}
.p12{text-align:start;hyphenate:auto;font-family:Arial;font-size:14pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">K.br. 184/11</span>
</p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p3">
<span class="s2">U IME CRNE GORE</span>
</p>
<p class="p3"></p>
<p class="p4">
<span class="s1">OSNOVNI SUD U CETINJU</span><span class="s2">,</span><span> kao provostepeni krivični, po sudiji Ćupić Mariji, kao sudiji pojedincu, uz učešće Lipovina Olge, kao zapisničara, u krivičnom predmetu protiv okrivljenog M. M. iz Cetinja, zbog krivičnog djela, napad na službeno lice u vršenju službene dužnosti iz čl. 376. st. 1. Krivičnog zakonika, odlučujući po optužnom predlogu ODT-a u Cetinje Kt.br.91/08 od 24.02.2009.godine, nakon održanog glavnog i javnog pretresa dana 28.11. 2011.godine, u prisustvu zamjenika ODT-a R. S. okr. M. S. sa  braniocem okr. D. Ž. adv. iz Cetinja, donio je i istog dana javno objavio </span>
</p>
<p class="p4"></p>
<p class="p5"></p>
<p class="p3">
<span class="s2">P R E S U D U</span>
</p>
<p class="p6"></p>
<p class="p4">
<span class="s1">Okrivljeni, M. M.</span><span> od oca N. i majke M. rodjene L. rodjen 07.02.19...godine u Cetinju, gdje i prebiva, državljanin Crne Gore, penzioner, oženjen, otac troje djece, pismen, sa završenom Osnovnom školom, vojsku služio 1971.godine u Puli i Prevlaci, vodi se u VE VO  Cetinje, dobrog imovnog stanja,osuđivan presudom Osnovnog suda u Cetinju K.19/75 od 28.02.1975.godine čl. 144. KZ na kaznu zatvora u trajanju od 30 dana i presudom Opštinskog suda Kolašin K.br. 16/72 od 19.10.1973.godine čl. 249. st. 2. KZ na kaznu zatvora u trajanju od 2 mjeseca.</span>
</p>
<p class="p5"></p>
<p class="p3">
<span class="s2">K r i v     j e:</span>
</p>
<p class="p5"></p>
<p class="p5">
<span class="s1">Zato što je:</span>
</p>
<p class="p5"></p>
<p class="p5">
<span>Dana 20.februara 2008.godine oko 10,30 časova, u holu Osnovnog suda u Cetinju, prijetio da će napasti službeno lice ošt. M. M. u vršenju službene dužnosti - poslova ovl.punomoćnika P. C. u parničnom postupku, koji se  pred Osnovnim sudom u Cetinju vodio po tužbi okrivljenog protiv tužene P. C., na način što je, po izlasku oštećene iz službene prostorije suda u hol zgrade, a nakon završene glavne rasprave, istoj uputio prijetnje i uvrede sadržine: "Platićeš mi za ovo, nećeš ti meni uzimati moju imovinu, uličarko, nesoju od nesoja, neznaš ti sa kim se kačiš"</span>
</p>
<p class="p5"></p>
<p class="p5">
<span>- čime je izvršio krivično djelo napad na službeno lice u vršenju službene dužnosti iz čl. 376. st. 1.Krivičnog zakonika.</span>
</p>
<p class="p5"></p>
<p class="p7">
<span>	pa mu Sud shodno citiranim zakonskim propisima te primjenom članova 4, 5, 13, 15, 42, 52, 53, 54 Krivičnog zakonika i čl. 226 – 229, i 374. ZKP-a izriče:</span>
</p>
<p class="p7"></p>
<p class="p8">
<span class="s2">USLOVNU OSUDU</span>
</p>
<p class="p9"></p>
<p class="p7">
<span>Kojom okrivljenom prethodno utvrdjuje kaznu zatvora u trajanju od 30 dana i istovremeno odredjuje da se navedena kazna neće izvršiti ukoliko imenovani u vremenskom periodu od jedne godine po pravosnažnosti presude ne počini novo krivično djelo.</span>
</p>
<p class="p10">
<span>                                  </span>
</p>
<p class="p4">
<span>	Troškova krivičnog postupka nije bilo, a okrivljeni je dužan da na ime paušala na blagajni ovog Suda uplati iznos od 30,00 € u roku od 15 dana po pravosnožnosti presude pod prijetnjom prinudnog izvršenja .</span>
</p>
<p class="p11"></p>
<p class="p10">
<span class="s2">O b r a z l o ž e nj e</span>
</p>
<p class="p12"></p>
<p class="p4">
<span class="s1">Osnovno državno tužilaštvo u Cetinju</span><span>, optužnim predlogom  Kt. br. 91/08 od 24.02.2009.godine, stavilo je na teret okr. M. M. iz Cetinja, da je izvršio krivično djelo napad na službeno lice u vršenju službene dužnosti iz čl. 376. st. 1. Krivičnog zakonika. </span>
</p>
<p class="p4"></p>
<p class="p7">
<span>Prvostepena presuda je ukinuta rješenjem Višeg suda u Podgorici Kž. br. 1385/10 od 20. 07. 2010.godine i Kž. br. 1498/11 od 19. 10. 2011.godine i predmet je dostavljen ovom sudu na ponovno sudjenje.</span>
</p>
<p class="p7"></p>
<p class="p4">
<span>	Shodno ukidnim razlozima sadržanim u odluci Višeg suda u Podgorici zakazan je glavni pretres na kojem je zastupnik optužbe ostao pri završnoj riječi datoj na glavnom pretresu održanom dana 14.04.2010.godine, obzirom da je svim provedenim dokazima tokom postupka nesumnjivo utvrdjeno postojanje krvičnog djela i krivice okrivljenog za isto. </span>
</p>
<p class="p4"></p>
<p class="p4">
<span>Okrivljeni</span><span class="s1"> M. M.</span><span> je u odbrani naveo da se dana 20.02.2009.godine oko 10,30 časova  nalazio u prostorijama Osnovnog suda u Cetinju, gdje je vodio imovinsko-pravni postupak protiv države Crne Gore i Opštine Cetinje sa svojim advokatom  R. B. Naveo je da se tokom procesa M. M. koja je bila prisutna u svojstvu pravnog zastupnika Opštine Cetinje, nekorektno i neprofesionalno ponašala na način što je provokativnim izjavama "ti nijesi pravi vlasnik, ti to nijesi naslijedio" pokušala da ga isprovocira. Nadalje je naveo da je imenovanu na korektan način upitao "da li je tvoj otac vlasnik zemljišta i kakvi su vaši dokazi da imovina nije moje vlasništvo" i u tom momentu oboje su bili opomenuti od strane sudije tako da je on istog trenutka napustio sudnicu, dok je oštećena ostala. Ni u jednom trenutku na bilo koji način nije uvrijedio oštećenu u toku postupka, a ista mu se u momentu dok je napuštao sudnicu obratila sa riječima: "mrš napolje", što su mogli da čuju svi prisutni u sudnici. Nadalje je naveo da ga je oštećena nakon što je izašla iz sudnice vrijedjala u hodniku i pogodila nekim predmetom, hemijskom olovkom u predjelu glave i u tom momentu fizički nasrnula na njega,dok je on cijelo vrijeme mirno stajao i posmatrao, i u nijednom momentu nije fizički nasrtao na oštećenu ,a da je vjerovatno u afektu uvrijedio riječima: "nesoju, fukaro i sl", ali joj nije prijetio. Sa  oštećenom i njenim ocem se izmirio, sada su u odličnim odnosima , te da mu je krivo što je pred sudom pominjao za njenu imovinu, odnosno imovinu njene porodice, koja ga uopšte ne zanima i o kojoj nema nikakve podatke, a da je sve to učinio iz revolta. Dodao je da od trenutka od kada se desio dogadjaj u sudnici koju je napustio do trenutka do kada je iz iste izbačen od M. M. je prošlo desetak minuta.</span>
</p>
<p class="p4"></p>
<p class="p4">
<span class="s1">Branilac okrivljenog D. Ž.  </span><span>u završnoj riječi je naveo, da je tokom postupka nesumnjivo utvrdjeno da je oštećena izazvala svojim ponašanjem predmetni dogadjaj, te da se ista obraćala okrivljenom na neprimjeren način. Naveo je da tokom postupka nije utvrdjeno da je njegov branjenik izvršio krivično djelo koje mu se stavlja na teret, zbog čega je predložio da sud istog oslobodi optužbe.</span>
</p>
<p class="p4"></p>
<p class="p4">
<span>Radi utvrdjivanja pravno relevantnih činjenica, sud je u dokaznom postupku izveo sledeće dokaze: na saglasan predlog stranaka umjesto neposrednog saslušanja ošt. M. M. svjedoka R. B. M. N.V. S. Đ. J. V. B. J. J. A. N. M. D. M. N. ,P. K., M. M. i M. Ž., pročitao njihove iskaze date tokom postupka,te pročitao izvod iz KE na ime okrivljenog br. 02-245-717 od 03.03.2009.godine.</span>
</p>
<p class="p4"></p>
<p class="p4">
<span class="s1">Svjedok ošt. M. M.</span><span> je u svom svjedočkom iskazu navela da je u navedenom periodu bila punomoćnik zakonskog zastupnika Opštine Cetinje u predmetu M. M. i da je kao ovlašćeni službenik dana 20.02.2009.godine u 10,30 minuta imala zakazanu parnicu u Osnovnom sudu u Cetinju. Nadalje je navela da je u toku parničnog postupka osporila tužbeni zahtjev M.a i da je njegov branilac R. B. povukao tužbu protiv Opštine Cetinje. Prije nego što su potpisali zapisnik oštećena je pitala sudiju, da li se radi o povlačenju tužbe ili o odricanju od tužbenog zahtjeva,a isti joj je  odgovorio da je u pitanju povlačenje tužbe, te da će dobiti rešenje sa pravnom poukom. Nadalje je navela da je pristala da potpiše zapisnik, kao i da je to isto učinio branilac okrivljenog M., R. B.. U momentu dok je potpisivala zapisnik okrivljeni joj se obratio uvredljivim i prijetećim tonom, izmedju ostalog sa riječima "uzimaš moju djedovinu, a ne vidiš što ti otac radi", na što ga je pitala, " a šta to moj otac radi", a okrivljeni joj je rekao "zauzeo je nezakonito pola Zagrablja", na šta mu je  odgovorila da je njen otac častan i pošten čovjek. Okrivljeni je u tom momentu nastavio sa uvredama govoreći joj: " fukaro od fukare, nesoju od nesoja" i sl., našta mu je vidno iznervirana zbog rečenih neistina rekla  "mrš napolje", nakon čegaje isti napustio sudnicu. Pojasnila je da je cijela prepirka, odnosno vrijedjanje  od strane M.a trajalo desetak minuta i da sudija nije reagovao kako bi održao red u sudnici i istog upozorio na njegovo ponašanje. Takodje je istakla da M. ničim nije izazvala da se tako ponaša. Kada je napustila sudnicu, na ulaznim vratima suda sačekao je M. koji joj se tom prilikom unio u lice sa namjerom da je fizički napadne, nastavljajući sa istim uvredama. U toj namjeri spriječio ga je Radović Borislav koji je stajao izmedju njih govoreći joj " M. ,molim te idi", nakon čega je ona i otišla. Dodala je da joj je konkretne prilike bilo ugroženo dostojanstvo, poslovni ugled. Navela je, da joj je kasnije bio ugrožen i život,tj.tako je osjećala  jer je okrivljeni zvao poslije dva dana njenog oca i prijetio,odn.da je u svakom slučaju zbog svega doživljenog osjetila strah. Okrivljenog  ni u jednom trenutku nije ničim gadjala, ali je moguće da su joj u afektu ispale neke stvari iz ruke. Nadalje je navela da je razdaljina izmedju nje i okrivljenog bila pola metra ili metar, da u prvom trenutku nikog nije bilo između njih ,kao i da je u tom momentu isti nije udario. Pojasnila je da nije pisala žalbu na rješenje o povlačenju jer se bojala. Nakon ovog dogadjaja okrivljeni je stupio u kontakt sa njenom porodicom i izmirili su se. Istakla je da mu je oprostila jer ima široka shvatanja. Na kraju je izjavila da se ne pridružuje krivičnom gonjenju i da ne postavlja imovinsko pravni zahtjev protiv okrivljenog. </span>
</p>
<p class="p4"></p>
<p class="p4">
<span class="s1">Svjedok Đ. J.</span><span> je u svom iskazu naveo da se dana 20.02. 2008.godine nalazio na svom radnom mjestu, tj., da je obezbjedjivao prostorije Osnovnog suda, kada je negdje oko 11,00 časova čuo viku u hodniku suda i da se uputio u pravcu odakle je vika dopirala i tom prilikom ispred kancelarije sudije Marković Nebojše zatekao M.  M., R. B. i M. M. nakon čega im je i prišao. Nadalje je naveo da je čuo oštećenu kako govori M. "kome ti psuješ oca, đubre jedno", nakon čega se ista uputila u njegovom pravcu. Istakao je da se on u tom momentu našao izmedju nih dvoje kada je oštećena bacila spise predmeta u pravcu M. Okrivljeni je tada rekao "ja sam za obraz spreman i da poginem", nakon čega je isti sa svojim braniocem napustio zgradu suda. Pojasnio je da u momentu kada je naišao ispred kancelarije, nije čuo M. da je na bilo koji način prijetio oštećenoj, niti joj je upućivao bilo kakve pogrdne riječi.</span>
</p>
<p class="p11"></p>
<p class="p4">
<span class="s1">Svjedok M. N.</span><span> je u svom iskazu naveo da se dana 20.02. 2008.godine, oko 10,30 časova nalazio u holu Osnovnog suda u Cetinju. U jednom momentu ispred kancelarije sudije M. začuo je galamu i vidio za njega tada nepoznato lice za koje je kasnije čuo da se zove M. M., koji je upućivao razne pogrdne riječi oštećenoj kao "sram te bilo, platićeš ti meni, ne znaš sa kim se kačiš". Naveo je da se tom prilikom u holu nalazio jedan policajac i još par nepoznatih ljudi koji su okrivljenog upozoravali da prestane sa galamom, nakon čega je isti napustio lice mjesta.</span>
</p>
<p class="p4"></p>
<p class="p4">
<span class="s1">Svjedok R. B.</span><span>, je u svom iskazu naveo da se dana 20.02. 2008.godine  oko 10,30 časova nalazio u prostorijama Osnovnog suda u Cetinju, gdje je bilo zakazano  ročište njegovog klijenta M. M. u vezi imovinskog spora protiv države Crne Gore i SO Cetinje. Nadalje je naveo da su u sudnici u tom momentu bili prisutni sudija M. N., M. Š., tužilac M. D. i pravni zastupnik SO Cetinje , M. M.. Istakao je da je povukao tužbu zbog neprofesionalnog ponašanja oštećene i da je u tom momentu njegov klijen izazvan sadržajem prigovora  iste, uputio riječi koje nijesu bile vezane za postupak, "pazi ti kako je tvoj otac stekao  imovinu" i u tom trenutku je počela prepirka van okvira suda ,a da  prisutni nijesu mogli spriječiti oštećenu. Pojasnio je da tokom prepirke nije bilo medjusobnih uvreda izmedju oštećene i njegovog klijenta, te da je on istog izveo iz sudnice. U momentu kada su napuštali sudnicu oštećena se obratila okrivljenom sa  riječima "mrš ,mrš", nakon čega je okrivljeni izašao iz sudnice. Svjedok je istakao da se vratio u sudnicu i rekao oštećenoj , "ti imaš problem kad se ovako obraćaš, jer ti predstavljaš opštinu", našto je ista odgovorila "ko mene ne poštuje, ne poštujem ni ja njega". Naveo je da se nalazio u hodniku sa okrivljenim ,te da se oštećena nakon izlaska iz sudnice istom obratila sa riječima "fukaro", i u tom momentu počele su obostrane uvrede ,ali  je siguran da okrivljeni ni u jednom trenutku nije pokušao da fizički nasrne na oštećenu, već je ista bila toliko agresivna da je nijesu mogli smiriti. Dodao je da je oštećena, okrivljenog pogodila ključevima, nakon čega se udaljila sa lica mjesta. Na kraju je pojasnio da se ne sjeća obostranih vrijedjanja, te da se ne može izjasniti da li je okrivljeni upućivao oštećenoj riječi - "fukaro od fukare, jebat ću ti oca", kao i da se ne sjeća da je okrivljeni istoj prijetio. Pojasnio je da je izašao nakon okrivljenog prvi iz sudnice, te da je nakon njega izašla i oštećena. Naveo je da je oštećena prva iskoračila prema okrivljenom u trenutku kad je izašla iz sudnice. </span>
</p>
<p class="p4"></p>
<p class="p4">
<span class="s1">Svjedok V. B.</span><span>, je u svom iskazu naveo da se dana 20.02. 2008.godine oko 10,30 časova, nalazio se na svom radnom mjestu u portirnicu SO Cetinje. Nadalje je naveo da je tom prilikom u hodniku Osnovnog suda čuo glasniju prepirku, ali da nije mogao  vidjeti šta se konkretno dogodilo pošto su portirnica i hodnik bili podijeljeni vratima.  Istakao je da je u jednom momentu vidio oštećenu vidno uzbudjenu koja je tom prilikom  pokušavala  da udje u prostorije suda, te da je istu neko nepoznato lice izguralo van hodnika i da je ta ista osoba zaključala vrata. Pojasnio je da je oštećenoj prišao, te da je zamolio da se ne prepire iako u tom momentu nije znao sa kim se ista prepirala,a nijednom u toku razgovora sa oštećenom nije čuo nijednu ružnu, niti uvredljivu riječ sa bilo koje strane. Na kraju je dodao da je oštećena napustila SO Cetinje, tako što je izašla na glavni ulaz zgrade. </span>
</p>
<p class="p4"></p>
<p class="p4">
<span class="s1">Svjedok M. N.</span><span>, je u svom iskazu u bitnom  naveo da je posredovao u mirenju izmedju okrivljenog i oštećene. Naveo je da je uspio u mirenju jer su isti bili na kafu zajedno. Dodao je da je sve to bio nesporazum, koji je  nastao kao posledica dugog vodjenja postupka, kao i da se ne sjeća šta je ko govorio. Na kraju je istakao da nezna ko je prvi izašao iz sudnice. </span>
</p>
<p class="p4"></p>
<p class="p4">
<span class="s1">Svjedok J. J.</span><span>, je u svom iskazu navela da je kritičnom prilikom bila prisutna u sudnici sudije M. i zna da je u jednom trenutku tužilac M. kazao M. M. da ona pogleda kako je njen otac stekao imovinu, replicirajući joj  na njena uporna insistiranja kako su pravni prethodnici M. stekli tu imovinu. Nadalje je navela da je došlo do rasprave izmedju njih dvoje i da je u jednom trenutku  M. rekla M.  "mrš", ali se ne sjeća kako je na to on reagovao, ali sjeća se da su oni sjedjeli na različite strane i sudija ih je opomenuo da se smire, tako da je sudjenje privedeno kraju nakon čega su potpisali zapisnik i izašli. Istakla je da nije čula nijednu prijetnju da je M. uputio M. u sudnici, a da nije izlazila  na hodnik i ne zna šta se tamo dešavalo.</span>
</p>
<p class="p4"></p>
<p class="p4">
<span class="s1">Svjedok A.N.</span><span>, je u svom svjedočkom iskazu navela da je kritičnom prilikom tekla rasprava sasvim normalno sve dok M. M. kao zastupnik Opštine nije nešto kazala M., nakon čega je M. njoj odgovorio da ona pazi kako je neko njen stekao imovinu. Navela je da je tada izmedju M. i M. nastala žučna  rasprava, te da je ona njemu u jednom trenutku rekla "mrš, mrš". Tada je M. ustao sa stolice ,nije joj ništa odgovorio i nije kretao prema njoj, nakon čega je sudija M. uspio da smiri situaciju i M. je izašao napolje, za M. je izašao njegov punomoćnik, a nakon njih dvojice je izašla M. M. Navela je da ona nije vidjela ili čula da je M. bilo kojim riječima prijetio M. M. niti da je fiziči napao, niti da je pokazivao namjeru da će da je napadne. </span>
</p>
<p class="p4"></p>
<p class="p4">
<span class="s1">Svjedok M. D.</span><span>, je u svom iskazu naveo da je dana 20.02. 2008.godine, u svojstvu zastupnika tužene Države CG bio na raspravi, a da je zastupnica II tužene bila M. M.. Na toj raspravi pun. M. je povukao tužbu u odnosu na Prijestonicu Cetinje i kada su krenuli da potpišu zapisnik M. je bez ikakvog povoda rekao M. M. "meni otimaš djedovinu, a ne vidiš šta ti otac radi po Zagrablju" kada mu je M. rekla da je njen otac pošten čovjek na šta je M. njoj rekao da zna kako je pošten, gradi na opštinskoj zemlji. Nakon toga je M. M. rekla M. "mrš". Kada su izašli iz kancelarije čula se graja, ali nije mogao razaznati izmedju koga i nije mogao čuti šta su govorili, a kada je izašao iz kancelarije vidio je M. da stoji na hodniku naspram M., pored nje je stajao neki visoki momak, očigledno zaštitnički raspoložen prema M, a M. je stajao naspram i po njegovoj procjeni zbunjen. Istakao je da M. na hodniku nikakve riječi nije uputio  M. niti je imao bilo kakav agresivan nastup prema njoj u trenutku kada je on izašao iz kancelarije. </span>
</p>
<p class="p4"></p>
<p class="p4">
<span class="s1">Svjedok P. K.</span><span>, je u svom svjedočkom iskazu navela da se kritičnom prilikom nalazila u kancelariji sudije Markovića i nakon završene rasprave, M. i M. su izašli iz kancelarije, te da je ona čula viku na hodniku, ali da nije razaznala ko što govori. Kada je izašla iz kancelarije vidjela je M. M. na vratima prema Opštini, a M. je stajao na hodniku jedno tri metra udaljen od nje. Dok je stajala na hodniku nije čula je da je M. prijetio M. Milici  niti se zalijetao prema njoj.</span>
</p>
<p class="p4"></p>
<p class="p4">
<span class="s1">Svjedok M. M.</span><span>, je u svom iskazu naveo da je kritične prilike bio ispred kancelarije i čekao sudjenje  kada je čuo galamu i viku. U toj gužvi prepoznao je M., a da je on čuo M. nikome nije prijetio, a nije ni vidio da se nekom zalijetao. Kako ga nije interesovalo šta se dešava nastavio je razgovor sa svojim advokatom ,a jedino zna da su se poslije tražili neki ključevi.</span>
</p>
<p class="p4"></p>
<p class="p4">
<span class="s1">Svjedok M. Ž.</span><span>, je u svom iskazu naveo da se kritične prilike nalazio u sudu i čekao je sudjenje kod sudije M., te kada su izašli sa sudjenja M. i M. su se nešto posvadjali. Naveo je da su se oni izmakli ispred te kancelarije , ali da on ne zna šta je ko kome govorio. Takodje je naveo da je poslije M. M. došla da traži neke ključeve.</span>
</p>
<p class="p4"></p>
<p class="p4">
<span class="s1">Svjedok V. S.</span><span> u svom iskazu je naveo da nije bio neposredni očevidac događaja ,te da je zaista navedenog dana na stepeništu nakon dogadjaja sreo M. M. vidno uzbuđenu koja mu je tom prilikom rekla što joj se dogodilo.</span>
</p>
<p class="p4"></p>
<p class="p4">
<span class="s1">Iz izvoda iz KE br. 02-245-717 od 03.03.2009</span><span>.godine na ime okr. M. M., sud je utvrdio da je isti osudjivan presudom Osnovnog suda u Cetinju K.19/75 od 28.02.1975.godine čl. 144. KZ na kaznu zatvora u trajanju od 30 dana i presudom Opštinskog suda Kolašin K.br. 16/72 od 19.10.1973.godine čl. 249. st. 2. KZ na kaznu zatvora u trajanju od 2 mjeseca.</span>
</p>
<p class="p4"></p>
<p class="p7">
<span>Analizirajući rezultate dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti sud je nesumnjivo utvrdio da je okr. M. M., počinio krivično djelo napad na službeno lice u vršenju službene dužnosti iz čl. 376. st. 1. Krivičnog zakonika u vremenu, mjestu i na način bliže opisan dispozitivom ove presude.</span>
</p>
<p class="p7"></p>
<p class="p7">
<span>Utvrdjujući činjenice radi pravilnog odredjenja materijalnopravnog odnosa u ovoj krivičnopravnoj stvari sud je nesumnjivo utvrdio da je okrivljeni  dana 20. februara 2008. godine oko 10,30 časova, u holu Osnovnog suda u Cetinju, prijetio da će napasti službeno lice ošt. M. M. u vršenju službene dužnosti - poslova ovl.punomoćnika Prijestonice Cetinje u parničnom postupku, koji se pred Osnovnim sudom u Cetinju vodio u po tužbi okrivljenog protiv tužene Prijestonice Cetinje, na način što je, po izlasku oštećene iz službene prostorije suda u hol zgrade, a nakon završene glavne rasprave, istoj uputio prijetnje i uvrede sadržine: "Platićeš mi za ovo, nećeš ti meni uzimati moju imovinu, uličarko, nesoju od nesoja, neznaš ti sa kim se kačiš".</span>
</p>
<p class="p4"></p>
<p class="p4">
<span>Naime, u ovakvim se radnjama okrivljenog koje se sastoje u prijetnji napadom odn. stavljanju u izgled službenom licu  da će napasti na njen tjelesni integritet, ozbiljnom i ostvarljivom prijetnjom,podobnom da izazove zabranjenu posledicu (evidentno je   da su prijetnje bile ozbiljne i ostvarljive, kada se ima u vidu način na koji su joj iste upućivane ) oštećenoj M. M. kao pasivnom subjektu u vršenju službene dužnosti u konkretnom slučaju poslova ovlašćenog punomoćnika Prestonice Cetinje u parničnom postupku koji se pred Osnovnim sudom vodio po tužbi okrivljenog protiv tužene Prestonice Cetinje,a koju je radnju preduzimala u okviru svojih ovlašćenja i koje svojstvo joj je predvidjeno odredbama čl. 142. KZ-a, te kod činjenice da je djelo svršeno samom prijetnjom napadom , te konačno jasno je i dokazima  potvrdjeno da prijetnje koje su izrečene su kod ošt. izazvale bojazan i strah za tjelesni integritet , što je sama ošt. potvrdila, stiču sva subjektivna i objektivna obilježja krivičnog djela u pitanju, pri čemu je sud odredjujući subjektivan odnos okrivljenog prema djelu utvrdio umišljaj , obzirom da je učinilac bio svjestan da prijeti da će napasti službeno lice u vršenju službene dužnosti ,jer se iz samog njegovog ponašanja jasno vidi da bio svjestan da je u vrijeme prijetnje oštećena službeno lice jer je vršila  službenu dužnost .</span>
</p>
<p class="p4"></p>
<p class="p4">
<span>U tom pravcu cijeneći provedene dokaze sud je punu vjeru poklonio iskazu ošt.M. M. koja je na jasan i detaljan i po ocjeni suda istinit i uvjerljiv način predstavila radnje okrivljenog , pa je kao takav od presudne važnosti za razjašnjenje ove krivično pravne stvari , a u potpunoj je logičkoj saglasnosti sa iskazom svjedoka M. N. koji je sud u cjelosti prihvatio, kao objektivan i jasan.</span>
</p>
<p class="p4"></p>
<p class="p4">
<span>Nadalje ,obzirom da u ovoj stvari nije bilo očevidaca dogadjaja, koji bi na objektivan, neprotivurječan i nepristrastan način posvjedočili o inkriminisanom dogadjaju, jer saslušani svjedoci R. B., M. M., M. Ž. po mišljenju suda iako su objektivno bili u prilici da vide i čuju što se zaista desilo konkretnom prilikom nijesu na objektivan način prikazali učešće okrivljenog u samoj radnji izvršenja krivičnog djela, te ih je sud cijenio kao pokušaj svjedoka da sebe dovedu u stanje koje ne pripada nijednoj stranki u sporu, u kom smislu su i uspjeli učiniti svoje svjedočke iskaze bezuticajnim za svestrano razjašnjenje predmetne krivično- pravne stvari,dok iskazi svjedoka Đ. J.,V. B.,  M.D. i P. K. ukazuju da su naznačenog dana čuli da galamu i prepirku ,dok nijesu imali saznanja da li je tom prilikom,odn.kada su čuli galamu i prepirku okrivljeni upućivao riječi prijeteće sadržine oštećenoj  što bi bilo od relevancije za odnosnu krivičnopravnu stvar. Konačno,iskazi svjedoka A. N., M. N.,V. S. i J.J. nijesu od uticaja na svestrano razjašnjenje date krivičnopravne stvari obzirom da isti nijesu bili neposredni očevidci  kada je okrivljeni preduzeo inkriminisane radnje prema oštećenoj nakon izlaska iz sudnice iske u hol zgrade .</span>
</p>
<p class="p4"></p>
<p class="p4">
<span>Istina, svjedoci M. D., R. B., A.N., M. N., J. J.  i P. K.su bili prisutni unutar sudnice kada je došlo do rasprave između M. i oštećene, ali iz rezultata  dokaznog postupka proizilazi da je  raspravu unutar sudnice započeo upravo okrivljeni jer je bio nezadovoljan ishodom postupka po njegovoj tužbi, nakon čega je i oštećena reagovala ,dok sa već iznijetih razloga iskazi ovih svjedoka ne mogu predstavljati osnov za svestrano razjašnjenje date krivičnopravne stvari.</span>
</p>
<p class="p4"></p>
<p class="p4">
<span>Dalje ,Sud je mišljenja, da oštećena nije nezakonitim ili grubim ponašanjem izazvala okrivljenog da postupi na opisani način,tim prije što je isti kako je već navedeno nezadovoljan ishodom sudskog postupka po njegovoj tužbi u ružnom kontekstu pomenuo člana porodice oštećene , koji komentar je izazvao zaista uvredljivu reakciju od strane oštećene,ali koje ponašanje nije rezultiralo vršenje djela od strane okrivljenog pogotovo kada se ima u vidu da je okrivljeni napustio sudnicu kako je sam izjavio desetak minuta prije oštećene,a i sami sadržaj prijetnji ukazuje da je upravo službena radnja koju je preduzimala oštećena naznačenog dana rezultirala izvršenje djala -" platićeš mi za ovo,nećeš ti meni uzimati moju imovinu,uličarko,nesoju od nesoja,neznaš ti sa kim se kačiš",a ne uvredljive riječi koje mu je tom prilikom ista uputila.</span>
</p>
<p class="p4">
<span> </span>
</p>
<p class="p4">
<span>U tom pravcu cjeneći odbranu okrivljenog sud  je istu odbacio cjeneći je kao sračunatu na izbjegavanje krivičnopravne odgovornost.Naime,navodi njegove odbrane da navedenom prilikom nije uputio bilo kakve riječi prijeteće sadržine oštećenoj, pritom prebacujući odgovornost za sami događaj na oštećenu nijesu se potvrdili tokom dokaznog postupka ,a i posve je nelogično da bi okrivljeni ukoliko nije počinio krivično djelo stavljeno mu na teret stupio nakon samog događaja u kontakt sa porodicom oštećene,tj.da je ona ta koja je navodno izazvala događaj zašto bi inicirao mirenje sa istom,koje je i uslijedilo,a što je potvrdila i oštećena.</span>
</p>
<p class="p4"></p>
<p class="p4">
<span> Sud je kod ovako utvrđenog činjeničnog stanja odustao od saslušanja svjedoka M. N.,obzirom da bi po mišljenju suda saslušanje istog vodilo odugovlačenju postupka,a nebi uticalo na donošenje drugačije odluke.</span>
</p>
<p class="p4"></p>
<p class="p4">
<span>Dakle,u nedostatku elemenata koji bi umanjili ili isključili sposobnost okrivljenog da shvati značaj svojih postupaka i da njima upravlja Sud  nalazi krivično odgovornim i oglašava krivim.</span>
</p>
<p class="p4"></p>
<p class="p4">
<span>Prilikom odmjeravanja vrste i visine krivične sankcije koju će sud izreći okrivljenom, cijenjene su okolnosti iz čl. 42. ZKP-a, pa je sud od olakšavajućih okolnosti na strani okrivljenog našao da se radi o porodičnom čovjeku, oženjenom, ocu troje djece, penzioneru,okolnosti pod kojima je djelo izvršeno, da se oštećena nije pridružila krivičnom gonjenju protiv okrivljenog i da nije postavila imovinskopravni zahtjev, dok otežavajućih okolnosti van bitnih obilježja krivičnog djela u pitanju nije bilo , pa je sud cijeneći tako utvrđene okolnosti,a imajući u vidu svrhu kažnjavanja okrivljenom utvrdio kaznu zatvora u trajanju od 30 dana,odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54.KZ-a,određujući da se izrečena kazna neće izvršiti u koliko okrivljeni u vremenskom periodu od jedne godine od dana pravosnažnosti presude ne počini novo krivično djelo,te uz uvjerenje suda da će se u konkretnom slučaju postići svrha njenog izricanja predviđena čl.52.KZ-a.</span>
</p>
<p class="p4"></p>
<p class="p7">
<span>       Sud je prilikom izricanja uslovne osude  posebno imao u vidu okolnosti koje su prethodile izvršenju djela,kao i okolnosti nakon izvršenog djela tj.da su oštećena i okrivljeni sada u korektnim odnosima.</span>
</p>
<p class="p7"></p>
<p class="p7">
<span>Troškova krivičnog postupka nije bilo, a okrivljeni je dužan da na ime paušala uplati iznos od 30,00 eura, a koji iznos je sud odredio imajući u vidu konkretan slučaj, trajanje postupka i imovne prilike okrivljenog. </span>
</p>
<p class="p7"></p>
<p class="p7">
<span>Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p class="p8">
<span class="s2">OSNOVNI SUD U CETINJU</span>
</p>
<p class="p7">
<span>			     Dana, 28.11. 2011.godine</span>
</p>
<p class="p7">
<span class="s2">Zapisničar,                                                                   S u d i j a, </span>
</p>
<p class="p7">
<span class="s1">Olga Lipovina				                      Marija Ćupić s.r.</span>
</p>
<p class="p7"></p>
<p class="p7"></p>
<p class="p7">
<span class="s1">					  </span>
</p>
<p class="p7"></p>
<p class="p7">
<span class="s1">PRAVNA POUKA:</span>
</p>
<p class="p7">
<span>Protiv ove presude može</span>
</p>
<p class="p7">
<span>se izjaviti žalba u roku</span>
</p>
<p class="p7">
<span>od 8 dana od dana prijema</span>
</p>
<p class="p7">
<span>iste Višem sudu u Podgorici, </span>
</p>
<p class="p7">
<span>a preko ovog suda</span>
</p>
<p class="p7"></p>
<p class="p13"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span> </span>
</p>
<p class="p4"></p>
<p class="p4"></p>
<p class="p4"></p>
<p class="p13"></p>
<p class="p13"></p>
<p class="p13"></p>


</body>
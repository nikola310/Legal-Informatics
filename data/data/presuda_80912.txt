<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">K.27/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Vesne Ćosović, u krivičnom predmetu protiv okrivljene K. S., zbog krivičnog djela posluge iz člana 421 Krivičnog zakonika CG, koji se vodi po optužnom predlogu ODT K. Kt. broj ... od ..... godine, nakon glavnog i javnog pretresa održanog dana ..... godine u prisustvu zamjenika ODT Kotor LJ. M., okrivljene K. S., i ovlašćenog predstavnika oštećenog " M G." Podgorica, B. V., istoga dana donio je </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENA </span><span class="span1">K. S.</span><span class="span2">,</span><span class="span1"> JMBG ....., od oca R. i majke S., rođene Č, rođena .... godine u N., stalno nastanjena u B., B. do, P., kuća S., državljanka CG, turistički tehničar, neudata, bez djece, sa završenom SSS,  lošeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v a  j e</span>
</p>
<p>&nbsp;</p>
<p>
<span class="span1"></span><span class="span1">Što je dana 18.10.2013 godine, u B., neovlašćeno dala na poslugu novac u iznosu …. eura, koji joj je povjeren na radu kao operativcu u ,,A." klubu u B., koji posluje u sastavu ,,M. G." P., vlasništvo oštećenog P. I., na način što je iz depozita u kasi u iznosu od … eura, koji joj je povjeren, neovlašćeno dala na poslugu iznos od 1.499,83 eura svojoj sestri K. M, pri čemu je bila uračunljiva i svjesna svoga djela i njegove zabranjenosti, a čije izvršenje je htjela</span>
</p>
<p>&nbsp;</p>
<p>
<span class="span1">-čime je izvršila krivično djelo posluge iz člana 421 Krivičnog zakonika CG</span>
</p>
<p>&nbsp;</p>
<p>
<span class="span1">Pa joj sud na osnovu naprijed navedene krivičnopravne odredbe i člana 3, 5, 8, 13, 15, 36, 42, 52, 53. i 54. KZ CG i člana 368. i 374 Zkp-a  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od tri mjeseca i istovremeno određuje da se kazna neće izvršiti ukoliko okrivljena za vrijeme od jedne godine, od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužna je okrivljena da na ime sudskog paušala uplatiti iznos od 50,00 eura, u roku od tri mjeseca od dana pravosnažnosti presude, na žiro račun broj 832-16-52 u korst budžeta Crne Gore i dokaz o uplati dostaviti ovom sudu s pozivom na broj K. 27/14/14.</span>
</p>
<p>&nbsp;</p>
<p>
<span class="span1">Dužna je okrivljena oštećenom</span><span class="span1"> ,,MNA G." P., na ime imovinsko pravnog zahtjeva isplatiti iznos od 1.499,83 eura u roku od 3 mjeseca od dana pravosnažnosti presude.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor optužnim predlogom Kt. broj 823/13 od 11.02.2014 godine stavio je na teret okrivljenoj K. S. izvršenje krivičnog djela posluge iz člana 421 Krivičnog zakonika CG.</span>
</p>
<p>&nbsp;</p>
<p>
<span class="span1">U svojoj odbrani okrivljena K. S. je navela da priznaje izvršenje krivičnog djela i krivicu za isto. </span><span class="span1">Tačno je da se kao radnik A. kluba koji posluje u sklopu preduzeća MNA G. za vrijeme prve smjene neovlašćeno poslužila novcem koji joj je povjeren na radu u iznosu od 1.499,83 eura. Naime, njena sestra M. radila je isto u A. klubu i dva dana prije 18.10.2013 godine dobila je otkaz jer je imala konflikt sa šeficom J. R. zbog utvrđenog manjka po popisu. Njena sestra M. je došla tog kritičnog dana 18.10.2013 godine, što se vidi iz video zapisa. Direktor I. P. je donio novac u iznosu od 15.000 eura u A. klub gdje je radila a radi isplate istog dobitnicima iz prethodne smjene. Ovaj novac prebrojala je R. J. i predala ga njoj u prisustvu I. P. i V. B.. Iz depozita od ... eura koji je bio u kasi, J. R. je uzela 1.000 eura i to u apoenima od po 2 po 500 eura i dodala ovom iznosu od 15.000 eura koji je bio u koverti kako bi se isplatili dobitnici iz prethodne smjene. Rekla je Jovani da nedostaje novac i zamolila je da dođe u klub, tako što je pozvala na mobilni telefon, a pošto je prethodno uzela 1.498,83 eura iz navedenog depozita koji je bio u kasi. Priznala da je ovaj novac uzela ali u namjeri da se istim posluži i da ga vrati jer su ona i sestra bili u teškoj finansijskoj situaciji pošto je M. K. dobila otkaz pa nisu imale da plate obaveze. J. je zamolila da dođe da joj kaže da je ona uzela upravo ovaj iznos novca iz depozita a ne da prijavi da je neko drugi uzeo taj novac. J. nije došla, već je pozvala I. P. i V. B., izvršen je popis u njenom prisustvu i tada je utvrđeno da nedostaje 1.498,83 eura. Nekoliko puta poslije toga zvala je I. P. i slala poruke kako bi se dogovorila sa njim da ovaj novac vrati tako što bi nastavila sa radom u klubu i vratila dug tako što joj ne bi isplaćivali potpunu zaradu već bi joj odbijali od plate određeni novčani iznos do konačnog namirenja duga. V. B. joj je rekao da ne dolazi na posao dok se sve ovo ne završi, ali iz firme je niko nije zvao, više puta je pokušavala da dobije P. ali nije uspjela. Radnu knjižicu je preuzela prije mjesec dana i treba da počne da radi u jednoj kladionici P. u B.. Ovaj novac u iznosu od ..... eura dala je svojoj sestri M. odmah pošto ga je uzela iz depozita kako bi platila stan i imala za ostale pootrebe dok ne nađe posao, ali ga još uvijek nije našla, tako da ona namjerava pošto počinje da radi da ovaj novac vrati klubu A. u B. Od prvog maja 2014 godine počinje da radi, a sa direktorom oštećenog privrednog društva dogovorila da novac koji je uzela vrati u ratama, a nakon što počne da prima platu.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljene, sud je proveo sledeće dokaze: saslušao ovlašćenog predstavnika oštećenog privrednog društva B. V., svjedoka R. J., svjedoka P. Igora, izvršio uvid </span><span class="span1">u izvod iz kaznene evidencije za K. S. UP CB N. od 17. 02. 2014 godine, uvid u priznanicu broj 17 od 18.10.2013 godine, uvid u zapisnik o kontrolnom pregledu depozita i novčanih sredstava u  A. klubu B. od 18. 10. 2013 godine, uvid u izvještaj o nađenom stanju blagajne nakon vanredne kontrole od 18. 10. 2013 godine,  uvid u primopredaju  smjena za period od 14. 10. do 18. 10. 2013 godine, uvid u ugovor o </span><span class="span1">radu od 01. 09. 2013 godine zaključen između ,,MNA  G." Doo P. i K. S., uvid u kreditni nalog isplata akontacija depozita na iznos od 15.000 € i uvid u CD odnosno video zapisnik od 18. 10. 2013 godine. </span>
</p>
<p>&nbsp;</p>
<p>
<span class="span1">Ovlašćeni predstavnik oštećenog privrednog društva ,,MNA G. B. V. je naveo da je zaposlen u klubu ,,A. koji posluje u sastavu MNA G. DOO P.. Kritičnog dana .... godine, prije podne je bio u klubu, kada je u prvoj smjeni radila okrivljena K. S.. Ona je inače zaposlena u njihovom klubu A. u B. kao operater na automatima i sa istom su zaključili ugovor o radu 01.09.2013 godine. Okrivljena je tog jutra uredno primila smjenu i tada je potpisala priznanicu o prijemu depozita u iznosu od .... eura, a koji iznos joj je predat od stane koleginice B. L., čime se okrivljena K. S. zadužila ovim iznosom. Oko 11:30 časova u klub je došao izvršni direktor I. P., koji je donio novac u iznosu od .... eura za isplatu igrača-dobitnika iz prethodne smjene. Ovaj novac je P. predao menadžerki J. R., koja ga je prebrojala i zajedno sa K, S., iz depozita koji je primila K S. u iznosu od 10.860,03 eura, uzela je iznos od 1.000 eura, koje su prebrojale i ovaj novac u iznosu od 1.000 ezra dodale u koverat u kojem se nalazio novac u iznosu od 15.000 eura namijenjen za isplatu dobitnika. Okrivljena K. S. je kasnije pozvala menadžerku R. J. i saopštila joj da joj od primljenog depozita od 10.860,03 eura nedostaje 1.500 eura, o čemu ga je obavjestila J. O ovome je obavjestio izvršnog direkora I. P., koji mu je naložio da odmah izvrši provjere. Došao je u klub i u prisustvu okrivljene izvršio popis. Zajedno su prebrojali novac i tada su utvrdili da iz depozita nedostaje 1.499,83 eura i o istom su začinili zapisnik koji su dali policiji, a koji zapisnik su potpisali on i okrivljena K. S. Pitao je okrivljenu zašto nedostaje ovaj novac, a ona mu je rekla da ne zna, ali se u zapisnik koji su oboje potpisali izjasnila na koji način je došlo do toga da nedostaje 1.499,83 eura. Sačinio je i izvještaj o nađenom stanju blagajne u A. klubu na taj dan 18.10.2013 godine, koji izvještaj je predao policiji, kao i primopredaju smjene. Uvidom u video zapis sa kamera automat kluba uvrđeno je da je okrivljena K. S. u toku smjene brojala novac nekoliko puta, da je iz kase vadila novac i stavljala ispred sebe, a zatim brojala ga, u jednom momentu se vidi da se okrivljena nagnula iznad novca, vratila se ponovo u sjedeći položaj i tada se vidjelo da na pultu nema novca, niti da je taj novac vratila u kasu. Prema video zapisu tu je bila i sestra okrivljene M. K., kojoj je prije ovoga dat otkaz, a koja je prišla okrivljenoj K. S.  i obje su tada bile okrenute leđima prema zidu, a kamera je bila iznad njih. Okrivljena K. S. do sad nije vratila novac iako je bila pozvana od strane njega i direktora P., zajedno sa svojom sestrom M. i to prije podnošenja prijave, ali okrivljena i njena sestra tada nisu prihvatile obavezu da vrate novac, već su samo ćutale. Pridružio se krivičnom gonjenju protiv okrivljene i postavio je imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok R. J, je navela da radi kao menadžer u klubu A. u B., gdje je bila zaposlena K. S. kao operater na automatima, kao i njena sestra K. M., koja je takođe bila operater. Prije kritičnog događaja je imala problema sa K. M. jer se kod iste pojavio manjak po popisu i kada je istoj to saopštila, ona ju je udarila, tako da se tada obratila izvršnom direktoru i K. M. je dat otkaz dva dana posle njihovog konflikta, tačnije u jutarnjim časovima 18.10.2013 godine. Inače je uobičajena praksa da se vrši primopredaja smjene i tom prilikom se izdaje priznanica o prijemu novca radniku koji prima smjenu od radnika koji predaje smjenu. Direktor I. P. je donio novac u iznosu od 15.000 eura radi isplate dobitniku iz prethodne smjene, koji novac je ona prebrojala i dala okrivljenoj K. S. u prisustvu Igora P. i B. Veljka. Iz depozita od 10.860,03 eura je uzela 1.000 eura i to u apoenima od dvije po 500 eura i ovaj novac </span><span class="span1">dodala iznosu od 15.000 eura koji je bio u koverti, a radi isplate dobitnicima iz prethodne smjene. Sve ovo je učinila u prisustvu B. i okrivljene K. S.. Ona je sa B. V. izašla iz kluba, da bi je K. S. zvala nakon tri sata telefonom i rekla joj da nedostaje iz kase 1.500 eura, nakon čega je opet zvala i rekla joj da hvali 2.000 eura, da bi joj na kraju saopštila da nedostaje 1.500 eura. Pozvala je direktora .P. i B. V. i to im saopštila. Izvršen je popis i utvrđeno je da od depozita nedostaje 1.499,83 eura. Nije imala kontakt sa okrivljenom K. S., niti je ista priznala da je uzela taj novac, osim jednom kad je u firmu došla kako bi uzela svoje stvari.</span>
</p>
<p>&nbsp;</p>
<p>
<span class="span1">Svjedok P. I. je naveo da je dana 18.10.2013 godine donio u A. klub u B. novac u iznosu od 15.000 eura, a radi isplate dobitnicima iz prethodne smjene. Inače, on je direktor MNA G. P., u čijem sastavu posluje Admiral klub u B.. Ovaj novac je predao R J., koja je zaposlena kao menadžer u klubu A. u B. i ona je isti prebrojala u njegovom prisustvu, a tu je bio i B. V. i okrivljena K. S., koja je radnica A. kluba. Ovaj novac je R. J. nakon što ga je prebrojala u njihovom prisustvu predala okrivljenog K. S.. Iz depozita koji je bio u kasi u iznosu od 10.860,03 eura R. J. je u njihovom prisustvu uzela 1000 eura i to dvije novčanice od po 500 eura i dodala ih ovom iznosu od 15.000 eura radi isplate dobitnicima iz prethodne smjene. Ostatkom novca iz depozita je bila zadužena okrivljena K. S.. Prema dostavljenim listama o primopredaji smjene, okrivljena K. S. je u 13:00 časova prebrojala novac i upisala iznos odnosno stanje kase, da bi oko 15:00 časova javila R. J. da joj iz depozita nedostaje novac u iznosu od oko 1.500 eura. Pošao je u A. klub i tamo je izvršen kontrolni pregled depozita i novčanih sredstava i utvrđeno je da nedostaje 1.499,83 eura. Skinuli su video zapis sa kamere i uzeli izjavu od K. S., nakon čega su podnijeli krivičnu prijavu, a okrivljena K. S. je dobila otkaz, a njegovoj firmi je još uvjek dužna novac u iznosu od 1.499,83 eura. </span>
</p>
<p>&nbsp;</p>
<p>
<span class="span1">Uvidom </span><span class="span1">u izvod iz kaznene evidencije za K. S. UP CB N. od 17. 02. 2014 godine utvrđeno je da okrivljena ranije nije osuđivana.</span>
</p>
<p>&nbsp;</p>
<p>
<span class="span1">Uvidom u priznanicu broj 17 od 18.10.2013 godine utvrđeno je da je okrivljena K. S. dana 18.10.2013 godine u 8 časova ujutro primila depozit u iznosu od 10.860,03 eura, što je potvrdila i svojeručnim potpisom.</span>
</p>
<p>&nbsp;</p>
<p>&nbsp;</p>
<p>
<span class="span1">Uvidom u zapisnik o kontrolnom pregledu depozita i novčanih sredstava u  A. klubu B. od 18. 10. 2013 godine utvrđeno je da je B. V. obavio kontrolni pregled u prisustvu okrivljene K. S., koja je dužila novčana sredstva kluba. Nakon pregleda sefa i kase utvrđeno je da u klubu ima novca u iznosu od 8.450,20 eura, te da je u trenutku kontrole, imajući u vidu uplate igrača i isplate dobitaka za dan 18.10.2013 godine, trebalo da ima novca u kasi u iznosu od 9.950,03 eura tj. utvrđeno je da u kasi nedostaje iznos od 1.499,83 eura. </span>
</p>
<p>&nbsp;</p>
<p>
<span class="span1">Uvidom u izvještaj o nađenom stanju blagajne nakon vanredne kontrole od 18. 10. 2013 godine utvrđeno je da je B. V. popisom konstatovao da operater-okrivljena K. S. ima manjak u kasi u iznosu od 1.499,83 eura, tj, ista je na osnovu uplata igrača i isplate dobitaka za 18.10.2013 godine trebala da ima u kasi 9950,03 eura, a prilikom popisa je imala iznos od 8.450,20 eura. </span>
</p>
<p>&nbsp;</p>
<p>
<span class="span1">Uvidom u primopredaju smjena za period od 14. 10. do 18.10.2013 godine utvrđeno je da je okrivljena Kontić Sandra dana 18.10.2013 godine od koleginice B. preuzela depozit u iznosu od 10.860,03 eura.</span>
</p>
<p>&nbsp;</p>
<p>
<span class="span1">Uvidom u ugovor o radu od 01. 09. 2013 godine zaključen između ,,MNA  G." Doo P i K. S. utvrđeno je da je okrivljena K. S. sa oštećenim ,,MNA G. DOO P. zaključila radni odnos u trajanju od dva mjeseca počev od 01.09.2013 godine. </span>
</p>
<p>&nbsp;</p>
<p>
<span class="span1">Uvidom u kreditni nalog isplata akontacija depozita na iznos od 15.000 € utvrđeno je da je oštećeno preduzeće ,,MNA G. samo sebi uplatilo depozit u naprijed navedenom iznosu.</span>
</p>
<p>&nbsp;</p>
<p>
<span class="span1">Uvidom u CD odnosno video zapisnik od 18. 10. 2013 godine utvrđeno je da je okrivljena K. S. više puta brojala novac na svom radnom mjestu. </span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljene, sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu odbrane okrivljene K. S., iskaza ovlašćenog predstavnika privrednog društva ,,MNA G. B. V., te provedenih materijalnih dokaza.</span>
</p>
<p>&nbsp;</p>
<p>
<span class="span1">Prije svega, na osnovu ugovora o radu od 01. 09. 2013 godine zaključenog između ,,MNA  G." Doo P. i K. S., te odbrane okrivljene i iskaza </span><span class="span1">ovlašćenog predstavnika oštećenog privrednog društva ,,MNA G. B. V., sud je utvrdio da je okrivljena K. S. u kritičnom periodu bila zaposlena na radnom mjestu operatera u klubu </span><span class="span1">,,A." u B..</span>
</p>
<p>&nbsp;</p>
<p>
<span class="span1">Dalje, okrivljena K. S. je u svojoj odbrani priznala izvršenje krivičnog djela navodeći da je tačno da se kritičnog dana tokom prve smjene neovlašćeno poslužila novcem koji joj je povjeren na radu u iznosu od 1.499,83 eura, koji novac je dala sestri M. K. obzirom da je ista bila u teškoj finansijskoj situaciji. Priznanje okrivljene K. S. sud je prihvatio jer je isto potvrđeno iskazom ovlašćenog predstavnika oštečenog privrednog društva B. V., koji je naveo da je okrivljena kritičnog jutra potpisala priznanicu o prijemu depozita u iznosu od 10.860,03 eura (od kojeg iznosa je 1.000 eura dato za isplatu dobitnika), te da je izvršenim popisom utvrdio da u preostalom depozitu nedostaje iznos od 1.499,83 eura. Odbrana okrivljene K. S., kao i iskaz ovlašćenog predstavnika oštečenog privrednog društva B. V. potvrđeni su i uvidom u priznanicu broj 17 od 18.10.2013 godine iz koje je utvrđeno da je okrivljena K. S. kritičnog dana primila depozit u iznosu od 10.860,03 eura, te zapisnikom o kontrolnom pregledu depozita i novčanih sredstava u A. klubu B. od 18.10.2013 godine, iz kojeg je utvrđeno da je u kasi predmetnog kluba nedostajao iznos od 1.499,83 eura. Sud je u potpunosti prihvatio sadržinu izvedenih pisanih dokaza, jer ista nije učinjena spornom tokom postupka.</span>
</p>
<p>
<span class="span1"> </span>
</p>
<p>
<span class="span1">Takođe, navod odbrane okrivljene K. S. da je uzela predmetni iznos u namjeri da se istim posluži i da ga vrati, te da je u tom cilju i zvala direktora P. I. kako bi se dogovorila a ovaj novac vrati tako što bi nastavila sa radom u klubu i vratila dug tako što joj ne bi isplaćivali potpunu zaradu već da joj se odbijaju određeni iznosi od plate do konačnog namirenja duga, te da se na kraju sa istim dogovorila da novac koji je uzela vrati u ratama, a nakon što od 1. maja 2014 godine počne da radi, sud je prihvatio jer je isti logičan, dosledan i uvjerljiv a i sam ovlašćeni predstavnik oštećenog privrednog društva nije imao prigovora na isti, pa je sud našao da je okrivljena K. S. postupala samo sa namjerom da se predmetnim novcem samo posluži, a ne i sa namjerom sa isti prisvoji, te tako ostvari protivpravnu imovinsku korist.</span>
</p>
<p>&nbsp;</p>
<p>
<span class="span1"></span><span class="span1">Kako predmetno krivično djelo čini ono lice koje se neovlašćeno posluži novcem , hartijom od vrijednosti ili drugim pokretnim stvarima koje su mu povjerene u službi ili na radu u državnom organu, privrednom društvu, ustanovi ili drugom subjektu ili radnji ili ove stvari drugom neovlašćeno da na poslugu, pa kako je okrivljena K. S. neovlašćeno svojoj sestri K. M. dala na poslugu iznos od 1.499,83 eura, koji joj je bio povjeren na radu kao operateru u A. klubu u B., to je sud utvrdio da su se u radnjama okrivljene ostvarila sva bitna obilježja krivičnog djela posluge iz člana 421 Krivičnog zakonika CG. </span>
</p>
<p>&nbsp;</p>
<p>
<span class="span1">Okrivljena K. S. je postupala sa direktnim umišljajem, svjesna značaja svog djela, čije izvršenje je htjela, jer kako je sama navela u svojoj odbrani predmetni novac je dala sestri kako bi ista platila stan i imala za ostale potrebe dok ne nađe posao, to je njena svijest obuhvatala činjenicu da se na navedeni način poslužuje sa novcem koji joj je povjeren na radu, što joj je i bila namjera.</span>
</p>
<p>&nbsp;</p>
<p>
<span class="span1">Sud je cijenio i iskaze svjedoka R. J. i P. I., ali je našao da su iskazi ovih svjedoka bez uticaja na drugačije presuđenje.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenoj treba izreći, sud je pošao od toga da je za predmetno krivično djelo propisana kazna zatvora u trajanju od tri mjeseca do tri godine. U smislu člana 42 Kz CG sud je na strani okrivljene kao olakšavajuće okolnosti cijenio njeno priznanje, mladost okrivljene, te činjenicu da ista ranije nije osuđivana, dok otežavajućih okolnosti na njenoj strani sud nije našao.</span><span class="span1"> Imajući naprijed navedeno u vidu, sud je okrivljenoj izrekao uslovnu osudu na način što joj je utvrdio kaznu zatvora u trajanju od 3 (tri) mjeseca i istovremeno odredio da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se ovakvom krivičnom sankcijom u okviru opšte svrhe krivičnih sankcija iz člana 4 stav 2 Kz u dovoljnoj mjeri uticati na okrivljenu ne ubuduće ne vrši ovakva ili slična krivična djela, te da je ovakva krivična sankcija srazmjerna stepenu krivice okrivljene i težini izvršenog krivičnog djela, </span><span class="span1">te da zbog toga nije nužno primjeniti kaznu.</span>
</p>
<p>&nbsp;</p>
<p>
<span class="span1">Na osnovu naprijed navedenih krivično pravnih odredbi, te odredbi člana </span><span class="span1">3, 5, 8, 13, 15, 36, 42, 52, 53. i 54. KZ CG i člana 368. i 374 Zkp-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako je okrivljena oglašena krivom obavezana je da na ime sudskog paušala uplati iznos od 50,00 eura na žiro račun ovog suda broj 832-16-52 u roku od tri mjeseca od dana pravosnažnosti presude i dokaz o uplati dostavi ovom sudu s pozivom na broj K. …..</span>
</p>
<p>&nbsp;</p>
<p>
<span class="span1">Takođe, okrivljena K. S. je obavezana da </span><span class="span1">oštećenom</span><span class="span1"> ,,MNA G." P., na ime imovinsko pravnog zahtjeva isplati iznos od 1.499,83 eura u roku od 3 mjeseca od dana pravosnažnosti presude.</span>
</p>
<p>&nbsp;</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 11.04.2014 godine</span>
</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,</span>
</p>
<p>
<span class="span1">      Vesna Ćosović  </span><span class="span1"></span><span class="span1"></span><span class="span1"></span><span class="span1"></span><span class="span1">             </span><span class="span1">Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<title> 
</title>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4">
<span>								K.br.61/13</span>
</p>
<p class="p5"></p>
<p class="p5">
<span>OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljenog R.I., zbog krivičnog djela zloupotreba položaja u privrednom poslovanju iz čl.272 stav 1 KZ, povodom optužnog predloga ODT H.Novi Kt.br.262/11-2 od 10.05.2013. godine, na održanom glavnom javnom pretresu dana 05.06.2013. godine, u prisustvu okrivljenog R.I., njegovog branioca adv.C.B. i zamjenika ODT Herceg Novi Nikole Samardžića, donio je i javno objavio sljedeću </span>
</p>
<p class="p6"></p>
<p class="p3">
<span>P R E S U D U</span>
</p>
<p class="p6"></p>
<p class="p6">
<span>	 Okrivljeni R.I., JMBG ...,od oca V. i majke NJ.,rođene P. ,rođen ... godine u K.,sa prebivalištem u HN,ul....,pismen sa završenom sss,oženjen,otac dvoje maloljetne djece,zaposlen ,sa mjesečnom zaradom od 250,00 eura,neosuđivan.</span>
</p>
<p class="p6"></p>
<p class="p7">
<span>                                         K r i v     j e</span>
</p>
<p class="p8"></p>
<p class="p5">
<span>  Što je :</span>
</p>
<p class="p6">
<span>	</span>
</p>
<p class="p6">
<span>	 u periodu između 08.decembra 2006.godine i 01.jula 2011.godine u Herceg Novom,kao odgovorno lice u privrednom društvu „K.“ doo iz HNnevršenjem svoje dužnosti prouzrokovao imovinsku štetu oštećenom društvu na način da u navedenom periodu radeći kao magacioner u magacinu keramike oštećenog društva nije urednovoduo evidenciju ulaska i izlaska robe iz magacina i prilikom vršenja godišnjih popisa u magacinu koji je dužio nije prikazivao stvarno stanje zaliha robe već je stanje na popisu prikazivao prem svom nahođenju prikazujući manja neslaganja stanja od stvarnih i u namjeri da prikrije manjak pa je u prvoj polovini 2011.godine preko blagajne društva u više navrata uplatio ukupan iznos od 9.500,00 eura radi pokrivanja dijela manjka kojeg je bio svjestan,nakon čega je vlasnik oštećenog društva V.Z. formirao posebnu popisnu komisiju koja je krajem juna 2011.godine sprovela popis i utvrdila manjak u iznosu od 9.417,18 eura,pri čemu je bio svjestan da takvim radnjama može prouzrokovati štetu poslodavcu pa je na to pristao,</span>
</p>
<p class="p6">
<span>	 </span>
</p>
<p class="p6">
<span>	-čime je izvršio krivično djelo zloupotreba položaja u privrednom poslovanju  iz čl.272 st.1 Krivičnog zakonika .</span>
</p>
<p class="p6"></p>
<p class="p5">
<span>   pa mu sud, na osnovu čl.272 st.1KZ i primjenom čl.4,32,36,42,52,53 i 54 KZ te čl.374,229.stav 1 i čl.239 st.2 ZKP-a i z r i č e</span>
</p>
<p class="p5"></p>
<p class="p5">
<span>	</span>
</p>
<p class="p5"></p>
<p class="p8">
<span>USLOVNU OSUDU</span>
</p>
<p class="p5"></p>
<p class="p5">
<span> Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko u roku od 2 (dvije) godine ne učini novo krivično djelo.</span>
</p>
<p class="p6"></p>
<p class="p6">
<span>            Oštećeno Doo „K.“ se upućuje na parnični postupak radi ostvarivanja imovinskopravnog zahtjeva.</span>
</p>
<p class="p6"></p>
<p class="p5">
<span>Okrivljeni se obavezuje da plati troškove krivičnog postupka u paušalnom iznosu od 50,00 eura u korist budžeta Crne Gore na žiro račun 832-158-14 u roku od 15 dana od pravosnažnosti presude.</span>
</p>
<p class="p6"></p>
<p class="p3">
<span>O b r a z l o ž e n j e</span>
</p>
<p class="p1"></p>
<p class="p5">
<span>Osnovni državni tužilac Herceg Novi podnio je optužni predlog Kt.br.262/11-2 od 10.05.2013 godine protiv okrivljenog R.I., zbog krivičnog djela  zloupotreba položaja u privrednom poslovanju iz čl.272 stav 1 KZ, bliže opisanog u izreci presude. Konačno je na glavnom pretresu ostao pri optužnom predlogu i predložio da sud okrivljenog oglasi krivim i da mu izrekne uslovnu osudu.</span>
</p>
<p class="p6">
<span>	</span>
</p>
<p class="p5">
<span>Okrivljeni R.I.</span><span class="s1"> </span><span>je u svojoj odbrani negirao izvršenje krivičnog djela koje mu je stavljeno na teret i u bitnom naveo da je u doo „K.“ bio zaposlen od 2005.godine na poslovima pomoćnog radnika u magacinu i za svo vrijeme obavljao posao izdavanja robe iz magacina po podnijetim otpremnicama.Objasnio je da je svake godine vođen popis od strane komisije u kojoj je bio on i drugi zaposleni i da je svake godine postojao manjak u iznosu od 1.000 do 2.000 eura a što se uglavnom otpisivalo na lom i druga oštećenja.Istakao je da je u januaru 2011.godine sa kolegama L. i G. izvršio popis za predhodnu 2010.godinu,ali da nisu detaljno brojali stavke jer to fizički nisu bili u mogućnosti s obzirom na vrijeme koje im je bilo ostavljeno,pa su popis sastavili otprilike i tada iskazali manjak od 3.000 eura koliko se sjeća.Naglasio je da je kao radnik u magacinu znao da je manjak vjerovatno veći od tog iznosa pa je odlučio da pokrije taj manjak i u periodu do jula 2011.godine na blagajni preduzeća uplatio 6.500 eura,dok mu je komercijalista firme V.D. dao 3.000 eura pa je i taj iznos uplatio na blagajni.Pojasnio je da je to učinio tako što bi saznao koje pločice fale u magacinu pa bi zatim na blagajni uplatio odgovarajući iznos a oni mu izdali račun kao da je on kupio te pločice.Dalje je naveo da je u julu 2011.godine dobio zadatak da izvrši popis magacina u roku od tri dana pa je opet sastavio popis bez faktičkog utvrđivanja stanja na zalihama i tom prilikom prikazao manjak od 6.157,31 euro.Prilikom tog popisa komercijalisti D.R. je samo predao stanje robe u magacinu koju je okvirno utvrdio a ona je zatim izračunala ukupan manjak prema cijenama robe i stanju zaliha u računaru.Nakon par dana formirana je druga komisija u sastavu V.Z.,R.D. i K.LJ. koji su izvršili popis i utvrdili manjak u iznosu od 10.800 eura,ali je on prigovorima uspio da dokaže da je manjak manji od tog iznosa pa je utvrđen manjak od 9.417,18 eura.Dodao je da je nekoliko dana nakon tog popisa suspendovan sa tog radnog mjesta.Objasnio je da je izdavao robu iz magacina ali da su to radili i drugi zaposleni-pomoćni radnici u magacinu a ključevi od magacina su imali i drugi zaposleni a ne samo on.Takođe je naveo da su u toku 2011.godine on i L. po nalogu V. boravili u Podgorici tri dana gdje su vršili popis u firmi „G. K.“ a za to vrijeme robu u Herceg Novom su izdavala druga lica.Na glavnom pretresu je dodao da je u međuvremenu sa oštećenim doo „K.“ postigao sudsko poravnanje kojim su dogovorili da doo „K.“ od njega ne potražuje nikakav novac na ime manjka predstavljenog u predmetnoj optužbi,a da on od te firme ne traži da ga vrate na posao već samo da mu isplate zaostale zarade i uplate doprinose,a ta firma je inače prestala da obavlja djelatnost a žiro račun je blokiran.</span>
</p>
<p class="p6"></p>
<p class="p6">
<span>	U dokaznom postupku saslušan je svjedok L.M., te uz saglasnost stranaka pročitani iskazi oštećenog V.Z. i svjedoka P.D.,te pročitani ugovor o radu zaključen između okrivljenog i oštećenog od 01.08.2005 godine ,aneks ugovora o radu od 15.12.2005 godine,zapisnik Osnovnog suda Herceg Novi o zaključenom poravnanju P.729/11 od 23.05.2012 godine,te izvršen uvid u popisne liste  izvršenog popisa doo K. od 02.07.2011 godine i izvršen uvid u izvještaj iz kaznene evidencije za okrivljenog.</span>
</p>
<p class="p5"></p>
<p class="p5">
<span class="s1"> </span><span>Nakon tako provedenih dokaza ocjenom svakog pojedinačno i u njihovoj međusobnoj vezi, te dovodeći ih u vezu sa odbranom okrivljenog, sud je utvrdio da je okrivljeni izvršio krivično djelo zloupotreba položaja u privrednom poslovanju iz čl.272 st.1.Krivičnog zakonika.</span>
</p>
<p class="p5"></p>
<p class="p5">
<span>Naime,</span><span class="s1"> </span><span>oštećeni u svojstvu svjedoka V.Z.</span><span class="s1"> </span><span> je u bitnom izjavio da je okrivljeni R.I. bio zaposlen u njegovoj firmi od 2005.godine kao pomoćni magacioner,a zatim od decembra iste godine kao magacioner.Istakao je da je od momenta zasnivanja radnog odnosa okrivljeni jedini bio zadužen za izdavanje robe iz magacina te da je jedino on imao ključ od magacina i bio zadužen za izdavanje keramike i ostalog pratećeg materijala.Objasnio je da se početkom svake godine obavlja popis za predhodnu godinu kojim se utvrđuje stanje robe na lageru i upoređuje sa knjigovodstvenim stanjem,a taj popis je od početka 2006.godine uvijek obavljao okrivljeni sa komercijalistom V.D..Dodao je da je svake godine popis bio manje više korektan a neke manjkove bi otpisivali kroz lomove i oštećenja robe što je bila praksa.Međutim početkom jula 2011.godine naložio je vanredni popis koji je obavljao R.I. sa pomoćnim radnikom L.em,a isti su tom prilikom prikazali manjak od preko 6.000 eura.Naglasio je da je zatim formirao novu popisnu komisiju u čijem sastavu su osim njega bili R.D.,K.LJ., a taj popis je pokazao manjak od preko 10.000 eura.Zatim su po prigovorima okrivljenog otklonili greške i utvrdili da je na dan 08.07.2011.godine ukupan manjak iznosio 9.417,18 eura,pa je on okrivljenom tada ponudio rok od godinu dana da nadoknadi manjak ali da se nisu sporazumjeli pa je okrivljenog suspendovao sa radnog mjesta.Dodao je da u zatvoreni dio magacina niko nije mogao da uđe bez prisustva i znanja okrivljenog jer je jedini on imao ključ te prema popisu pričinjeni manjak potiče u jednom dijelu pločica koje se čuvaju u otvorenom dijelu magacina a u jednom dijelu od robe koja se čuva u zatvorenom dijelu magacina.Istakao je da je od radnika blagajne saznao da je okrivljeni u 2011.godini na blagajnu uplatio iznos od 9.500 eura radi pokrivanja manjka.Konačno je istakao da se pridružuje krivičnom gonjenju protiv okrivljenog i da postavlja imovinsko pravni zahtjev u visini pričinjene štete.</span>
</p>
<p class="p5"></p>
<p class="p5">
<span>Svjedok P.D. je izjavila da je zaposlena kao komercijalista u doo K.  od 2007 godine i svo to vrijeme bila zadužena za sektor sanitarija gdje je sprovodila popis i obavljala druge poslove u vezi nabavke robe. Dalje je navela da je krajem juna 2011 godine direktor V. nju stavio u popisnu komisiju  radi popisa u magacinu keramike jer je prethodnim popisom utvrđen manjak od preko 6.000 eura,a osim nje članovi komisije su bili i direktor V.Z. i K.LJ.,a pomagao im je i okrivljeni R..Objasnila je da je sprovela taj popis i bila prisutna kada je okrivljeni brojao stanje robe a zatim je ona to provjeravala i unosila u popisnu listu.Dodala je da su taj popis sprovodili na popisnoj listi koju je prethodno okrivljeni popunio i rom prilikom prikazao manjak od 6,000 eura,a tako što je pored manjka koji je okrivljeni upisao ,ona upisala stvarno utvrđenu količinu robe.istakla je da je zatim provjerom knjigovodstva utvrđeno da je manjak u iznosu od preko 10.000 eura,da bi zatim korigovanjem i pojedinim brojanjem određenih stavki utvrđen manjak od 9.471 eura.Naglasila je da je tek nakon tog popisa saznala da je okrivljeni  na blagajni već uplaćivao novac da bi pokrio manjak.Pojasnila je da joj nije poznato da je bila praksa da se za jednu vrstu robe razdužuje druga roba,te da se to nije dešavalo u sektoru sanitarija gdje je ona zadužena.</span>
</p>
<p class="p5"></p>
<p class="p5">
<span>Svjedok L. M. je izjavio da je od 2007.godine zaposlen u magacinu firme „K.“ i da je od početka rada u magacinu radio zajedno sa okrivljenim R.I. koji mu je bio šef,te da su svo vrijeme izdavali robu iz magacina na osnovu faktura i blokova koje su dobijali iz blagajne.Dosta otpremnica na osnovu kojih su izdavali robu imale su oznaku „platiti po vozaču“,što znači da su oni izdavali robu a da se plaćalo na ruke vozačima prilikom isporuke kupcima,a oni nisu imali evidenciju da li je ta roba plaćena vozaču ili ne.Objasnio je da je sva keramika koju su oni dužili i izdavali bila na otvorenom prostoru,dok je u zatvorenom magacinu bio manji dio-bordure,fug maske i slično,a sve pločice su bile ispred magacina pa su i pristup imali i drugi radnici.Naglasio je da su svake godine radili popis stanja,ali pošto su za to imali po dva dana,samo su okvirno utvrđivali stanje u magacinu te običnom olovkom upisivali popisnu listu i zatim predavali istu računovodstvu.Na isti način su obavili i popis početkom 2011.godine a za predhodnu 2010.godinu,ali on ne zna da li je neko okrivljenog obavjestio o tome kakvi su rezultati popisa,a njega kao pomoćnog radnika nije niko obavjestio.Istakao je da on nije dužio ključ od magacina keramike već bi ključ bio u firmi a oni bi ga uzimali po dolasku na posao.Dodao je da je prije dvije ili tri godine u nedjelju neradnog dana slučajno primjetio kada su iz stovarišta dva čovjeka utovarila četiri pet paketa pločica.Poznato mu je da je početkom 2011.godine okrivljeni R. uplaćivao neki novac na blagajni kako bi pokrio manjak a to mu je rekao sam Rakočević a od njega nije tražio da učestvuje u pokrivanju manjka.</span>
</p>
<p class="p5"></p>
<p class="p5">
<span>Sud je prihvatio iskaze svjedoka V.Z.,L. M.a i P.D., jer su uvjerljivi, logični,te u odnosu na odlučne okolnosti međusobno saglasni i potkrijepljeni izvedenim pismenim dokazima-ugovorom o radu i aneksom ugovora i popisnim listama izvršenog popisa doo K. od 02.07.2011 godine.</span>
</p>
<p class="p5">
<span>Iskazi ovih svjedoka su od značaja jer se istim utvrđuje da je okrivljeni nevršenjem svoje dužnosti prouzrokovao manjak u iznosu od 9.417,18 eura,odnosno prouzrokovao imovinsku štetu oštećenom doo K. u navedenom iznosu. </span>
</p>
<p class="p5"></p>
<p class="p5">
<span>Iz ugovora o radu br.1/08 od 01.08.2005 godine proizilazi da je zaključen između R.I. i doo K.,te da je R. zasnovao radni odnos na neodređeno vrijeme na radnom mjestu pomoćni radnik.</span>
</p>
<p class="p5">
<span>Iz aneksa ugovora o radu br.7/06 od 15.12.2005 godine proizilazi da je direktor dooK. V.Z. rasporedio radnika R.Z. na radno mjesto trgovac-magacioner od 01.01.2006 godine.</span>
</p>
<p class="p5">
<span>Iz zapisnika Osnovnog suda Herceg Novi o zaključenom poravnanju P.729/11 od 23.05.2012 godine proizilazi da su parnične stranke –tužilac R.I. i tuženi doo K. Herceg Novi zaključile sudsko poravnanje kojim su konstatovali da nemaju daljih potraživanja jedna prema drugoj po bilo kom osnovu,te su utvrdili sporazumni raskid radnog odnosa između tužioca i tuženog,te je obavezan tuženi –doo K. da tužiocu na ime neisplaćenih zarada za period od 01.06.2011 godine do 01.03.2012 godine isplati iznos od 1.827,15 eura i da istom izmiri obaveze na ime doprinosa iz radnog odnosa.</span>
</p>
<p class="p6"></p>
<p class="p5">
<span>Navedene pismene dokaze sud je prihvatio kao vjerodostojne jer su izdati u zakonitoj proceduri a na iste nije bilo primjedbi. Navedeni dokazi su od značaja jer se iz ugovora o radu i aneksa utvrđuje da je okrivljeni u oštećenom doo K. bio raspoređen na radnom mjestu magacionera u magacinu keramike u kritičnom periodu,dok se iz sudskog poravnanja utvrđuje da su okrivljeni i oštećeno privredno društvo poravnali međusobna potraživanja .</span>
</p>
<p class="p5"></p>
<p class="p5">
<span>Uvidom u izvod iz kaznene evidencije za okrivljenog R.I., utvrđeno je da isti ranije nije osuđivan.</span>
</p>
<p class="p6"></p>
<p class="p5">
<span>Sud je prihvatio odbranu okrivljenog jer je uvjerljiva i logična,te je cijenio kao priznanje izvršenja djela i svoje krivice.Naime,okrivljeni je naveo da je u kritičnom periodu u doo K. obavljao posao magacionera u magacinu keramike,te opisao način i okolnosti pod kojima je obavljao taj posao i „odprilike“ vršio godišnje popise,te u 2011 godini od svojih sredstava nadoknadio dio manjka u iznosu od 9.500 eura ,a što je u skladu sa provedenim dokazima-ugovorom o radu i aneksom istog,te iskazima svjedoka V.Z.,L. M.a i P.D..</span>
</p>
<p class="p6"></p>
<p class="p6">
<span>	Polazeći od naprijed analiziranih i provedenih dokaza i odbrane okrivljenog, sud je utvrdio činjenično stanje kao u izreci ove presude.</span>
</p>
<p class="p5"></p>
<p class="p5">
<span>Kod takvog utvrđenog činjeničnog stanja, u naprijed opisanim radnjama okrivljenog, sud je našao sva obilježja krivičnog djela zloupotreba položaja u privrednom poslovanju iz čl.272 stav 1 KZ, jer je okrivljeni kao odgovorno lice-magacioner u privrednom društvu doo K., nevršenjem svoje dužnosti, na način opisan u izreci presude,prouzrokovao imovinsku štetu oštećenom privrednom društvu u naznačenom iznosu. </span>
</p>
<p class="p6">
<span>	Sud nalazi da je okrivljeni pri izvršenju ovog krivičnog djela postupao sa eventualnim umišljajem, jer je bio svjestan da navedenim radnjama može prouzrokovati štetu poslodavcu pa je na to pristao. Njegov umišljaj je nesumnjivo utvrđen obzirom da je priznao izvršenje djela,a to se posebno utvrđuje i iz okolnosti da je od svojih sredstava pokrio dio pričinjenog manjka u iznosu od 9,500 eura.</span>
</p>
<p class="p6"></p>
<p class="p5">
<span>Prilikom odlučivanja o vrsti i visini krivične sankcije ,sud je cijenio sve okolnosti u smislu čl. 42. KZ koje utiču da kazna bude veća ili manja, pa je okrivljenom kao olakšavajuće okolnosti cijenio raniju neosuđivanost,priznanje izvršenja djela,porodične prilike,da je oženjen,otac dvoje maloljetne djece koje je u obavezi da izdržava,te njegovo držanje nakon izvršenog djela koje se ogleda u tome da je nadoknadio dio pričinjenog manjka.Na drugoj strani sud nije našao otežavajućih okolnosti kod okrivljenog.</span>
</p>
<p class="p5">
<span>Cijeneći navedene okolnosti, te činjenicu da se u konkretnom slučaju radi o lakšem krivičnom djelu,sud je uvjerenja da će se opšta svrha izricanja krivičnih sankcija predviđena čl.4 KZ ostvariti i uslovnom osudom ,te da će upozorenje uz prijetnju kazne na okrivljenog dovoljno uticati da ubuduće ne čini ovakva a niti druga krivična djela.Obzirom na prednje ,sud je istom izrekao uslovnu osudu kojom mu je utvrdio kaznu zatvora u trajanju od 3 mjeseca i istovremeno odložio njeno izvršenje na period provjeravanja od 2 godine.Sud je uvjerenja da je ovako izrečena uslovna osuda adekvatna težini počinjenog krivičnog djela i stepenu krivice okrivljenog kao počinioca ,te da će se istom ostvariti svrha izricanja uslovne osude predviđena čl.52 KZ .</span>
</p>
<p class="p6"></p>
<p class="p5">
<span>Sud je oštećeno doo K. uputio na parnični postupak radi ostvarivanja imovinskopravnog zahtjeva.Ovo obzirom da je predstavnik oštećenog V.Z. u svom iskazu od 2011 godine postavio imovinskopravni zahtjev,a da je nakon toga u 2012 godini zaključeno sudsko poravnanje kojim su okrivljeni i oštećeni konstatovali da nemaaju međusobnih potraživanja po bilo kom osnovu.</span>
</p>
<p class="p5"></p>
<p class="p6">
<span>	Na osnovu čl. 229.st.1. ZKP-a okrivljeni je obavezan da plati sudu troškove postupka u paušalnom iznosu od 50,00 € , koji iznos je odmjeren u skladu sa složenošću i dužinom trajanja krivičnog postupka i imovnim stanjem okrivljenog .</span>
</p>
<p class="p6"></p>
<p class="p3">
<span>OSNOVNI SUD U HERCEG NOVOM</span>
</p>
<p class="p3">
<span>Dana 05.06.2013. godine.</span>
</p>
<p class="p6"></p>
<p class="p6">
<span>Zapisničar					                                          S u d i j a   </span>
</p>
<p class="p6">
<span>Milović Tereza				                                   Branislav Leković</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span class="s2">Pravna pouka:</span>
</p>
<p class="p6">
<span>Protiv ove presude dozvoljena je žalba </span>
</p>
<p class="p6">
<span>u roku od 8 dana od dana prijema, </span>
</p>
<p class="p6">
<span>Višem sudu u Podgorici, a preko ovog suda. </span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>DNA:</span>
</p>
<p class="p1">
<span>-ODT H.Novi</span>
</p>
<p class="p1">
<span>-okrivljenom</span>
</p>
<p class="p1">
<span>-braniocu</span>
</p>
<p class="p1">
<span>-oštećenom (direktor V.Z.)</span>
</p>
<p class="p1">
<span>-u spise</span>
</p>
<p class="p9"></p>


</body>
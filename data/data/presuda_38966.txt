<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:0.031944446in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-right:0.031944446in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{text-indent:0.375in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.375in;text-align:start;hyphenate:auto;font-family:Arial;font-size:12pt;}
.p9{margin-right:-0.25in;text-align:justify;hyphenate:auto;font-family:Arial;font-size:12pt;}
.p10{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.238/13</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće zapisničara Valentine Vukašinović, u krivičnom predmetu protiv okrivljenog D.S., iz P., zbog krivičnog djela gradjenje objekta bez gradjevinske dozvole iz čl.326a Krivičnog zakonika, odlučujući po optužnom predlogu ODT-a Podgorica Kt.br.1412/12 od 04.03.2013 godine, kojeg je na glavnom pretresu zastupala Pavličić Biljana, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 13.05.2013 godine donio je i istog dana javno objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p4">
<span>Okrivljeni:</span>
</p>
<p class="p4">
<span>D.S., od oca Dj. i majke M., rodjene Š., rodjen...godine u B.P, sa prebivalištem u P. državljanin Crne Gore, penzioner, oženjen, otac troje djece, sa završenom srednjom školom, lošeg imovnog stanja, ranije neosuđivan,</span>
</p>
<p class="p4"></p>
<p class="p5">
<span>K r i v    j e</span>
</p>
<p class="p4">
<span>Zato što je:</span>
</p>
<p class="p4">
<span>U septembru 2012 godine, u ulici ..., u P., svjestan svog djela, čije je izvršenje htio, i znajući da je njegovo djelo zabranjeno, postupajući protivno odredbi čl. 69 (Sl. List Crne Gore br. 51/08) Zakona o uredjenju prostora i izgradnji objekata, započeo rekonstrukciju objekta bez prethodno pribavljene gradjevinske dozvole, na način što je dogradio postojeći objekat dimenzija u osnovi cca 10,0 x 14,0 metara, iako za to nije imao gradjevinsku dozvolu, </span>
</p>
<p class="p4">
<span>- čime je izvršio krivično djelo građenje objekta bez građevinske dozvole iz čl.326a Krivičnog zakonika,</span>
</p>
<p class="p4">
<span>- pa mu Sud, primjenom citirane zakonske odredbe, te odredbi čl. 3, 4, 5, 13, 15, 32, 36, 42, 45, 46, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p5">
<span>USLOVNU  OSUDU</span>
</p>
<p class="p4">
<span>Kojom mu prethodno utvrđuje kaznu zatvora u trajanju od 3 (tri) meseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p4">
<span>Dužan je okrivljeni da na ime troškova krivičnog postupka-paušala uplati na račun budžetskih sredstava Crne Gore iznos od 50,00 (pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT-a u Podgorici Kt.br. 1412/12 od 04.03.2013 godine,  stavljeno je na teret okrivljenom D.S. da je izvršio krivično djelo gradjenje objekta bez gradjevinske dozvole iz čl.326a Krivičnog zakonika, činjenično bliže opisano dispozitivom ove presude. </span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa ostala pri podnijetom optužnom predlogu i u završnoj riječi predložila da Sud okrivljenog oglasi krivim za krivično djelo stavljeno mu na teret i osudi po Zakonu.</span>
</p>
<p class="p3"></p>
<p class="p3">
<span>U svojoj odbrani i u prethodnom postupku, kao i na glavnom pretresu okrivljeni je izjavio da priznaje izvršenje krivičnog djela stavljenog mu na teret. Naveo je da posjeduje prizemnu kuću na adresi ul..., koja je sagradjena još 1971 godine. Kako je vremenom krov na kuću propao i ista je počela prokišnjavati, postala je neuslovna za život, pa je on sredinom septembra 2012 godine, na istoj skinuo krov, postavio betonsku ploču, a zatim započeo zidanje još jednog sprata. Istakao je da je u toku tih radova kod njega na gradilište dolazila inspekcija, koja je tražila gradjevinsku dozvolu, koju on nije posjedovao, a zatim sačinila zapisnik o utvrdjenom stanju. Naglasio je da je još u maju 2010 godine podnio zahtjev za izmjenu Detaljnog urbanističkog plana, po kojem još uvijek nije odlučeno. Istakao je da nije mogao čekati dobijanje gradjevinske dozvole, jer nijesu mogli živjeti u takvim uslovima, pa je započeo izgradnju prije dobijanja gradjevinske dozvole. Pojasnio je da je znao da mu je za gradjenje objekta potrebna gradjevinska dozvola, zbog kojih razloga se i obratio za dobijanje iste prije započetih radova. Dodao je i to da je u toku septembra 2012 godine, završio te radove u cjelosti, tj. ozidao je sprat i postavio krov, i naveo da je spreman, da ukoliko dodje do legalizacije njegovog objekta plati dažbine državi. Izjavio je i to da je znao da treba sačekati dozvolu, ali nije mogao zbog oštećenog krova.</span>
</p>
<p class="p3"></p>
<p class="p3">
<span>U završnoj riječi okrivljeni je izjavio da je svjestan učinjenog, ali ga je nužda natjerala na to, te da zna da je pogriješio i da mu je žao zbog toga i da nikada u životu nije napravio ništa mimo zakona. </span>
</p>
<p class="p3"></p>
<p class="p3">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije PJ Bijelo Polje pod br. 27-03-245/13-3092/2 od 20.03.2013 godine, na ime okrivljenog, dok nije provodio ostale dokaze budući da je na saglasan predlog stranaka prekinuo dokazni postupak uslijed jasnog, nedvosmislenog i potpunog priznanja okrivljenog. </span>
</p>
<p class="p3"></p>
<p class="p3">
<span>Dakle, u postupku je nedvosmisleno utvrdjeno da je okrivljeni Dulović Svetozar u septembru 2012 godine, u ulici ..., u P., postupajući protivno odredbi čl.69 Zakona o uredjenju prostora i izgradnji objekata, započeo rekonstrukciju objekta bez prethodno pribavljene gradjevinske dozvole, na način što je nadogradio postojeći objekat dimenzija u osnovi cca 10,0 x 14,0 metara, iako za to nije imao gradjevinsku dozvolu. </span>
</p>
<p class="p3"></p>
<p class="p3">
<span>Ovakvo činjenično stanje, Sud je utvrdio iz nedvosmislenog,  jasnog i potpunog priznanja okrivljenog, u kojem je na detaljan način opisao, kad, gdje i na koji način je započeo rekonstrukciju objekta, a da prethodno nije pribavio gradjevinsku dozvolu,  ne sporeći ni činjenicu da je  bio  svjestan da mu je gradjevinska dozvola za gradjenje predmetnog objekta bila potrebna, ali da istu nije imao, ističući da mu je žao što je izvršio predmetno krivično djelo.</span>
</p>
<p class="p3"></p>
<p class="p3">
<span>Cijeneći naprijed utvrdjeno činjenično stanje, Ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela gradjenje objekta bez gradjevinske dozvole iz čl.326a Krivičnog zakonika.</span>
</p>
<p class="p3"></p>
<p class="p3">
<span>Članom 69 Zakona o uredjenju prostora i izgradnji objekata propisano je da se objekat može graditi na osnovu gradjevinske dozvole i tehničke dokumentacije.Takodje je istim zakonom odredjen i pojam gradjenja objekta kao izvodjenje radova radi gradjenja novog objekta, rekonstrukcije ili radi promjene stanja u prostoru. U konkretnom slučaju okrivljeni je u ulici ..., u P., započeo rekonstrukciju objekta na način što je nadogradio postojeći objekat dimenzija u osnovi cca 10,0 x 14,0 metara, a da za to prethodno nije pribavio gradjevinsku dozvolu.</span>
</p>
<p class="p3"></p>
<p class="p3">
<span>Cijeneći psihički odnos okrivljenog D.S. prema izvršenom krivičnom djelu, Sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je započeo navedenu rekonstrukciju objekta bez gradjevinske dozvole, a da za to nije imao gradjevinsku dozvolu, pa je to i htio, postupajući sa direktnim umišljajem. </span>
</p>
<p class="p3"></p>
<p class="p3">
<span>Odlučujući o krivičnoj sankciji za okrivljenog, Sud je najprije u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike - oženjen, otac troje djece, loše materijalno stanje - penzioner, priznanje izvršenja krivičnog djela, a posebo raniju neosudjivanost, što ukazuje da se radi o osobi neporočnog vladanja, pa je Sud mišljenja da konkretne olakšavajuće okolnosti su takvog karaktera i značaja da predstavljaju osobito olakšavajuće i opravdavaju primjenu instituta ublažavanje kazne ispod zakonom propisanog minimuma; pa je Sud primjenom odredaba 45 i 46 Krivičnog zakonika, prethodno utvrdio kaznu zatvora u trajanju od  3 (tri) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravnosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 istog Zakonika. </span>
</p>
<p class="p3"></p>
<p class="p3">
<span>Kako je okrivljeni oglašen krivim, Sud ga je shodno odredbi čl.226, 227 i 229 Zakonika o krivičnom postupku obavezao na plaćanje troškova krivičnog postupka sudskog paušala u iznosu od 50,00 eura, koji iznos je odredjen shodno trajanju i složenosti postupka, kao i imovnom stanju okrivljenog, koje troškove je okrivljeni dužan platiti u roku od 15 dana po pravnosnažnosti presude.</span>
</p>
<p class="p3"></p>
<p class="p3">
<span>Na osnovu izloženog, a shodno čl.374 Zakonika o krivičnom postupku odlučeno je kao u izreci presude.</span>
</p>
<p class="p3"></p>
<p class="p6">
<span>OSNOVNI SUD U PODGORICI</span>
</p>
<p class="p6">
<span>Dana, 13.05.2013  godine</span>
</p>
<p class="p6"></p>
<p class="p6"></p>
<p class="p7">
<span>    ZAPISNIČAR,                   		                                       SUDIJA,</span>
</p>
<p class="p7">
<span>Valentina Vukašinović, s.r.		             	    Larisa Mijušković- Stamatović, s.r.</span>
</p>
<p class="p8"></p>
<p class="p3"></p>
<p class="p9">
<span>PRAVNA POUKA : </span>
</p>
<p class="p9">
<span>Protiv ove presude može se izjaviti</span>
</p>
<p class="p9">
<span>žalba u roku od 8 (osam) dana od</span>
</p>
<p class="p9">
<span>dana prijema pismenog otpravka iste </span>
</p>
<p class="p9">
<span>Višem sudu u Podgorici,a preko ovog suda.</span>
</p>
<p class="p3"></p>
<p class="p3">
<span>                                                   ZTO: Valentina Vukašinović</span>
</p>
<p class="p10"></p>
<p class="p3"></p>
<p class="p2"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.s2{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span>K.br.113/12 </span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po privatnoj tužbi privatnog tužioca K. D.  iz Rožaja od 23.02.2012. podnijetoj protiv okrivljenih Ad. Š. iz Berana i R. Š. iz Rožaja, zbog krivičnog djela laka tjelesna povreda iz čl. 152. st. 1.   Krivičnog zakonika,  nakon održanog glavnog i javnog pretresa u prisustvu privatnog tužioca i okrivljenih i njihovog branioca adv. Atifa Adrovića dana, 13.09.2012. donio je i javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni A. Š.,   JMB ., od oca H., majke S., rođ. K. rođen ..g. u Beranama gdje i živi naselje Hareme, pismen završio SSS, neoženjen, nezaposlen, državljni CG, razumije crnogorski jezik a njegov jezik je bosanski, osuđivan presudom Osnovnogu suda u Beranama  K.189/02 od 16.05.2002.g.  zbog krivičnog djela iz čl. 136. st. 1. KZ RCG,  na novčanu kaznu u iznosu od 3.500,00 dinara,  presudom Osnovnog suda u Beranama  K.br. 72/03 od 06.11.2006.g. zbog krivičnog djela iz čl.  136. st. 1. KZ CG, na novčanu kaznu u iznosu od 2.000 dinara. </span>
</p>
<p class="p2"></p>
<p class="p2">
<span>	Okrivljeni RU. Š.  JMB ., od oca R., majke Dž., rođ. Š., rođen ..g. u Beranama  živi u Rožajama, Ul. "Novopazarska" bb,  pismen, završio SSS, neoženjen, nezaposlen, državljni CG, razumije crnogorski jezik a njegov jezik je crnogorski, neosuđivan. </span>
</p>
<p class="p2"></p>
<p class="p3">
<span>K R  I V I   S U</span>
</p>
<p class="p3"></p>
<p class="p2">
<span>	Što su: </span>
</p>
<p class="p2">
<span>          dana 16.12.2011.g. oko 22,55 h zajednički na gradskom trgu u Rožajama lako telesno povrijedili privatnog tužioca K. D., na način što su ga udarali pesnicama u predjelu glave , nanoseći mu  lake tjelesne povrede  u vidu krvnog podliva vel. 3x7 cm ispod lijevog oka i ogrebotine vel.3x1,5 cm iznad desne obrve</span>
</p>
<p class="p2"></p>
<p class="p2">
<span>	- čime su  kao saizvršioci izvršili krivično djelo laka tjelesna povreda iz čl. 152. st. 1. u vezi čl. 23. st. 2. Krivičnog zakonika. </span>
</p>
<p class="p2"></p>
<p class="p2">
<span>	- pa ih sud primenom pomenutog zakonskog propisa i čl. 4, 13, 15, 32, 39, st. 2. tač. 3. i 42. Krivičnog zakonika i čl. 374. Zakonika o krivičnom postupku </span>
</p>
<p class="p2"></p>
<p class="p2">
<span>					O S U Đ U J E </span>
</p>
<p class="p2"></p>
<p class="p2"></p>
<p class="p2">
<span>	Na NOVČANU KAZNU  i to: Okrivljenog A. Š. u iznosu od 700,00 (sedam stotina) eura, a okrivljenog R. Š. u iznosu od 600,00 (šest stotina) eura. Ako osudjeni ne plate novčane kazne u roku od dva mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>	Da solidarno plate na ime troškova krivičnog postupka privatnom tužiocu K. D.  iznos od 189,00 eura. </span>
</p>
<p class="p2"></p>
<p class="p2">
<span>	Da plate ovome sudu na ime paušala iznos od po 30,00 eura, sve  u roku od 15 dana po pravosnažnosti ove presude.</span>
</p>
<p class="p2"></p>
<p class="p2">
<span>	Privatni tužilac K. D.  se radi ostvarivanja odštetnog zahtjeva upućuje na građansku parnicu. </span>
</p>
<p class="p3">
<span>					</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Privatni tužilac K.D.  iz Rožaja, podnio je  ovome sudu privatnu krivičnu tužbu od 23.02.2012.g.  protiv okrivljenih A. Š. iz Berana i R. Š.  iz Rožaja  zbog krivičnog djela  laka tjelesna povreda iz čl. 152. st. 1. Krivičnog zakonika (KZ).</span>
</p>
<p class="p2"></p>
<p class="p2">
<span>	Na glavnom pretresu  privatni tužilac  je precizirao činjenični opis djela kao u dispozitivu ove presude, stom razlikom što je naveo i da su ga okrivljeni udarali i nogama i nanijeli mu pored navedenih povreda i povrede u vidu ogrebotine  vel. 03 x 03 cm u predjelu korijena nosa i ogrebotinu veličine 1,03 cm na srednjem prstu desne šake, dok je ostao pri pravnoj kvalifikaciji djela iz privatne tužbe, te je predložio da sud okrivljene oglasi krivim, zbog krivičnog djela koje im  je stavljeno na teret i da ih  osudi  na kaznu  zatvora u trajanju od šest mjeseci  i obaveže da mu nadoknade troškove postupka i plate  štetu čiju visinu  nije precizirao. </span>
</p>
<p class="p2">
<span>	</span>
</p>
<p class="p2">
<span>	Branilac okrivljenih adv. Atif Adrović je u završnoj riječi istakao da u postupku nije dokazano  da su njegovi branjenici izvršili krivično  djelo koje im je stavljeno na teret privatnom tužbom, pa je predložio da ih sud oslobodi od optužbe  usled nedostatka dokaza. </span>
</p>
<p class="p2"></p>
<p class="p2">
<span>	Okrivljeni A. Š. u  svojoj odbrani  je istakao da je dana 16.12.2011 godine bio na piće sa M. M., koja je bivša supruga  privatnog tužioca kojeg je poznavao iz viđenja.  Kada  su izašli iz kafića,   sreli su se sa privatnim tužiocem u ulici "30 Septembar" kojom  prilikom ga je privatni tužilac  napao i udario više puta, dok je bio u autu za volanom, pa se braneći od njega istog udarao pesnicama i pokušavao da ga igura iz vozila, a nezna gdje ga je udarao. Da je zatim privatni tužilac,  pošao prema  M.,  koja je  stajala u blizini  vozila,  da i nju tuče, pa je  pobjegao  sa lica mjesta i  pošao da prijavi slučaj u policiju.  Da je kod kružnog toka  na  gradskom trgu primijetio privatnog tužioca kojeg je  pokušao da zadrži rukama dok ne dođe policija, koja se nalazila u njihovoj  blizini, ali da ga nije udarao  pesnicama, nogama niti bilo čim drugim. Da je tada kod  njih došao njegov rođak R. Š. koji nije udarao privatnog  tužioca bilo čime pa ni pesnicama ni nogama.  Predložio je da ga sud oslobodi od optužbe, jer nije izvršio djelo koje mu je privatnom tužbom stavljeno na teret. </span>
</p>
<p class="p2"></p>
<p class="p2">
<span>	Okrivljeni R. Š. u svojoj odbrani je istakao da je dana 16.12.2011. godine kod kružnog toka u Rožajama primijetio privatnog tužioca K. D.  i okrivljenog A. Š.  kako se međusobno drže rukama i vuku, pa im je prišao i upitao ih je šta to rade, na šta mu je A. odgovorio da ga je udario K.. Da je nakon toga  A. počeo da trči  prema trgu, a za njim je  pošao privatni tužilac koji ga je  sustigao,  pa  su se ponovo dohvatili rukama i razmijenili nekoliko udaraca pesnicama a zatim pali na betonsku podlogu. Nakon toga je došla policija i spriječila ih da se više ne tuku. Istakao je da  on nije prilazio do njih, te nije udarao privatnog tužioca bilo čime. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Po ovoj krivično pravnoj stvari sud je izveo dokaze: saslušao svjedoka-privatnog tužioca K. D., svjedoka H. D. , vještaka medicinske struke dr. Milorada Magdelinića, po saglasnosti stranaka pročitao iskaz svedoka H. D. dat na pretresu od 23.03.2012.g., pročitao  izvještaj ljekara  specijaliste ORL Doma zdravlja u Rožajama br. protokola 3316 od 19.12.2011. godine, izvještaj ljekara specijaliste Doma zdravlja Rožaje od 19.12.2011.g., pročitao presude Višeg suda u Bijelom Polju Kž.br. 366/12 od 12.04.2012.g. i Osnovnog suda u Rožajama K.br. 12/12 od 05.05.2012.g.  i  izvršio uvid  u izvod iz kaznene evidencije na ime okrivljenih. </span>
</p>
<p class="p2"></p>
<p class="p2">
<span>	Svjedok K. D.</span><span class="s2"> </span><span> je istakao da je bio u braku sa M. M., sa kojom se razveo  prije tri godine. Dana 16.12.2011. godine oko 22,50 h u ulici "30 Septembar" sreo se sa M. i A. Š. i sa istima se  potukao i nanio im tjelesne povrede. S. A. se tukao van vozila, dok su bili u stojećem položaju i tom prilikom ga je A. udarao u predjelu tjemena glave i grudi, a nije ga udarao u predjelu oka i nije mu nanio povrede u vidu krvnog podliva i ogrebotine. U jednom momentu  odgurnuo je  Adisa u unutrašnjost vozila, pa je on zatvorio vrata, upalio vozilo i otišao uz ulicu prema kružnom toku koji se nalazi do gradskog trga.  Nakon toga je pošao pješice  prema trgu i kada je bio kod kružnog  toka  oko 22,55 h,  napali  su ga okrivljeni A. i R.  Š. koji su  zaustavili vozila  na kružnom toku,  izašli iz istih i pošli prema njemu u namjeri da ga tuku, pa je počeo da bježi uz trg, ali nije uspio da pobjegne, jer su ga okrivljeni sustigli i  udarali pesnicama, a zatim su ga oborili na pločnik i udarali  nogama.  Da je nakon nekog vremena policija došla na lice mjesta i spriječila da ga više ne tuku, nakon čega je prebačen u Dom zdravlja Rožaje gde  mu je ukazana ljekarska pomoć. </span>
</p>
<p class="p2"></p>
<p class="p2">
<span>	Svjedok H. D. istakao je,  da je dana 16.12.2011. godine sjedeo u lokalu "Skala" koji se nalazi na gradskom trgu u Rožajama i da je oko 23,00 h primijetio gužvu na trgu, te je pošao da vidi šta se desilo. Tom prilikom je primijetio Kemala Dacića, kojeg je od ranije poznavao, kako leži na pločniku i da su oko njega neki momci koje nije prepoznao. Da je u tom momentu došla  policija na licu mjesta, tako da nezna koje napao oštećenog i ko ga je udarao i nanio mu povrede.</span>
</p>
<p class="p2"></p>
<p class="p2">
<span>	 Iz nalaza i mišljenja vještaka medicinske struke Dr. Milorada Magdelinića proizilazi da se oštećeni javio na pregled u Dom zdravlja u Rožajama dana 19.12.2011. godine, te da su kod istog nađene povrede u vidu krvnog podliva veličine 3x7cm ispod lijevog oka, ogrebotina veličine 03x03 cm u predjelu korijena nosa, ogrebotina veličine 3x1,5 cm iznad desne obrve i ogrebotina veličine 1x0,3 cm na srednjem prstu desne šake. Opisane povrede kao pojedinačno  tako i skupno se kvalifikuju kao laka tjelesna povreda. Da je povreda u vidu krvnog podliva ispod lijevog oka  mogla biti nanijeta  dejstvom tupog mehaničkog oruđa, kao što je stisnuta pesnica, drvena palica i sl. Ova povreda je mogla nastati od jednog ili više udaraca po principu "pečat na pečat", što je manje vjerovatno obzirom na širinu povrede. Ogrebotina u predjelu čela iznad desne obrve mogla je nastati  grebanjem noktiju, tkanine u toku rvanja  i sl. ili tangencionalnim dejstvom tupe mehaničke sile tj. udarom pesnice, drvene palice, kamena i sl. pod kosim uglom - kresanjem  ili pri padu od tvrdu podlogu. Ova povreda je mogla nastati od jednog ili više udaraca po principu "pečat na pečat"  što je manje vjerovatno obzirom na dimenzije povrede. Ogrebotina u predjelu korijena nosa  mogla je nastati grebanjem noktima ili grubom tkaninom od jednog lica, a nije mogla nastati od više lica, pri padu od tvrdu podlogu i udarom penice. Ogrebotina na srednjem prstu desne šake mogla je nastati grebanjem noktima, tkaninom ili nekim sličnim predmetom a nije mogla nastati pri padu i udarom pesnice. Obzirom na lokaciju svih povreda isključena je mogućnost da su sve povrede nanešene jednim udarcem. Postoji mogućnost da su sve povrede nanešene od strane jednog lica, ali se nemože isključiti mogućnost da su povrede nanešene od više lica i povrede nijesu nastale udarom noge obuvene u cipelu.  Postoji mogućnost da se nanese udarac pesnicom ili  drugim predmetom  na odjeveni dio tijela, posebno ako se nosi zimska odjeća, a da na tijelu nebude vidljivih tragova od udarca. Pošto u medicinskoj dokumentaciji nije opisana boja krvnih podliva i da li na oguljotinama postoje kraste ili ne nemože se tačno  izjasniti o starosti povreda, ali su iste mogle nastati nekoliko dana ranije tj. kritičnog dana. </span>
</p>
<p class="p2">
<span>	Iz izvještaja ljekara  specijaliste ORL Doma zdravlja u Rožajama br. protokola 3316 od 19.12.2011. godine i izvještaj ljekara specijaliste Doma zdravlja Rožaje od 19.12.2011.g., bez broja protokola  se vidi da se oštećeni Kemal Dacić javio na pregled 19.12.2011.g. zbog povreda zadobijenih u tuči 16.12.2011.g.,te da su  izvještajima navedene povrede koje su nađene kod  istog.  </span>
</p>
<p class="p2"></p>
<p class="p2">
<span>	Iz presude Osnovnog suda u Rožajama K.br. 12/12 od 05.05.2012.g. i presude Višeg suda u Bijelom Polju Kž.br. 366/12 od 12.04.2012.g., vidi se da je K. D. oglašen krivim zbog dva krivična djela laka tjelesna povreda, što je dana 16.12.2011.g. oko 22,55 h u Ul. "30. Septembar " u Rožajama lako tjelesno povrijedio A. Š. i M. M. i za navedena djela mu je izrečena uslovna osuda kojom mu je utvrđena jedinstvena kazna zatvora u trajanju od 45 dana čije izvršenje je odloženo za jednu godinu,  koja presuda je preinačena u pogledu odluke o kazni presudom Višeg suda u Bijelom Polju  kojom je isti osuđen na jedinstvenu kaznu zatvora u trajanju od 45 dana. </span>
</p>
<p class="p2"></p>
<p class="p2">
<span>	Iz izvoda iz kaznene evidencije na ime okrivljenih vidi se da je okrivljeni A. Š. osuđivan presudom Osnovnogu suda u Beranama  K.189/02 od 16.05.2002.g.  zbog krivičnog djela iz čl. 136. st. 1. KZ RCG,  na novčanu kaznu u iznosu od 3.500,00 dinara,  presudom Osnovnog suda u Beranama  K.br. 72/03 od 06.11.2006.g. zbog krivičnog djela iz čl.  136. st. 1. KZ CG, na novčanu kaznu u iznosu od 2.000 dinara, dok okrivljeni R.Š. do sada nije osuđivan. </span>
</p>
<p class="p2"></p>
<p class="p2">
<span>	Cijeneći odbrane okrivljenih i sve izvedene dokaze kako pojedinačno, tako i u međusobnoj vezi, u smislu čl. 370. st. 3. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 468/12  od 25.06.2012.g., sud je utvrdio sledeće činjenično stanje:</span>
</p>
<p class="p2"></p>
<p class="p2">
<span>	Da je  dana 16.12.2011.g.  oko 22,50 h došlo do svađe i tuče između privatnog tužioca i okrivljenog A. Š. i M. M. u Ul. "30. Septembar" u Rožajama kojom prilikom je privatni tužilac nanio povrede A. i M., te je kasnije osuđen presudom ovoga suda K.br. 12/12 od 05.03.2012.g. koja je preinačena u pogledu odluke kazni presudom Višeg suda u Bijelom Polju Kž.br. 366/12 od 12.04.2012.g.  Da se  tukao pesnicama sa  A. dok su bili u stojećem položaju, ali ga A. nije udarao u predjelu oka, već u predjelu temenog dijela glave. Da je u jednom momentu privatni tužilac odgurnuo A. u unutrašnjost vozila,  nakon čega je A.  stavio vozilo u pogon i pošao prema kružnom toku koji se nalazi iza trga. Da je i  privatni tužilac   pošao prema trgu i   kada je bio kod kružnog toka prišli  su mu  okrivljeni A. i R. koji su zaustavili vozila na kružnom toku i  izašli iz istih. Da je  privatni tužilac počeo da bježi ali  da nije uspio da pobjegne jer su ga okrivljeni  sustigli i udarali ga pesnicama i nanijeli mu povrede od kojih je on pao na pločniku, nakon čega je došla policija i spriječila da ga više ne tuku.</span>
</p>
<p class="p2"></p>
<p class="p2">
<span>	Ove činjenice utvrđuju se iz iskaza privatnog tužioca K. D., koji nalazi oslonca i u iskazu svjedoka H. D., izvještaju  ljekara  Doma Zdravlja Rožaje i  nalazu  i mišljenju  vještaka medicinske struke dr. Milorada Magdelinića, kao i navodima iz presuda  ovoga suda K.br. 12/12 od 05.03.2012.g. koja je preinačena u pogledu odluke kazni presudom Višeg suda u Bijelom Polju Kž.br. 366/12 od 12.04.2012.g.</span>
</p>
<p class="p2"></p>
<p class="p2">
<span>	Naime, iz iskaza svjedoka-privatnog tužioca utvrđeno je da je dana 16.12.2011. godine u Ul. "30. Septembar" u Rožajama došlo do svađe i tuče između njega i okrivljenog A. Š. i njegove bivše supruge M. M.. Da su se on i A. tukli pesnicama, dok su bili u stojećem položaju do vozila,  kojom prilikom ga je A.udarao u predjelu temenog dijela glave i grudi, a ne u predjelu očiju. Da je on A. nanio tjelesne povrede zbog kojih je osuđen. Da je u jednom momentu odgurnuo Adisa u unutrašnjost vozila, te je on upalio vozilo i otišao prema kružnom toku. Da je   nakon toga  i on  otišao prema  gradskom  trgu gdje su mu prišli  okrivljeni  A.i R. i udarali pesnicama i nanijeli mu povrede od kojih je on pao na pločnik, nakon čega je došla policija i spriječila da ga više ne tuku. </span>
</p>
<p class="p2"></p>
<p class="p2">
<span>	Iskaz privatnog tužioca,  u ovom dijelu,   sud je prihvatio kao jasan, uvjerljiv i objektivan a dovodeći isti u vezu sa iskazom svjedoka H. D. koje je sud prihvatio kao objektivne i uvjerljive iz kojeg proizilazi da je u kritičnom momentu  na gradskom trgu vidio oštećenog kako leži na pločniku i nekoliko lica oko njega, zaista se nesumnjivo utvrđuje da su okrivljeni kritične večeri napali privatnog tužioca na gradskom trgu i udarali ga pesnicama u predjelu u glave i nanijeli mu povrede. Na to upućuje i nalaz i mišljenje vještaka mediscinske struke dr. Milorada Magdelinića, koji je sud prihvatio kao objektivan, uvjerljiv i stručan, iz kojeg se utvrđuje da je privatni tužilac  kritične noći i zadobio povrede vidu krvnog podliva veličine 3x7cm ispod lijevog oka, ogrebotine veličine 3x1,5 cm iznad desne obrve, koje povrede su mogle nastati dejstvom tupe mehaničke sile, udarom pesnice, drvene palice i sl. sa više udaraca od strane jednog ili više lica, a mogle su nastati i po principu "pečat na pečat" što je manja verovatnoća, te da iste nijesu mogle nastati udarom noge obuvene u cipelu. Osim ovih povreda privatni tužilac je  zadobio i povrede u vidu  ogrebotine veličine 03x03 cm u predjelu korijena nosa, i ogrebotinu veličine 1x0,3 cm na srednjem prstu desne šake, koje su mogle nastati grebanjem noktima, tkaninom i sl., a nijesu mogle nastati udarom pesnice. Sve povrede se pojedinačno i skupno kvalifikuju kao lake tjelesne povrede i obzirom na lokaciju istih isključena je mogućnost da su nanesene jednim udarcem.  Takođe , sud je prihvatio i navode iz medicinske dokumentacije i  presuda ovoga suda K.br.12/12  od 05.03.2012.g.  i Višeg suda u Bijelom Polju i Kž.br.366/12 od 05.03.2012.g.  i navode iz izvoda iz kaznenih evidencija na ime okrivljenih kao jasne, određene i ničim nedovedene u sumnju. </span>
</p>
<p class="p2">
<span> </span>
</p>
<p class="p2">
<span> 	Sud je  cijenio iskaz privatnog tužioca u dijelu u kojem ističe da su ga okrivljeni kritičnog dana udarali i nogama obuvenim u cipele i nanijeli mu povrede, ali njegov iskaz, u ovom dijelu, nije prihvatio obzirom da isti  nenalazi oslonca u nalazu i mišljenju vještaka medicinske struke iz kojeg nesumnjivo proizilazi  da povrede koje je zadobio privatni tužilac nijesu mogle biti nanijete udarom nogom obuvenom u cipelu. </span>
</p>
<p class="p2"></p>
<p class="p2">
<span>	Sud je cijenio i iskaze okrivljenih A. i R. Š., pa je iste prihvatio u dijelu u kojem ne spore odlučne činjenice, koje  su utvrđene u postupku. Naime, okrivljeni ne spore da su kritičnog dana bili na kritičnom mjestu tj. na gradskom trgu u blizini kružog toka gdje se nalazio oštećeni i da je A. dohvatio rukama privatnog tužioca, a okrivljeni R. navodi i da ga je A. udarao pesnicama. 	</span>
</p>
<p class="p2"></p>
<p class="p2">
<span>	 Međutim,  okrivljeni A. se brani da je tom prilikom hteo da zadrži privatnog tužioca,  dok ne dođe policija, te  ga je samo  držao rukama, a nije ga udarao pesnicama, niti ga je udarao okrivljeni  R., te da je privatni tužilac zadobio povrede kada ga je napao u Ul. "30. Septembar" gdje ga je on, braneći se od njega udarao pesnicama dok je bio u vozilu a privatni tužilac nad njim,  a okrivljeni R. se brani da on nije  ni prilazio do privatnog tužioca niti ga je udarao bilo čime, te mu nije nanio povrede. Iskaze okrivljenih u ovom dijelu sud nije prihvatio, obzirom da su  isti neobjektivni  i nenalaze  oslonca u iskazu privatnog tužioca kojem je sud poklonio punu vjeru, a isti  nalazi oslonca i u iskazu svedoka H. D. i nalazu  i mišljenju vještaka medicinske struke iz kojih proizilazi  da su okrivljeni u kritičnom momentu na gradskom trgu udarali oštećenog pesnicama i nanijeli mu  navedene povrede, tako da je očigledno da isti sa ovakvim odbranama smišljeno i sračunato nastoje da izbegnu krivičnopravnu odgovornost za učinjeno djelo.</span>
</p>
<p class="p2"></p>
<p class="p2">
<span>	Dakle, u postupku je utvrđeno da su okrivljeni dana 16.12.2011 godine oko 22,55 h zajednički  na gradskom trgu u Rožajama lako tjelesno povrijedili privatnog tužioca K. D., na način što su ga udarali pesnicama u  predjelu glave nanoseći mu lake tjelesne povrede u vidu krvnog podliva veličine 3x7cm ispod lijevog oka,ogrebotinu  veličine 3x1,5 cm iznad desne obrve. Utvrđeno je da je privatni tužilac kritičnog dana zadobio i povrede u vidu ogrebotina u predjelu korijena nosa i na srednjem prstu desne šake ali iste nijesu nanijete udarom pesnice, već grebanjem noktiju ili tkaninom i sl., što se jasno utvrđuje iz nalaza i mišljenja vještaka medicinske struke, pa je iste sud izostavio iz činjeničnog opisa djela, jer nijesu nanijete pesnicama  od strane okrivljenih.</span>
</p>
<p class="p2"></p>
<p class="p2">
<span>	Cijeneći psihički odnos okrivljenih prema učinjenom krivičnom djelu, sud je našao da su isti bili svjesni svog djela, tj. svjesni da na opisani način nanose navedene povrede oštećenom i to su htjeli,  i svjesni da zajednički učestvuju u radnjama izvršenja djela, pa su krivično djelo izvršili sa direktnim umišljajem, kao saizvršioci. </span>
</p>
<p class="p2"></p>
<p class="p2">
<span>	Imajući u vidu ovakvo utvrđeno činjenično stanje, sud je djelimično izmijenio činjenični opis djela koje je privatni tužilac precizirao u završnoj riječi i prilagodio ga utvrđenom činjeničnom stanju  kao u dispozitivu ove presude, smatrajući da time nije povrijeđen identitet, optužbe i presude. Pošto sud nije vezan za predloge tužioca u pogledu  pravne ocene djela, to je sud precizirao pravnu kvalifikaciju djela kao u dispozitivu ove presude. </span>
</p>
<p class="p2"></p>
<p class="p2">
<span>	Iz ovakog iznijetog i utvrdjenog činjeničnog stanja nesumnjivo proizilazi da su u radnjama okrivljenih sadržani svi bitni elementi bića krivičnog djela laka tjelesna povreda iz čl. 152. st.1. u vezi čl. 23. st 2. KZ koje su izvršili kao saizvršioci.</span>
</p>
<p class="p2">
<span>	Sa navedenih razloga sud nije prihvatio tezu odbrane branioca okrivljenih da u postupku nije dokazano da su njegovi branjenici izvršili krivično djelo, koje im je privatnom tužbom stavljeno na teret. </span>
</p>
<p class="p2"></p>
<p class="p2">
<span> 	Za izvršeno krivično djelo  sud je   okrivljene   oglasio krivim i osudio ih na novčane kazne i to: okrivljenog A. Š. u iznosu od 700,00 eura,  a okrivljenog R.Šk.  u iznosu od 600,00 eura.</span>
</p>
<p class="p2"></p>
<p class="p2">
<span>	Prilikom odmjeravanja ovakve vrste i visine kazne sud je imao u vidu sve okolnosti iz čl. 42. KZ koje utiču da kazna bude veća ili manja, pa je okrivljenim od olakšavajućih okolnosti cijenio njihovu nezaposlenost i  siromašno imovno stanje,  raniju neosuđivanost okrivljenog R., dok raniju osuđivanost okrivljenog Adisa nije cijenio kao otežavajuću okolnosti, jer se ne radi o istovrsnim krivičnim djelima.  </span>
</p>
<p class="p2"></p>
<p class="p2">
<span>	Imajući u vidu navedene okolnosti i stepen krivice okrivljenih, stepen nastupele posledice i okolnosti pod kojima je djelo izvršeno, sud je našao da je imalo mjesta izricanju ovakve vrste i visine kazne, ubijeđen da će izrečene novčane kazne  u naznačenim iznosima u dovoljnoj mjeri uticati na okrivljene da ubuduće ne vrše bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st. 2. tač. 7. ZKP-a sud je obavezao okrivljene da solidarno  plate na ime troškova krivičnog postupka privatnom tužiocu Kemalu Daciću iznos od 189,00 eura , koji  troškovi se odnose na ime troškova za vještačenje.</span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st.2. tač.9. i st.3. ZKP-a sud je obavezao okrivljene da plate ovome sudu na ime paušala iznos od po  30,00 eura, imajući u vidu trajanje i složenost krivičnog postupka kao i imovno stanje okrivljenih.</span>
</p>
<p class="p2"></p>
<p class="p2">
<span>	 Na osnovu čl. 239. st.2. ZKP privatni tužilac K. D. se radi ostavarivanja odštetnog zahtjeva upućuje na građansku parnicu.</span>
</p>
<p class="p2"></p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 13.09.2012.  godine.</span>
</p>
<p class="p2"></p>
<p class="p2">
<span>Zapisničar,</span>
</p>
<p class="p2">
<span>Luboder Aida,s.r.						S U D I J A,</span>
</p>
<p class="p2">
<span>								Zekić Milosav,s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p4"></p>
<p class="p2">
<span>	</span>
</p>
<p class="p4">
<span>	</span>
</p>
<p class="p4">
<span>	</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p5"></p>
<p class="p5"></p>
<p class="p5"></p>


</body>
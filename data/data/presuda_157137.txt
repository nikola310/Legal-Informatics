<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:end;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  482/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2"></p>
<p class="p2">
<span>U IME CRNE GORE </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao prvostepeni krivični sud, sudija pojedinac Dragan Mrdak, uz učešće namještenika suda - zapisničara Koviljke Lješnjak,  u krivičnom predmetu protiv  okrivljenog N.M.iz B.Polja, zbog   krivičnog djela uništenje i oštećenje tuđe stvari iz čl.253 st.1 Krivičnog zakonika, rješavajući po privatnoj krivičnoj tužbi, privatnog tužioca N.M.a iz Bijelog Polja od 12.12.2011 godine, nakon održanog usmenog, glavnog i javnog pretresa u prisustvu podnosioca privatne krivične tužbe N.M.a i okrivljenog N.M.,   dana 13. 03. 2012. godine, donio je i javno objavio:</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni N.M.A JMBG .... od oca  M. i majke M., rođene D., rođen ... godine u Bijelom Polju, sa prebivalištem u mjestu rođenja Ravna Rijeka bb,  oženjen, bez djece, pismen, sa završenih osam razreda osnovne škole, Srbin, državljanin Srbije, srednjeg imovnog stanja, osuđivan presudom Osnovnog suda u Bijelom Polju K.br.349/04 od 26.01.2006 godine, zbog krivičnog djela iz čl.152.st.2. u vezi st.1. KZ RCG, na četrdeset pet dana zatvora uslovno za jednu godinu,</span>
</p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p5">
<span>Što je:</span>
</p>
<p class="p5"></p>
<p class="p3">
<span>  	- Dana 30.11.2011 godine, u mjestu Ravna Rijeka, opština Bijelo Polje oko 22,30 časova, oštetio pčelinjak privatnog tužioca koji se nalazio na parceli N.N.u blizini kuće privatnog tužioca na način što je razvalio ogradu od armature oko pčelinjaka a potom drvenim kolcem izudarao četiri košnice po limenim poklopcima od istih a jednu od košnica pomjerio iz ležišta kao i njen poklopac s tim što su u košnicama bila pčelinja društva - rojevi koji su bili pripremljeni za prezimljavanje,</span>
</p>
<p class="p3"></p>
<p class="p5">
<span>- ćime je izvršio krivično djelo  uništenje i oštećenje tuđe stvari iz čl. 253. st. 1. Krivičnog zakonika,</span>
</p>
<p class="p3">
<span>	</span>
</p>
<p class="p5">
<span>- za koje  ga sud primjenom navedenog zakonskog propisa i čl. 2, 4, 5, 13, 15, 32, 39, 42 Krivičnog zakonika i čl. 226, 229, 239 i 374 Zakonika o krivičnom postupku</span>
</p>
<p class="p3"></p>
<p class="p2">
<span>O S U D J U J E</span>
</p>
<p class="p5"></p>
<p class="p5">
<span>Na novčanu kaznu u iznosu od  500,00 € ( petstostina  Eura), koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832 -151 -35 Depozit novčanih kazni troškova postupka i paušala CG.</span>
</p>
<p class="p3"></p>
<p class="p3">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p5"></p>
<p class="p5">
<span>Okrivljeni se obavezuje da na ime paušala plati iznos od 30,00 €, kao da i na ime ostalih troškova plati iznos od 50,00 €,  koje iznose će uplatiti na žiro račun br. 832 -151 -35 Depozit novčanih kazni troškova postupka i paušala CG u roku od 15 dana od dana pravosnažnosti presude, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p5"></p>
<p class="p5">
<span>Privatni tužilac N.M. u svojstvu oštećenog se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p6">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p5">
<span>Privatnom krivičnom tužbom podnešenom u zakonskom roku privatni tužilac N.M. optuženom N.M.i stavio je na teret izvršenje krivičnog djela uništenje i oštećenje tuđe stvari iz čl.253. st.1. Krivičnog zakonika. </span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu privatnog tužioca N.M.a i okrivljenog N.M..</span>
</p>
<p class="p3"></p>
<p class="p3">
<span>	U završnoj riječi privatni tužilac je istakao da je okrivljeni izvršio krivično djelo stavljeno mu na teret privatnom krivičnom tužbom. Tražio je od suda  da ga oglasi krivim i kazni po zakonu. </span>
</p>
<p class="p3">
<span>	 </span>
</p>
<p class="p3">
<span>	Okrivljeni N.  je u svojoj odbrani  u bitnom istakao: da priznaje da je kritičnog događaja udarao po jednoj košnici i to pritkom od čobanice samo jednom a to je košnica koju ga je častio brat. Košnica je bila postavljena na zemljištu koje je njegovo vlasništvo a koje nije prevedeno i koje su on i njegov otac kupili prije dvadeset godina. Ova košnica je bila zajedno sa ostalih tri do četiri košnice koje su vlasništvo njegovog brata. Između njega i brata bio je dogovor da se košnice privremeno stave na ovo njegovo imanje na sred livade da bi se malo pripitomile pčele međutim košnice su tu ostale tri godine a on je upozoravao brata da makne košnice i da oslobodi livadu koja na tom mjestu nije mogla da se kosi niti da pasu krave što on nije htio. Košnice su bile ograđene ogradom koja se sastojala od žice i kolja. Ostale četiri košnice nije dirao kritičnog događaja. Kritičnog dana sa bratom se posvađao zbog šume pošto je njegov brat od ljeta 2011 godine, počeo da siječe njegovu šumu, ljetnju sječu je bratu oprostio ali je on sjekao i u jesen te je on pozvao  šumara B.a i prijavio mu sječu koju je izvršio M.. Kritičnog dana brat je došao kod njega kući i kazao mu '' što će to tebi da prijavljuješ, ti nemaš djece, oko čega se mučiš, to će sve meni ostati''. Dok je ovo govorio M. je stajao na vratima od kuće, oni su se potom posvađali, nijesu se tukli a svađi su prisustvovali njihova majka i njegova supruga. Potom ga je brat prijavio u SUP da ga je on tukao i da mu je nanio povrede. Tog dana M. je vukao drva i pred noć je došao da se svađa sa njim. Nije siguran misli da je prošlo dva tri sata do momenta kada je on udarao po svojoj košnici revoltiran time što mu je M. prigovarao da nije dao šećer za prihranu pčela. Tom prilikom je razvalio i ogradu oko pčelinjaka i kazao M.u da nosi pčele sa njegovog imanja na svoje. M.ove košnice nije dirao već samo svoju. Košnice i dan danas stoje na ovom mjestu. M. mu je svake jeseni obećavao da će maći košnice sa njegove livade što je on vjerovao te iz tog razloga preko suda nije tražio da se košnice uklone s njegovog imanja. Kad se vraćao od košnica nije psovao ni prijetio.</span>
</p>
<p class="p3"></p>
<p class="p3">
<span>	U završnoj riječi okrivljeni je istakao da je kritične večeri bio ljut i revoltiran, kaje se što mu se ovo desilo, košnicu ili dvije je udarao kolcem i razvalio ogradu. Tražio je da sud prilikom odlučivanja cijeni olakšavajuće okolnosti i da ga što blaže kazni. </span>
</p>
<p class="p3">
<span> </span>
</p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku izveo sledeće dokaze: saslušao u svojstvu svjedoka privatnog tužioca N.M.a i svjedoke N.S.i N.N., pročitao službenu zabilješku, koja ima svojstvo zapisnika o uviđaju UP PJ Bijelo Polje 3502 br.240/12 - 2304 od 30.11.2011 godine, te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u međusobnoj vezi  shodno čl. 370 ZKP-a, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret privatnom krivičnom tužbom i da je za isto kriv.</span>
</p>
<p class="p3"></p>
<p class="p3">
<span>	  Naime privatni tužioc N.M. saslušan u svojstvu svjedoka ostao je pri navodima iz privatne krivične tužbe i dodao da je kritičnog dana prolazio putem vodeći konja potom primijetio ogradu na putu koju je postavio njegov brat M.a, pred kućom je zatekao M.u, pitao ga '' zašto je zagradio put'' a M.a mu je odgovorio ''da on više ne može da prolazi putem'', na ovo je M.i kazao '' put je kako tvoj tako i moj '' zatim ga je M.a napao drvetom i udario ga u predjelu leđa a nakon ovoga šakama i bacao na ogradu, to se dešavalo oko 16,20 h, te je on potom ovo prijavio policiji koja je izašla na lice mjesta, on se javio ljekaru i dao izjavu u policiji a nakon ovoga oko 10,30 uveče M.a je na pčelinjaku porušio ogradu i izudarao i izobarao košnice. Svih pet košnica su njegovo vlasništvo, nijesu zajedničke sa M.om i M.a tu nema ni jednu košnicu. M.i nije poklonio ni jednu košnicu a da je tražio košnicu poklonio bi mu je. Zemlja na kojoj su bile postavljene košnice vodi se na njegovog strica N. koji živi u Srbiji. Poznato mu je da je M.a nešto od ove zemlje kupio od strica i da koristi cijelo stričevo imanje, M.u je pitao gdje da postavi košnice on mu je kazao gdje god hoće. Košnice su na ovo imanje postavljene prije nekih dvije godine i od tada do kritičnog dana M.a nije od njega tražio  da makne košnice niti je govorio da mu smetaju a za vrijeme kosidbe on je kosio oko košnica. Košnice su od njegove kuće udaljene nekih 30 do 40 metara, a kritične večeri po povratku iz Bolnice bio je u kući sa nekim gostima koji su došli da vide šta se desilo u neko doba začulo se auto, njegov sin je izašao da vidi ko je. Autom je stigao M.a zaustavio vozilo počeo da galami da psuje i da vrijeđa to je on čuo kroz otvoreni prozor, niko od njih nije izlazio vani a M.a je zatim produžio u pravcu košnica iščupao kolac od ograde kojom je bio ograđen pčelinjak i počeo da udara po košnicama. Niko od njih nije izlazio vani M.a je jednu ili dvije košnice naveo na stranu, nije ih vadio iz ležišta i obarao po zemlji već je samo po njima lupao a kada je došla policija košnice su ispravljene i vraćene u ležište. Vani je grijao mjesec i bila je slana a istovremeno je bilo upaljeno vanjsko svijetlo na ćošku kuće i osvjetljavalo je stranu kuće gdje su bile košnice. Njihovi roditelji su živi otac im je za života podijelio imanje ali ono još nije prevedeno na njih s tim što znaju čiji je koji dio ti djelovi su ograđeni i oni zasebno obrađuju svoje djelove. Šume nemaju mnogo i ona je takodje podijeljena i poznati su im međaši u šumi. Dan posle kritičnog događaja na vrata od njegove kuće došao je njihov otac i zaprijetio mu da više ne ide putem koji je zagradio M.a i da ne dira pčele te je on i M.u i oca takodje prijavio policiji. Prije pet šest godina sa M.om je takodje imao problem kada ga je on u prisustvu njihovih roditelja dok su bili na katunu na Bjelasici napao što je on takodje prijavio policiji. Iskaz ovog svjedoka sud je u potpunosti prihvatio kao jasan, logičan i uvjeriljiv, nesračunat na otežavanje ili pak olakšavanje krivično pravnog položaja okrivljenog a potvrđen ostalim izvedenim dokazima. </span>
</p>
<p class="p3"></p>
<p class="p3">
<span>	Iz iskaza svjedoka N.S.proizilazi da je kritičnog dana njen muž komšiji pomagao u spremanju drva pa je potom krenuo da odvede konja u ispašu i kada je prolazio pored kuće njenog djevera M.e, začula je svađu i raspravu, bila je iznad svoje kuće, nije išla ka njima, primijetila je svekrvu i M.u koji je drvetom napao njenog supruga a potom istog bacio na ogradu. M.a je nastavio da tuče njenog muža a ona je očekivala da će svekrva stišati tu situaciju te iz tog razloga nije prišla do njih pošto su oni braća a ona im je majka. Nakon ovoga M. je došao do kuće, bio je krvav i pocijepan, pozvao je policiju koja je došla posle pola sata i naložila mu da ode na ljekarski pregled i da potom dođe u zgradu policije i da da izjavu. Ovo se dešavalo oko pet sati predveče. Njen suprug je otišao do bolnice potom u policiju i vratio se kući. Uveče su bili u kući a M.a je više puta prolazio pored kuće prijeteći riječima '' lopovi, fukare, ovo je sve moje, vidjećemo'' oko pola jedanaest čulo se vozilo iz kog je izašao M.a i otišao put pčela što je ona posmatrala kroz prozor  pošto se na strani kuće okrenutoj ka pčelinjaku i ka putu nalaze dva prozora. Pčelinjak je udaljen od kuće 30 do 40 metara vani je bilo upaljeno svijetlo a ne sjeća se da li je nebo bilo vedro ili oblačno jer o tome nije razmišljala  pošto je bilo strah i bojala se gorih posledica. M.a je polomio svu ogradu oko pčelinjaka, potom uzeo kolac od ograde i udarao kolcem po košnicama. Ona nije išla na lice mjesta i ne zna kakvo je bilo stanje sa pčelama a poznato joj je da su na nekim košnicama poklopci bili iskrivljeni i bačeni, misli da košnice nijesu bile maknute iz ležišta. Košnice po kojima je kritičnog događaja udarao M.a su vlasništvo njene porodice odnosno njenog supruga M.a. Iskaz ove svjedokinje sud je u potpunosti prihvatio kao jasan, logičan i uvjeriljiv, nesračunat na otežavanje ili pak olakšavanje krivično pravnog položaja okrivljenog a potvrđen ostalim izvedenim dokazima. </span>
</p>
<p class="p3"></p>
<p class="p3">
<span>	Iz iskaza svjedoka N.N.proizilazi da je kritičnog dana bio u školi popodne je sestru vodio kod zubara oko pet sati vratili su se kući i tada je čuo da je bilo tuče između njegovih oca i strica odnosno da je njegov stric napao njegovog oca kolcem, u kući je zatekao oca koji je bio krvav potom je došla policija a zatim je otac otišao kod doktora i kući se vratio oko devet sati. Oko pola jedanaest naveče stric M.a je došao kolima parkirao auto pored puta, razvalio ogradu oko košnica a zatim uzeo kolac i udarao po košnicama. On je ovo posmatrao iz prvog dograđenog dijela kuće kroz prozor koji gleda ka košnicama. U kući je bilo upaljeno vanjsko svijetlo nebo je bilo vedro i vidjelo se valjda je grijao mjesec. Nije smio da izađe iz kuće i da priča sa stricem a bojali su se da i njih ne napadne. Dok je posmatrao strica sa kocem u sobi su bili njegov otac i majka, on ih je pozvao u momentu kada se čulo lupanje po košnicama te su i oni kroz prozor gledali kako M.a udara kocem u košnice. Kada je završio udaranje po košnicama M.a je pošao ka svom vozilu psujući ih i nazivajući ih pogrdnim riječima a potom je upalio auto i otišao niz put. Iskaz ovog svjedoka sud je u potpunosti prihvatio kao jasan, logičan i uvjeriljiv, nesračunat na otežavanje ili pak olakšavanje krivično pravnog položaja okrivljenog a potvrđen ostalim izvedenim dokazima. </span>
</p>
<p class="p3"></p>
<p class="p3">
<span>	Iz službene zabilješke UP PJ Bijelo Polje 3502 br.240/12 - 2304 od 13. 03. 2012 godine, koja ima svojstvo zapisnika o uviđaju proizilazi da je ista sačinjena dana 30.11.2011 godine, kad je OPS K.J.postupajući po telefonskoj prijavi N.M.a izašao na lice mjesta u Ravnu Rijeku i konstatovao sledeće stanje: '' na drvenom postolju nalazi se pet košnica na četiri košnice na njihovim limenim poklopcima vidni su tragovi od predmeta i to na svakoj po dva. Jedna od košnica prva u redu je pomjerena iz ležišta koje je na postolju takođe je i njen poklopac pomjeren. Na petoj košnici u redu nije bilo vidnih tragova oštećenja, takođe ograda koja je bila oko košnica mačena je i bačena pored košnica''. </span>
</p>
<p class="p3">
<span>	Prihvatajući u potpunosti iskaze privatnog tužioca N.M.a saslušanog u svojstvu svjedoka i svjedoka N.S.i N.N.,sud nije prihvatio navode iz odbrane okrivljenog'' da je on kritičnog događaja kolcem udarao samo po jednoj košnici koja je njegovo vlasništvo''i iste je cijenio kao isključivo usmjerene na izbjegavanje sopstvene krivice.</span>
</p>
<p class="p3"></p>
<p class="p3">
<span>	Navodi iz odbrane okrivljenog da je on od privatnog tužioca N.M.a tražio da makne košnice i da oslobodi livadu,  da mu je svake jeseni M. obećavao da će maći košnice što je on vjerovao pa iz tog razloga nije tražio preko suda da se košnice uklone sa njegovog imanja su po ocjeni suda nelogični a istovremeno i suprotni sa navodima iz iskaza privatnog tužioca N.M.a koji je bio decidan  i uvjerljiv ''da mu je M.a prije dvije godine odobrio da na stričevom imanju postavi košnice i od dana kada je postavio košnice do kritičnog dana okrivljeni nije od njega tražio da makne košnice niti je govorio da mu smetaju dok je za vrijeme kosidbe on kosio oko košnica''.</span>
</p>
<p class="p3"></p>
<p class="p3">
<span>	Iz izvedenih dokaza, službene zabilješke UP PJ Bijelo Polje od 30.11.2011 godine, sud je utvrdio drugačije činjenično stanje od činjeničnog stanja  predstavljenog dispozitivom privatne krivične tužbe i isto je sadržano u izreci presude.</span>
</p>
<p class="p3"></p>
<p class="p7">
<span>	</span><span class="s1">Iz iskaza privatnog tužioca N.M.a saslušanog u svojstvu svjedoka te svjedoka N.S.i N.N.i službene zabilješke UP PJ Bijelo Polje od 30.11.2011 godine, koja ima svojstvo zapisnika o uviđaju, sud je utvrdio činjenično stanje da je okrivljeni: '' dana 30.11.2011 godine, u mjestu Ravna Rijeka, opština Bijelo Polje oko 22,30 časova, oštetio pčelinjak privatnog tužioca koji se nalazio na parceli N.N.u blizini kuće privatnog tužioca na način što je razvalio ogradu od armature oko pčelinjaka a potom drvenim kolcem izudarao četiri košnice po limenim poklopcima od istih a jednu od košnica pomjerio iz ležišta kao i njen poklopac s tim što su u košnicama bila pčelinja društva - rojevi koji su bili pripremljeni za prezimljavanje''.</span>
</p>
<p class="p3"></p>
<p class="p3">
<span>	Postupajući na opisani način okrivljeni je ovakvim svojim ponašanjem  ostvario obilježja krivičnog djela uništenje i oštećenje tuđe stvari iz čl.253. st.1. Krivičnog zakonika, pri čemu je okrivljeni bio svjesan da su košnice i ograda oko njih tuđa pokretna stvar, vlasništvo njegovog brata N.M.a i da će razvaljujući ogradu istu učiniti neupotrebljivom a udarajući kolcem po košnicama iste oštetiti i smanjiti njihovu vrijednost pa je krivično djelo izvršio s umišljajem i za isto je kriv. </span>
</p>
<p class="p8">
<span>  </span>
</p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o mlađem porodičnom čovjeku, koji se u toku postupka korektno držao, a od otežavajućih okolnosti sud je cijenio njegovu raniju osuđivanost s tim što je imao uvidu da se radi o osudi za nesrodno krivično djelo, pa cijeneći sve otežavajuće i olakšavajuće okolnosti  sud je istog osudio na  novčanu kaznu u iznosu od 500,00 € , smatrajući da će se istom ostvariti  svrha svrha kažnjavanja iz čl. 32 Krivičnog zakonika i dovoljno uticati na okrivljenog da ne vrši ova i slična krivična djela i ostvariti se ciljevi specijalne prevencije a da će izrečena novčana kazna uticati na ostale potencijalne izvršioce i ostvariti se ciljevi generalne prevencije. Prilikom izbora vrste kazne, sud je imao u vidu da se okrivljeni izjasnio da je srednjeg imovnog stanja. </span>
</p>
<p class="p3"></p>
<p class="p3">
<span>	U smislu čl. 226 st. 2 Zakonika o krivičnom postupku, odlučeno je u pogledu paušala u iznosu od 30,00 € , pri čemu je sud cijenio složenost i trajanje krivičnog postupka kao i imovinske prilike okrivljenog.</span>
</p>
<p class="p3"></p>
<p class="p3">
<span>	Shodno čl. 229 ZKP-a, sud je okrivljenog obavezao da plati troškove postupka u iznosu od 50 €, koji troškovi se odnose na troškove takse za privatnu krivičnu tužbu u iznosu od 25,00 € i takse na odluku suda u iznosu od 25,00 €.</span>
</p>
<p class="p3"></p>
<p class="p5">
<span>Privatni tužilac N.M. u svojstvu oštećenog je u smislu čl. 239 ZKP-a,radi ostvarivanja imovinsko pravnog zahtjeva upućen na parnični postupak. </span>
</p>
<p class="p3"></p>
<p class="p3">
<span>	Sa iznijetih razloga shodno čl.374 Zakoniak o krivičnom postupku, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana, 13. 03. 2012  godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,			 		           S U D I J A  </span>
</p>
<p class="p3">
<span>Koviljka Lješnjak s.r.				      Dragan Mrdak s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9">
<span>					                       		</span>
</p>
<p class="p9"></p>
<p class="p1"></p>
<p class="p10"></p>
<p class="p11"></p>


</body>
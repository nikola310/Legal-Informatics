<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{margin-right:-0.052083332in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.052083332in;text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p5{margin-right:-0.052083332in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-right:-0.052083332in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:12pt;}
.p12{margin-left:0.5in;text-align:justify;hyphenate:auto;font-family:Arial;font-size:12pt;}
.p13{text-align:end;hyphenate:auto;font-family:Arial;font-size:12pt;}
.p14{margin-left:-0.16666667in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p15{text-align:justify;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title> 
</title>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K.br.67/13</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U PODGORICI, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog M. D., zbog krivičnog djela ugrožavanje sigurnosti iz čl. 168 st.1 Krivičnog zakonika, rješavajući po optužnom predlogu ODT-a Podgorica Kt. br.1806/10 od 21.01.2013. godine, nakon održanog glavnog i javnog pretresa u prisustvu zastupnika optužbe K.B. i okrivljenog, dana 13.03.2013. godine donio je i istog dana javno objavio.</span>
</p>
<p class="p4"></p>
<p class="p2"></p>
<p class="p2">
<span>P R E S U D U</span>
</p>
<p class="p4"></p>
<p class="p4">
<span>	Okrivljeni </span>
</p>
<p class="p4">
<span>	M. D., JMB xxxxxxxxxxxxx, od oca B. i majke S., rođene Đ., rođen xx. xx. xxxx. godine u Podgorici, sa prebivalištem u Podgorici - ulica Gojka Radonjića br. xx, državljanin Crne Gore, neoženjen, završio srednju školu, lošeg imovnog stanja, neosuđivan</span>
</p>
<p class="p2"></p>
<p class="p2">
<span>Kriv je</span>
</p>
<p class="p2"></p>
<p class="p4">
<span>	Što je:</span>
</p>
<p class="p4">
<span>	Dana 09. 12. 2010. godine, oko 14,00 časova, u ulici Kralja Nikole, u Podgorici, svjestan svog djela čije izvršenje je htio i znajući da su njegove radnje zabranjene, prijetnjom da će napasti na život i tijelo ugrozio sigurnost oštećenog G.B., na način što je, nakon što je vozilom marke "Volvo", reg. oznaka BA AJ xxx, blokirao put vozilu oštećenog marke "VW Golf II", reg. oznaka PG DC xxx, izašao iz vozila i prišao vozilu G. B. i rekao mu "majmune jedan, majku ti jebem, oli da mi slomiš auto od 20 hiljada eura, ti misliš da si mangup", a zatim uhvatio oštećenog za majicu ispod grla, podigao rukom svoj džemper i pokazao mu pištolj, nakon čega je rukama  i nogama udarao po vozilu oštećenog G.B. i time izazvao osjećaj straha za ličnu sigurnost kod oštećenog,</span>
</p>
<p class="p4">
<span>	</span>
</p>
<p class="p4">
<span>	- čime je izvršio krivično djelo ugrožavanje sigurnosti iz čl. 168 st. 1 Krivičnog zakonika. </span>
</p>
<p class="p4"></p>
<p class="p4">
<span>	Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p4">
<span>	Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p4"></p>
<p class="p4">
<span>	Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p6"></p>
<p class="p5">
<span>O b r a z l o ž e nj e </span>
</p>
<p class="p6"></p>
<p class="p3">
<span>Optužnim predlogom ODT Podgorica Kt. br.1806/10 od 21.01.2013. godine stavljeno je na teret okrivljenom M. D. izvršenje krivičnog djela ugoržavanje sigurnosti iz čl. 168 st.1 Krivičnog zakonika. Zastupnik optužbe je u završnoj riječi naveo da je u toku dokaznog postupka nesumnjivo utvrdjeno da je okrivljeni izvršio krivično djelo na način, mjesto i vrijeme, kako je to bliže predstavljeno dispozitivom optužnog akta, pa je predložio da sud okrivljenog oglasi krivim i osudi po zakonu.</span>
</p>
<p class="p3">
<span>Okrivljeni je u svojoj odbrani u predhodnom postupku na zapisniku o saslušanju osumnjičenog od 19.10.2012. godine, naveo da se negdje početkom decembra 2010. godine, kretao putničkim motornim vozilom "Volvo" reg. oznaka BJ AJ xxx, koje je vlasništvo njegovog druga, ulicom Kralja Nikole od pravca Sat kule prema Hotelu Crana Gora. Dolaskom ispred zgrade Metalke u ul. Kralja Nikole, jedno vozilo "Golf II" crvene boje, koje je bilo parkirano sa desne strane, se naglo uključilo u njegovu saobraćajnu traku, ispred njega, tako da je bio prinuđen da naglo skrene u traku, gdje su mu iz suprotnog smjera nailazila vozila. Vozač vozila "Golf II " crvene boje je nakon njegovog komentara "jesi li ti normalan, hoćeš li da me udariš", pljunuo kroz prozor i opsovao a zatim produžio vozilom do autobuske stanice ispred "Biznis centra". Nakon toga je  svoje vozilo parkirao ispred vozila "Golf II", izašao iz kola i pitao ga "jesi li ti normalan oli da mi slomiš auto, dok je vozač tog vozila, nastavio da ga psuje i govorio mu nešto u smislu da ga je baš briga što se to desilo. Pošto je bio izrevoltiran, izašao je iz svog vozila, prišao tom čovjeku koji je sjedio za volanom u svom vozilu i uhvatio ga za košulju u predjelu desnog ramena, tako što je košulju malo povukao, i koljenom udario u vrata iza vozača. Nakon toga je produžio do svog vozila i udaljio se sa lica mjesta. Napomenuo je da tom prilikom kod sebe nije imao bilo kakav pištolj, a kamo li da je vadio pištolj, ili prijetio tom čovjeku pištoljem. Na glavnom pretresu održanom dana 13.03.2013. godine je dodao, da se sa oštećenim pomirio i da se pozdravljaju. U završnoj riječi je izjavio, da nije kriv za krivično djelo koje mu se stavlja na teret i da mu je žao što se uopšte desio kritični dogadjaj.</span>
</p>
<p class="p3">
<span>Sud je u dokaznom postupku saslušao svjedoka M. D., izvršio uvid u fotodokumentaciju Uprave policije PJ Podgorica br. 17-28-244-241/3149 od 09.12.2010. godine, na saglasan predlog stranaka pročitan je izkaz svjedoka - oštećenog G. B., dat na zapisnicima od 14.02.2011. i 19.11.2012. godine i pročitan je izvještaj Uprave policije PJ Podgorica iz kaznene evidencije na ime okrivljenog od 28.01.2013. godine.</span>
</p>
<p class="p3">
<span>Ocjenom navoda optužbe, odbrane kao i svih provedenih dokaza, sud je na nasumnjiv način utvrdio da je okrivljeni M. D. izvršio krivično djelo stavljenom mu na teret, na način, u vrijeme i na mjestu kako je to predstavljeno izrekom ove presude, pa ga je sud oglasio krivim i izrekao mu sankciju kao u izreci presude iz sledećih razloga:</span>
</p>
<p class="p3">
<span>Svjedok M. D. je u svojoj izjavi u predhodnom postupku na zapisniku od 14.02.2011. godine izjavio, da se negdje oko 10. decembra 2010. godine, oko 16:00 časova nalazio preko puta PC "Nikić", koji se nalazi nedaleko od Stare Varoši. Stajao je pored svog vozila i u jednom trenutku primijetio da je iz pravca Sat kule, vozilom marke "Golf II" došao njegov poznanik G. B., a odmah za njim takođe njegov poznanik M. D., vozilom marke "Volvo". Odmah zatim začuo je škripu kočnica i vidio da je D. zaustavio svoje vozilo iza B. vozila, pa je odmah B. uputio riječi u smislu, "kako voziš", našta mu je B. odgovorio "kako ti voziš". Tada je M. izašao iz vozila, prišao vozilu kojim je upravljao B. i to vozačevim vratima i uputio B. riječi "smradu, ili džukelo", nakon čega je odmah počeo rukama i nogama da lupa po vratima i krovu B. vozila. U tom trenutku govorio je B. "kako voziš, oćeš da mi slomiš novo auto sa tvojom tranjom". Za svo to vrijeme B. nije izlazio iz svog auta, već je sjedio za volanom i rekao mu "ja nemam za šta da ti se izvinim", ali ako treba ja ti se izvinjavam. Dalje je naveo, da je tada već bio prešao ulicu, pošto je vidio da je situacija ozbiljna, pa je poznavajući obojicu prišao kako bi ih razdvojio. Kada im je prišao D. je uhvatio za leđa da ga pomjeri, ali je D. reagovao i rekao mu "Mina, ne znaš o čemu se radi, makni se". Kako je vidio, da je to sa D. strane bilo dosta ljutito, nije htio više da se miješa u taj sukob pa se okrenuo i otišao prema svom vozilu, u kom trenutku je D. udario rukom i nogom u B. auto. Nakon toga došla je policija, a on je otišao sa lica mjesta. Na glavnom pretresu održanom dana 13.03.2013. godine, je dodao da je kritičnom prilikom D. udario rukom i nogom u auto kojim je upravljao B.. Nogom je udario u prednji, ili više desni dio sa strane vozača. Vidio je da je tom prilikom došlo do malog oštećenja, jer je vozilo bilo malo ulubljeno, a pala je lajsna, ali ta lajsna je plastična mala i drži se na šarafima i može se vratiti na vozilo. Siguran je da između B. i D. nije došlo do razmjene udaraca, a možda su se pogurali, ali to nije mogao potvrditi. Tom prilikom je čuo psovke. Čuo je da je kritičnom prilikom M. rekao B. "oće li da mi slomi auto od 20.000,00 eura", a moguće da mu je tom prilikom rekao "majmune jedan" "misliš da si mangup", ali se nije mogao sjetiti tačnih riječi. Zna da je bilo uvredljivih riječi. Kritičnom prilikom B. je rekao D. da u koliko je kriv može da se izvini i koliko se sjeća B. nije psovao, niti je prijetio, vjerovatno se bio malo uplašio od D. reakcije. Nije vidio da je B. pljunuo D. niti da ga je opsovao. Vidio je samo ono što se desilo na stanici i to je ispričao.  </span>
</p>
<p class="p3">
<span>Svjedok oštećeni G. B., je  u predhodnom postupku, na zapisniku od 14.02.2011. godine, naveo da se ne može tačno sjetiti datuma, ali zna da je bilo negdje početkom decembra 2010. godine, oko 14,00h, kada je svoje vozilo marke "Golf II" parkirao ispred marketa "Maksi", koji se nalazi preko puta Sat kule. Nakon što je završio  svoje obaveze u marketu, ušao je u vozilo i bez predhodnog gledanja u retrovizor uključio se na kolovoz sa namjerom da nastavi prema hotelu Crna Gora. U tom trenutku jedno vozilo crne boje, koje se nalazilo iza njega je blicalo i sviralo, pa je pogledao u retrovizor i vidio da jedan momak koji je upravljao tim vozilom, nervozno upućuje neke riječi u njegovom pravcu, na što je odmahnuo rukama, u smislu da se izvinio. Objasnio je, da je bio svjestan da se možda malo nesmotreno uključio u saobraćaj i bio je spreman da se izvini bilo kome, koga je na taj način ugrozio. Obzirom da je taj momak i dalje svirao i blicao, zaustavio je svoje vozilo nakon nekih 15-20 m, kada je taj momak stao paralerno pored njegovog vozila, otovorio prozor na vratima suvozača i rekao mu "jesi li ti normalan, majmune jedan oćeš li da mi slomiš auto od 20.000,00 eura". Samo je odmahnuo glavom, u smislu da prihvata krivicu, pa je tom momku rekao da se pomjere negdje u stranu, a taj momak je tada nešto tražio ispod volana, bio je sagnuo glavu. Nakon toga nastavili su kretanje vozilima i zaustavili se na autobuskom proširenju ispred PC Nikić. Taj momak je tada izašao iz vozila, prišao njegovom vozilu, i to vratima vozača i odmah mu uputio riječi "majmune jedan, majku ti jebem, oli da mi slomiš auto od 20.000,00 eura, ti misliš da si mangup". Tada mu je rekao da je kriv i da će da mu se izvini, ali da nema za šta, obzirom da mu se već izvinio. Za svo to vrijeme nije izlazio iz vozila već je sjedio za volanom. U jednom trenutku taj momak je pokušao da izvuče ključeve iz brave, a zatim ga je uhvatio ruklom za majcu ispod grla. U tom trenutku njegovom vozilu je prišao  M. D., kojeg je znao iz viđenja, koji je pokušao da pomjeri tog momka od njegovog vozila, kada je između njih dvojice nastalo guranje, u smislu da je taj momak odgurnuo Minića od njegovog vozila i rekao mu da se ne miješa. Nakon toga, taj momak je nastavio da ga vrijeđa i da mu prijeti i u jednom trenutku je podigao džemper sa desne strane, kada je vidio da za pojasom ima pištolj, po njegovoj procjeni radilo se o pištolju "Tetejac". Stavio je ruku na pištolj, ali ga nije vadio iza pojasa. Za svo to vrijeme tom momku je govorio izvini druže, ali je taj momak bio sve gori i gori, pa su njegove prijetnje i psovke bile sve jače i jače i češće upućivane u njegovom pravcu. M. je tada bio otišao, kada je taj momak počeo da lupa po njegovom autu u vrata vozača nogom i to dva puta, a lupao je i rukom u krov od auta, nakon čega je otišao u svoje vozilo, okrenuo se polukružno u pravcu Sat kule. Nakon toga nastavio je kretanje svojim vozilom kada ga je zaustavila interventna policija, nakon čega je protiv tog momka podnio krivičnu prijavu. Na kraju je izjavio, da je tom prilikom doživio veliki strah i nesigurnost, bojao se za svoj život, a naročito u trenutku kada je vidio da taj momak ima pištolj jer nije znao o kakvom se čovjeku radi i da li će taj pištolj upotrijebiti. Sve prijetnje, kao i lupanje po njegovom vozilu kod njega su cijelo vrijeme stvarale strah, uznemirenost i nesigurnost. Nije se pridružio krivičnom gonjenju i nije postavio imovinskopravni zahtjev. Na zapisniku od 19.11.2012. godine, je izjavio da se ne može precizno izjasniti koje riječi, odnosno prijetnje mu je M. upućivao predmetnom prilikom, pri čemu je istakao da se radilo o psovkama, to jest isti mu je opsovao majku, u više navrata se zalijetao prema njemu, udario nogom u njegovo vozilo i u jednom navratu zavrnuo svoj džemper i pokazao mu pištolj, ali se zbog proteka vremena nije mogao sjetiti riječi koje mu je tom prilikom upućivao. Zbog cjelokupnog ponašanja tog lica kao i pokazivanja oružja doživio je strah, nesigurnost, tačnije bojao se za svoj život, obzirom, da je to lice imalo pištolj i bilo vrlo agresivan. Nije se mogao izjasniti da li se radilo o pravom oružju, ili pak o dječjem, plastičnom pištolju. </span>
</p>
<p class="p3">
<span>Iz fotodokumentacije Uprave policije PJ Podgorica br. 17-28-244-241/3149 od 09.12.2010. godine, utvrđeno je, da su na četiri fotografije u boji prikazana oštećenja na vozilu "Golf II" reg. oznake PG DC 921 vlasništvo G. B.. </span>
</p>
<p class="p3">
<span>Iz izvještaja Uprave policije PJ Podgorica iz kaznene evidencije na ime okrivljenog od 28.01.2013. godine, utvrdjeno je da okrivljeni nije osudjivan.</span>
</p>
<p class="p3">
<span>Na osnovu naprijed izloženog, sud je na nesumnjuiv način utvrdio, da je okrivljeni M. D. dana 09.12.2010. godine, oko 14:00 časova, u ulici Kralja Nikole u Podgorici, prijetnjom da će napasti na život i tijelo, ugrozio sigurnost oštećenog G. B. na način što je svojim vozilom, blokirao put vozilu oštećenog, izašao iz vozila, prišao vozilu oštećenog rekao"majmune jedan, majku ti jebem, oli da mi slomiš auto od 20.000 eura, ti misliš da si mangup", nakon čega je oštećenog uhvatio za majicu ispod grla, podigao rukom svoj džemper i pokazao mu pištolj, nakon čega je rukama i nogama udarao po vozilu oštećenog, čime je izazvao osjećaj straha za ličnu sigurnost kod oštećenog G. B., čime su se u radnjama okrivljenog stekli svi bitni, objektivni i subjektivni elementi bića krivičnog djela ugrožavanje sigurnosti iz čl. 168 st.1 Krivičnog zakonika.</span>
</p>
<p class="p3">
<span>Naprijed utvrdjene činjenice, potvrdjene su prije svega iskazom svjedoka oštećenog G. B., koji je potvrdio da je okrivljeni predmetnom prilikom, nakon što su se vozilima zaustavili na autobuskom proširenju ispred PC "Nikić", izašao iz svog vozila, prišao njegovom vozilom i to vratima vozača i rekao mu "majmune jedan, majku ti jebem, oli da mi slomiš auto od 20.000 eura, ti misliš da si mangup", nakon čega je pokušao da izvuče ključeve iz brave a zatim ga je uhvatio rukom za majicu ispod grla, vrijedjao ga prijetio mu, u jednom trenutku podigao džemper, sa desne strane kada je vidio da okrivljeni za pojasom ima pištolj, da je stavio ruku na pištolj ali da pištolj nije vadio iza pojasa, nakon čega je počeo da lupa po njegovom vozilu i to u vrata vozača nogom i to dva puta a lupao je i rukom u krov od auta. Ovakvo ponašanje okrivljenog, kod oštećenog je izazvalo osjećaj straha i nesigurnosti, bojao se za svoj život, a naročito u trenutku kako je kazao, kada je vidio, da okrivljeni ima pištolj. Svjedok M. D., koji se predmetnom prilikom nalazio preko puta PC "Nikić", potvrđuje da je nešto oko 16:00 časova, začuo škripu kočnica i vidio da je D. M. zaustavio svoje vozilo iza vozila oštećenog, da je izašao iz vozila, prišao vratima vozača i B. uputio riječi "smradu ili džukelo" nakon čega je rukama i nogama lupao po vratima i krovu B. vozila i rekao mu "oćeš da mi slomiš auto od 20.000 eura sa tom tranjom", zatim da je predmetnom prilikom  čuo psovke, da je suguran da je bilo uvredljivih riječi i da je vidio da je vozilo oštećenog bilo malo ulupljeno, da je bila pala lajsna sa vozila, a što je potvrdjeno i uvidom u fotodokumentaciju UP PJ Podgorica, iz koje je utvrdjeno da su na četiri fotografije prikazana oštećenja na vozilu "Golf II" reg. oznaka PG DC921 vlasništvo G. B..</span>
</p>
<p class="p3">
<span>Sud je cijenio navode odbrane okrivljenog, da ga je oštećeni, nakon njegovog komentara "je si li ti normalan, hoćeš li da me udariš", pljunuo kroz prozor i opsovao, da bi nakon što je izašao iz vozila oštećeni nastavio da ga psuje i govorio mu nešto u smislu da ga baš briga šta se desilo, da predmetnom prilikom kod sebe nije imao bilo kakav pištolj, a kamo li da je vadio pištolj ili prijetio oštećenom pištoljem, pa je našao da je ovakva odbrana okrivljenog opovrgnuta, svim provedenim dokazima na glavnom pretresu posebno iskazom svjedoka oštećenog, koji je rekao, da je predmetnom prilikom, nakon što je završio svoje obaveze u marketu ušao u vozilo i bez prethodnog gledanja u retrovizor uključio se na kolovoz, sa namjerom da nastavi prema hotelu "Crna Gora", u kom trenutku je jedno vozilo crne boje koje se nalazio iza njega blicalo i sviralo, pa je pogledao u retrovizor i vidio da okrivljeni, nervozno upućuje neke riječi u njegovom pravcu, pa je, kako je kazao, svjestan, da se možda malo nesmotreno uključio u saobraćaj, bio spreman da se izvini bilo kome koga je na taj način ugrozio, da mu je okrivljeni tom prilikom uputio riječi "majmune jedan, majku ti jebem, oli da mi slomiš auto od 20.000 eura, ti misliš da si mangup", na šta mu je oštećeni rekao da je kriv i da će da mu se izvini, da mu je svo vrijeme govorio "izvini druže" ali je okrivljeni, bio sve gori i gori, da bi u jednom trenutku podigao džemper, kada je vidio da za pojas ima pištolj, da je stavio ruku na pištolj, što je kod oštećenog izazvalo osjećaj straha i uznemirenosti, da se bojao za svoj život, da okrivljenog predmetnom prilikom nije pljunuo već se našavši se u navedenoj situaciji korektno ponašao, izvinjavao okrivljenom, koji je bio vrlo agresivan, iz kog razloga, se i bojao za svoj život, u smislu da je okrivljeni kod sebe imao pištolj, da nije znao da li će ga upotrijebiti, jer nije znao o kakvom se čovjeku radi. Odbrana okrivljenog opovrgnuta je i iskazom svjedoka M. D., koji je kazao da nije vidio da je oštećeni pljunuo D., niti da ga je opsovao, već da je okrivljeni oštećenom uputio riječi "smratu ili džukelo", da mu je rekao "kako voziš, hoćeš da mi slomiš novi auto sa tvojom tranjom". Ovaj svjedok je potvrdio da oštećeni predmetnom prilikom nije psovao, da nije prijetio i da se po njegovoj procjeni vjerovatno bio malo uplašio od reakcije okrivljenog, zbog čega je odbranu okrivljenog, obzirom na naprijed utvrdjeno cijenio kao sračunatu na izbjegavanje i eventualno umanjenje krivice, pa je istu kao neosnovanu odbacio. Pri ovome je bez uticaja na drugačiju odluku suda, izjava oštećenog, da se nije mogao izjasniti da li se radilo o pravom oružju ili pak o dječijem, plastičnom pištolju, obzirom da se radnja krivičnog djela ugrožavanje sigurnosti iz čl. 168 st.1 Krivičnog zakonika sastoji u upotrebi prijetnje da će se napasti na život ili tijelo nekog lica ili njemu bliskog lica, čime se ugrožava sigurnost toga lica, što znači, da je posljedica ovog djela ugrožena sigurnost oštećenog, koja se manifestuje u njegovom osjećaju nesigurnosti. Dakle, posljedica se odredjuje subjektivno i nije potrebno da je sigurnost i objektivno bila ugrožena. </span>
</p>
<p class="p4">
<span>        Cijeneći subjektivni odnos okrivljenog prema učinjenom krivičnom djelu, sud je našao da je okrivljeni postupao sa direktnim umišljajem, jer je bio svjestan da opisanim radnjama oštećenom prijeti, a da se ta prijetnja odnosi na napad na život i tijelo oštećenog, što je i htio, a što je ugrozilo sigurnost i stvorilo strah za život oštećenog koji je događaj prijavio policiji.</span>
</p>
<p class="p4">
<span>        Prilikom izbora krivične sankcije, sud je cijenio sve okolnosti predvidjene čl. 42 Krivičnog zakonika pa je od olakšavajućih okolnosti na strani okrivljenog cijenio materijalne prilike u kojima živi, da je lošeg imovnog stanja, ranije dobro ponašanje i s tim u vezi neosudjivanost, a što je sud utvrdio iz izvoda kaznene evidencije UP PJ Podgorica na ime okrivljenog, kao i dobro ponašanje nakon izvršenja predmetnog djela, obzirom da je protekao period od dvije godine i tri mjeseca, stav oštećenog koji se nije pridružio krivičnom gonjenju protiv okrivljenog, da su se nakon predmetnog dogadjaja izmirili i da se pozdravljaju, dok otežavajućih okolnosti nije bilo, pa je sud okrivljenom, primjenom čl. 53 i 54 Krivičnog zakonika, predhodno utvrdio kaznu zatvora u trajanju od trideset dana, i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom, kao mjerom upozorenja, uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude, propisane čl. 52 Krivičnog zakonika, u okviru opšte svrhe izricanja krivičnih sankcija propisane čl. 4 st. 2  Krivičnog zakonika. </span>
</p>
<p class="p7">
<span>Kako je okrivljeni oglašen krivim, sud ga je shodno odredbi čl. 229 Zakonika o krivičnom postupku obavezao na plaćanje troškova krivičnog postupka sudskog paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljenog. </span>
</p>
<p class="p7">
<span>Na osnovu izloženog, shodno čl. 374 Zakonika o krivičnom postupku, odlučeno je kao u izreci presude. </span>
</p>
<p class="p4"></p>
<p class="p8">
<span>OSNOVNI SUD U PODGORIC, dana 13.03.2013. godine</span>
</p>
<p class="p4"></p>
<p class="p9"></p>
<table class="t1">
<tbody>
<tr class="r1">
<td class="td1">
<p class="p9">
<span>             ZAPISNIČAR:</span>
</p>
</td><td class="td2">
<p class="p10">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p10">
<span>Rajković Danijela</span>
</p>
<p class="p9"></p>
</td><td class="td2">
<p class="p10">
<span>Jovović Željka</span>
</p>
<p class="p9"></p>
</td>
</tr>
</tbody>
</table>
<p class="p11">
<span>           DN-a: Po primjerak presude dostaviti:</span>
</p>
<p class="p12">
<span>- ODT Podgorica,</span>
</p>
<p class="p12">
<span>- Okrivljenom,  </span>
</p>
<p class="p12">
<span>- A/a.</span>
</p>
<p class="p3">
<span>Postupljeno dana ______________</span>
</p>
<p class="p3">
<span>Radnik suda __________________</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9"></p>
<table class="t1">
<tbody>
<tr class="r1">
<td class="td1">
<p class="p9">
<span>             ZAPISNIČAR:</span>
</p>
</td><td class="td2">
<p class="p10">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p10">
<span>Danijela Rajković,s.r.</span>
</p>
<p class="p9"></p>
</td><td class="td2">
<p class="p10">
<span>Željka Jovović,s.r.</span>
</p>
<p class="p9"></p>
</td>
</tr>
</tbody>
</table>
<p class="p11"></p>
<table class="t1">
<tbody>
<tr class="r1">
<td class="td3">
<p class="p13">
<span>PRAVNA POUKA:</span>
</p>
</td><td class="td4">
<p class="p9">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu </span>
</p>
<p class="p9">
<span>u Podgorici. </span>
</p>
<p class="p10"></p>
</td>
</tr>
</tbody>
</table>
<p class="p10">
<span>ZTO Danijela Rajković</span>
</p>
<p class="p9"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p15"></p>
<p class="p6"></p>
<p class="p9"></p>
<p class="p6"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.85/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 91/12. od   01. juna 2012. godine Osnovnog Državnog Tužilaštva iz Rožaja, protiv okrivljenog K. J. iz s. Kalače, opština Rožaje, zbog krivičnog djela ugrožavanje sigurnosti iz čl. 168.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, oštećenog D. M. i okrivljenog, dana 20.6.2012.godine, donio je i javno objavio</span>
</p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni K. J., JMBG ., od oca H. i majke I., rodj. S., rodjen ..godine, u Rožajama, živi u s. Kalače, opština Rožaje, drž. CG, razumije Crnogorski jezik, koji mu je i maternji, pismen, završio osnovnu školu,  nezapošljen, neoženjen, siromašnog imovnog stanja, osudjivan presudama ovog suda K.br.16/06. od 26.01.2006.godine, zbog krivičnog djela šumska kradja iz čl.324.st.2. u vezi st.1. KZ, na uslovnu osudu 30 dana zatvora uslovno za jednu godinu,  K.br.209/07. od 27.9.2007. godine, zbog krivičnog djela šumska kradja iz čl. 324.st.1. KZ na uslovnu osudu 30 dana zatvora uslovno za jednu godinu i na novčanu kaznu u iznosu od 600 eura,  K.br.12/07. od 01.02.2007.godine zbog krivičnog djela šumska kradja iz čl. 324.st.1. KZ, na kaznu zatvora u trajanju od 30 dana, K.br.157/07.od 01.8.2007. godine, zbog krivičnog djela ugrožavanje opasnim orudjem pri tuči i svadji iz čl. 154. KZ na novčanu kaznu u iznosu od 400 eura,  K.br.213 i 226/06. od 11.10.2006.godine, zbog krivičnog djela šumska kradja iz čl. 324.st.1. KZ na kaznu zatvora u trajanju od 60 dana i na novčanu kaznu u iznosu od 600 eura  i  K.br.217/08. od 14.11.2008. godine zbog krivičnog djela ugrožavanje opasnim orudjem pri tuči i svadji iz čl. 154. KZ na novčanu kaznu u iznosu od 500 eura.</span>
</p>
<p class="p3"></p>
<p class="p3">
<span>				K R I V   J E</span>
</p>
<p class="p4">
<span>Što je:</span>
</p>
<p class="p3">
<span>	Dana 16.5.2012. godine oko 21,10 h, u ulici „Raduna Djukića“ u Rožajama, ugrozio sigurnost M. D. iz Rožaja, prijetnjom da će napasti na njegov život i tijelo, na način što je iz svog putničkog motornog vozila marke „Pasat“ crne boje, uzeo nož dužine sječiva oko 30 cm, upućujući ošteženom prijeteće riječi „platićeš ti meni, meni ćeš dati dio, zapamtićeš ti mene“,</span>
</p>
<p class="p3">
<span>	-čime je izvršio krivično djelo ugrožavanje sigurnosti iz čl. 168.st.1. Krivičnog Zakonika.</span>
</p>
<p class="p3">
<span>	Pa ga sud na osnovu pomenutog zakonskog propisa, primjenom čl. 4.13.15.32.39.42. Krivičnog Zakonika,  čl.226.229. i 374. Zakonika o Krivičnom Postupku </span>
</p>
<p class="p3"></p>
<p class="p3">
<span>				O S U DJ U J E</span>
</p>
<p class="p3"></p>
<p class="p3">
<span>	NA NOVČANU KAZNU u iznosu od 600 (šeststotina) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će istu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p3">
<span>	Da plati ovom sudu na ime troškova krivičnog postupka – paušala iznos od 40 eura u roku od 15 dana po pravnosnažnosti ove presude.</span>
</p>
<p class="p3"></p>
<p class="p3">
<span>			    O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.91/12. od 01. juna 2012. godine, protiv okrivljenog K. J.iz s. Kalače, opština Rožaje.</span>
</p>
<p class="p3">
<span>	Na glavnom pretresu Zamjenik ODT-a iz Rožaja, istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog oglasi krivim za izvršeno krivično djelo  i osudi ga na novčanu kaznu u iznosu od 700 eura.</span>
</p>
<p class="p3">
<span>	Oštećeni D. M., nije se pridružio krivičnom gonjenju ODT-a u odnosu na okrivljenog.</span>
</p>
<p class="p3">
<span>	Okrivljeni K. J., na glavnom pretresu izjavio je da ne priznaje izvršenje krivičnog djela ni krivicu za krivično djelo koje mu se optužbom stavlja na teret.</span>
</p>
<p class="p3">
<span>	U svojoj odbrani ponovio je iskaz koji je dao pred Zamjenikom  Osnovnog Državnog Tužioca u Rožajama na zapisniku Kt.br.91/12. od 01.6.2012.godine, ističući:   da oštećenog poznaje od ranije. Dana 14.5.ove godine, kod oštećenog je ostavio osovinu za brentu, koji mu je više puta popravljao i naplaćivao, radi popravke.  Isti je prihvatio da mu taj dio popravi  i kazao mu da dodje za dva dana i isti uzme. Dana 16.5.ove godine,  telefonom je pozvao sina oštećenog i kazao mu da će njegov brat A. doći kod njihove kuće da uzme osovinu koju je ostavio radi popravke. Pozvao je telefonom svog brata A. i kazao mu da uzme 50 eura od njihove majke i podje kod oštećenog  i uzme dio koji mu je ostavio radi popravke. Brat mu je javio da mu je oštećeni kazao da nema vremena da mu da taj dio jer će da klanja i da mu je tada kazao „idi u pizdu materinu i ti i dio“. O ovome ga je A. obavijestio telefonom. Telefonom je pozvao sina oštećenog i pitao ga „zašto je M. psovao mog brata i zašto mu nije dao dio“. Isti mu je kazao da mu u vezi toga nije poznato ništa i da mu oštećeni nervozan, te i da njega često psuje. Oko 21 h, svojim vozilom marke „Pasat“ pošao je do kuće oštećenog  da vidi o čemu se radi u vezi tog dijela. Kada je došao kod kuće izašla je supruga oštećenog kojoj je kazao da pozove oštećenog. Oštećeni je izašao na terasu od kuće i istog je pitao „zašto si psovao mog brata i šta je problem što mi nedaš dio“. Isti mu je kazao „da sam znao sa narkomanima ne bih imao posla“ i nastavio je da ga psuje, nepominjući mu novac za uslugu koju mu je obavio. Oštećenom je kazao „dobro M., kad si takav donijećeš to ti meni kući i namontiraćeš mi taj dio“, ušao je u vozilo i pošao kući. Nakon nekoliko vremena  policija ga je pozvala telefonom da se javi u stanicu policije i u vezi ovoga da izjavu. Nije se mašio noža i isti nije imao u vozilu. Sa oštećenim je uspostavio dobre odnose obzirom da su se u medjuvremenu pomirili. </span>
</p>
<p class="p3">
<span>	Na glavnom pretresu sud je izveo dokaze: saslušanjem u svojstvu svjedoka – oštećenog D. M. i pročitao izvod iz kaznene evidencije na ime okrivljenog. </span>
</p>
<p class="p3">
<span>	Svjedok – oštećeni D. M. na glavnom pretresu ponovio je iskaz koji je dao pred Zamjenikom ODT-a na zapisniku Kt.br.91/12. od 01.6.2012. godine ističući:</span>
</p>
<p class="p3">
<span>	Da okrivljenog poznaje od ranije. Prošle godine istom je popravio neke djelove od mašine. Dana 14.05.2012. godine bio je u svojoj radionici, koja se nalazi u ul. „Raduna Djukića“ u Rožajama. Kod njega je došao brat okrivljenog i donio mu dio od brente za popravku. Istom je kazao da sjutra dan dodje i isti preuzme. Dana 16.5. ove godine oko 21 h, kod njegove kuće je došao okrivljeni i pitao ga da li mu je poravio dio koji mu je ostavio njegov brat. Pitao ga je da li ima novac da plati uslugu i isti mu je odgovorio da nema. Kazao mu je da mu taj dio ne može dati bez novca. Okrivljeni mu je kazao da uzme dio koji mu je popravio, a da on uzme dio koji mu je donio za popravku. Kazao mu je da ne može da skida dio koji mu je već ugradio. Okrivljeni je ušao u vozilo i udaljio se u nepoznatom pravcu. Nakon 15 minuta okrivljeni je ponovo došao vozilom „Pasat“ kod njegove kuće. Supruga mu je kazala da izadje na teresu od kuće, jer ga traži neki čovjek. Kada je izašao na terasu vidio je okrivljenog ispred kuće koji mu je ponovo tražio dio  koji mu je ostavio za popravku  te mu je kazao da mu dio neda bez novca.  Okrivljeni je ušao u vozilo i iz istog iznio jedan nož dužine sječiva oko 30 cm, koji je dobro vidio, upućujući mu riječi prijetnje „platićeš ti meni, meni ćeš dat dio, zapamtićeš ti mene“. Sa tim nožem je oko 2 minuta se zadržao u njegovoj avliji, krećući se i prijeteći mu. Za svo to vrijeme nalazio se na teresi od kuće i istom kazao „izlazi mi iz dvorišta idiote jedan, kada doneseš pare, ja ću ti dati dio i miči mi se odatle“. Okrivljeni je ušao u vozilo i udaljio se. Za svo vrijeme kada mu je upućivao ove riječi, okrivljeni je bio agresivan, tako da se uplašio od takvog njegovog ponašanja i osjećao se ugroženim. Kada se okrivljeni udalji od kuće pošao je u stanicu policije i ovo prijavio. Sa oštećenim se u medjuvremenu izmirio jer su sjutra dan kod njegove kuće dolazili ljudi u vezi izmirenja, tako da se ne pridružuje krivičnom gonjenju ODT-a u odnosu na istog.</span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u  vezi sa ostalim izvedenim dokazima, te je na osnovu takve ocjene utvrdio činjenično stanje, kao u izreci presude.</span>
</p>
<p class="p3">
<span>	Utvrdjeno činjenično stanje nesporno proizilazi iz iskaza svjedoka – oštećenog, čiji je iskaz sud u potpunosti prihvatio kao istinit i objektivan, a koji se u odlučnim činjenicama podudara i sa iskazom okrivljenog.  Naime, iz njegovog iskaza se vidi da je pomenutog dana kod njegove kuće došao okrivljeni  u vezi dijela za mašinu koji mu je donio radi popravke. Da je tada izmedju njega i okrivljenog došlo do verbalnog duela u vezi  uzimanja tog dijela i plaćanja popravke. Da je okrivljeni tada istom uputio riječi „platićeš ti meni, meni ćeš dat dio, zapamtićeš ti mene“, s tim što je prethodno iz vozila uzeo nož čije je sječivo dužine oko 30 cm, držeći isti u ruci. Da je okrivljenog upozorio dok se nalazio u njegovoj avliji i upućivao mu ove riječi, da se udalji, što je isti i učinio ulazeći u vozilo kojim je došao ispred njegove kuće. </span>
</p>
<p class="p3">
<span>	Okrivljeni ne spori činjenicu da je pomenutog dana pošao do kuće okrivljenog u vezi uzimanja dijela koji mu je ostavio radi popravke. Da je izmedju njega i oštećenog u vezi toga došlo do verbalne prepirke u vezi toga. Da se vozilom udaljio od kuće oštećenog i kada je došao kod kuće policija ga je pozvala telefonom da se javi u stanici policije u vezi ovoga. Njegov iskaz u ovom dijelu sud je prihvatio kao tačan i potvrdjen iskazom oštećnog, i isti  u tom dijelu uzeo kao dokaz. Medjutim, njegov iskaz u dijelu koji se odnosi da oštećenom nije uputio riječi iz izreke presude, te i da nije imao nož u rukama kada je ove riječi upućivao, sud nije mogao prihvatiti jer je isti u tom dijelu usmjeren ka izbjegavanju krivičnopravne odgovornosti i ne nalazi oslonca u izvedenim dokazima. </span>
</p>
<p class="p3">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje sigurnosti iz čl. 168.st.1. KZ. Naime,  radnju ovog krivičnog djela predstavlja prijetnja da će se napasti na život ili tijelo. Prijetnja se mora odnositi na lišavanje života, ili na povredu tjelesnog integriteta. Takva prijetnja mora biti ozbiljna, odnosno podobna, da kod onoga kome se prijeti izazove osjećaj straha ili uopšte nesigurnosti. Riječi koje je okrivljeni uputio oštećenom su bile takve da su kod njega objektivno mogle da zazovu strah i osjećaj nesigurnosti. Za postojanje ovog djela nije potrebno da je učinilac i stvarno htio da svoju prijetnju ostvari. Djelo postoji kada oštećeni osnovano vjeruje u ostvarljivost prijetnji.  U konkretnom slučaju oštećeni je osnovano vjerovao u ostvarljivost prijetnje.</span>
</p>
<p class="p3">
<span>	Cijeneći psihički odnos okrivljenog u izvršenju ovog krivičnog djela sud je našao da je  isti ovo krivično djelo izvršio sa umišljajem, jer je bio svjestan da upućivanjem riječi iz izreke presude oštećenom ugrožava sigurnost, te je na to i pristao. </span>
</p>
<p class="p3">
<span>	Kako su u radnjama okrivljenog sadržani svi bitni elementi predmetnog krivičnog djela, to je sud našao da je isti krivičnopravno i odgovoran za šta ga je oglasio krivim pošto nema elemenata koji bi isključivali njegovu krivičnopravnu odgovornost  i osudio na novčanu kaznu u iznosu od 600 eura.</span>
</p>
<p class="p3">
<span>	Odlučujući  o vrsti i visini kazne u granicama propisanim Zakonom za ovo krivično djelo, cijeneći sve okolnosti iz čl. 42. KZ koje utiču da kazna bude veća ili manja, sud je kao olakšavajuće okolnosti okrivljenom uzeo u obzir da se radi o mladjem čovjeku, njegove lične i porodične prilike, njegov odnos prema izvršenom krivičnom djelu, dok mu je kao otežavajuću okolnost cijenio to što je do sada osudjivan više puta, te i imajući u vidu sve ove okolnosti istog osudio na novčanu kaznu u naznačenom iznosu ubijedjen da  će se sa istom ostvariti svrha kažnjavanja iz čl. 4. u vezi čl. 32. KZ. </span>
</p>
<p class="p3">
<span>	U smislu čl. 226. i 229. ZKP, sud je obavezao okrivljenog da plati na ime troškova krivičnog postupka – pauašala iznos od 40 eura, imajući u vidu trajanje i složenost krivičnog postupak.</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 20.6.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR					PREDSJEDNIK SUDA</span>
</p>
<p class="p3">
<span>Burdžović Adisa s.r.					Camić Zahit s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se</span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko</span>
</p>
<p class="p3">
<span>ovog suda.</span>
</p>
<p class="p3">
<span>	</span>
</p>
<p class="p5"></p>
<p class="p6"></p>


</body>
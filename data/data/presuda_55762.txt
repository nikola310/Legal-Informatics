<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.s1{font-style:italic;}
.s2{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2"></p>
<p class="p1"></p>
<p class="p1"></p>
<p class="p3">
<span>Posl. br. K. 474/12/12</span>
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optuženog S.M. iz M., zbog krivičnog djela teške krađe iz čl. 240 st.1 tač.1 Krivičnog zakonika, koji se vodi po optužnici ODT Kotor Kt.br. 483/12 od 21.11.2013.god., nakon održanog glavnog i javnog pretresa dana 12.03.2012. god., u prisustvu zamjenika ODT Kotor  Jovanke Cizmović i optuženog S.M., donio je i javno objavio sljedeću </span>
</p>
<p class="p1"></p>
<p class="p4">
<span>P R E S U D U</span>
</p>
<p class="p5"></p>
<p class="p5">
<span>Optuženi S.M., od oca D. i majke Z., rođene Ž., rođen ……….. godine u Beogradu, stalno nastanjen u M., M.P. broj .., državljanin R. Srbije, neoženjen, bez djece, mašinski tehničar, sa završenom SSS, lošeg imovnog stanja, osuđivan presudom Prvog osnovnog suda u Beogradu posl.br.K.3983/10 od 04.02.2010.god. zbog krivičnog djela iz čl. 260 st. 1 KZ-a na kaznu zatvora u trajanju od jedne godine; Presudom Prvog osnovnog suda u Beogradu posl. br. K. 66/12 od 05.07.2012.god. iz čl. 204 st. 1 tačka 1 KZ-a na kaznu zatvora u trajanju od šest mjeseci i Presudom Osnovnog suda u Herceg Novom posl. br. K. 131/12 od 19.09.2012.god. zbog krivičnog djela iz čl. 239 st.1 u vezi čl. 49 stav 1 KZ na kaznu zatvora u trajanju od četiri mjeseca, protiv kojeg se ne vodi postupak za drugo krivično djelo, </span>
</p>
<p class="p4"></p>
<p class="p4">
<span>K r i v  j e, </span>
</p>
<p class="p5"></p>
<p class="p5">
<span>Što je,</span>
</p>
<p class="p5">
<span>Dana ………..god. u vremenskom periodu između 09,00 i 13,00 u B., Opština B., u namjeri da prisvajanjem tuđih pokretnih stvari za sebe pribavi protivpravnu imovinsku korist, svjestan značaja svog djela, a čije izvršenje je htio, obijanjem dospio u unutrašnjost stana vlasništvo R. M., na način što je upotrebom fizičke snage otvorio prozor od sobe, ušao u unutrašnjost stana, izvršio premetačinu, iz novčanika koji se nalazio u torbi oštećene B. I.  oduzeo novac u iznosu od 350,00 €, mobilni telefon marke ‚‚N‚, vrijednosti 35,00 €, dva zlatna prstena od 24 karata, vrijednosti 320,00 €, zatim otvorio ormar iz kojeg je uzeo dva ručna časovnika marke ‚‚R. B.‚‚ vrijednosti 150,00 € i ‚‚V. B. &amp; C.‚, vrijednosti 165,00 €, vlasništvo oštećenog R. G., nakon čega je izašao iz stana i napustio lice mjesta sa oduzetim stvarima,</span>
</p>
<p class="p5">
<span> </span>
</p>
<p class="p5">
<span class="s1">- </span><span>čime je učinio krivično djelo teške krađe iz čl. 240 st.1 tač.1 Krivičnog zakonika.</span>
</p>
<p class="p5"></p>
<p class="p5">
<span>Pa ga sud na osnovu naprijed navedene krivičnopravne odredbe i članova 2, 3, 4, 5, 8, 13,15, 32, 33, 36, 42, 45, 46 Krivičnog zakonika i čl. 227, 229, 368 i 374 ZKP-a </span>
</p>
<p class="p5"></p>
<p class="p5"></p>
<p class="p4">
<span>O S U Đ U J E</span>
</p>
<p class="p4"></p>
<p class="p5">
<span>Na kaznu zatvora u trajanju od 10 (deset) mjeseci koju će izdržati nakon pravosnažnosti presude. </span>
</p>
<p class="p5"></p>
<p class="p5">
<span>Dužan je optuženi na ime troškova krivičnog postupka uplatiti iznos od 27,50 € i na ime sudskog paušala uplatiti iznos od 30,00 € sve u roku od 15 dana od dana pravosnažnosti presude u korist Budžeta Crne Gore na žiro račun Osnovnog suda u Kotoru br. 832 – 16 – 52.</span>
</p>
<p class="p4"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span>ODT iz Kotora podnio je ovom sudu optužnicu posl.br.Kt.br.483/12 od 21.11.2012. god. protiv S. M. iz M. zbog krivičnog djela teške krađe iz čl. 240 st.1 tač.1 Krivičnog zakonika.</span>
</p>
<p class="p5"></p>
<p class="p5">
<span>U svojoj odbrani optuženi je najprije pred Osnovnim državnim tužilaštvom dana 27.08.2012.god. iskoristio svoje pravo da se brani ćutanjem. Međutim, na glavnom pretresu koji je održan dana 12.03.2012. godine izjavio je da priznaje djelo koje mu se stavlja na teret kao i krivicu za isto, navodeći da je učinio krivično djelo koje mu je stavljeno na teret na način kako je to opisano u optužnici i dodao da se kaje i da mu je žao zbog svega što se desilo.</span>
</p>
<p class="p5"></p>
<p class="p5">
<span>U dokaznom postupku koji je proveden radi rasvijetljavanja činjeničnog stanja i krivice optuženog sud je proveo sljedeće dokaze: saslušao svjedoka-oštećenog R.G. i svjedoka R. M.; pročitao izvještaj o tehničkoj obradi i identifikaciji tragova papilarnih linija UP PJ B. br. 2703/1 - 244/12-4963/2 od 24.07.2012. godine; na saglasnost stranaka pročitao nalaz i mišljenje vještaka ekonomsko finansijske struke D. M. od 22.10.2012. godine; pročitao izvod iz kaznene evidencije za optuženog Ministarstva unutrašnjih poslova R. Srbije, Policijske uprave za grad B., Uprave za nalitiku, str.pov.broj 235.2.1/24572/12 od 03.12.2012. godine.</span>
</p>
<p class="p5"></p>
<p class="p5">
<span>Svjedok - oštećeni R.G. izjavio je da je kritičnog dana njegova sestra B. I. bila na plaži sa porodicom i da je kada se vratila vidjela da iz stana, koji je vlasništvo njenog oca, nedostaju stvari i to koliko se sjeća 350,00 €, dva zlatna prstena i jedan mobilni telefon, a takođe je naveo da su nestala i dva ručna sata koja su bila njegovo vlasništvo, nakon čega su slučaj prijavili policiji. Nije se pridružio krivičnom gonjenju i nije postavio imovinskopavni zahtjev.</span>
</p>
<p class="p5"></p>
<p class="p5">
<span>Svjedok R.M.,</span><span class="s2"> </span><span>izjavio je da je on vlasnik stana u B., koji je krajem juna mjeseca obijen. Istakao je da se njegova ćerka B. I., nalazila kod njega na ljetovanju i da je kritičnog dana otišla na plažu oko 09,00h, a da u stanu nije bilo nikoga. Prozor od sobe je bio otvoren na kip što je nn lice iskoristilo i upotrebom snage otvorilo, nakon čega je isti ušao u kuću, izvršio premetačinu i oduzelo 350,00 € gotovog novca, koji se nalazio u torbi u novčaniku vlasništva njegove kćerke. Takođe je naveo da je oduzet mobilni telefon marke‚ ‚‚N‚‚ starije proizvodnje, dva zlatna prstena od 24 karata koji su se takođe nalazili u torbi u novčaniku oštećene B.I. Iz ormara u kojem su se nalazile stvari njegovog sina otuđio je dva ručna sata marke ‚‚ R. B.‚‚ muški i ‚‚V. B. &amp; C.‚‚ automatik muški. Ističe da je njegova kćerka nakon što se vratila sa plaže oko 13 h primjetila otvoren prozor, a zatim i da su preturane stvari, nakon čega je sve prijavila policiji.</span>
</p>
<p class="p5"></p>
<p class="p5">
<span>Iz izvještaja o tehničkoj obradi i identifikaciji tragova papilarnih linija UP PJ B. br. 2703/1 - 244/12-4963/2 od 24.07.2012. godine proizilazi da je pronađeno pet tragova papilarnih linija. Trag br. 1,2 i 3 fiksirani su na crnoj foliji i pronađeni na okviru prozora, dok su tragovi 4 i 5 pronađeni i fiksirani na štoku prozora. Tehničkom obradom papilarnih linija utvrđeno je da su tragovi 1,2,3 i 4 nepodesni za identifikaciju dok je trag 5 podesan i potiče od dlana lijeve ruke S.M.</span>
</p>
<p class="p5">
<span>    </span>
</p>
<p class="p5">
<span>Iz nalaza i mišljenja vještaka finansijske struke D.M., od 20.10.2012.god., proizilazi da su predmeti krivičnog djela teške krađe u vrijeme otuđenja 25.06.2012. god. bili: mobilni telefon marke "N" - starija proizvodnja u vrijednosti od 35,00 €; dva zlatna prstena od 24- karata u vrijednosti od po 160,00 €, odnosno ukupno u vrijednosti od 320,00 €; muški ručni sat marke ’’R. B.’’ u vrijednosti od 150,00 € i automatik muški ručni sat marke ’’V. B. &amp; C’’ u vrijednosti od 165,00 €. Nadalje proizilazi da je ukupna vrijednost svih naprijed navedenih predmeta procjenjena na iznos od 670,00 €.</span>
</p>
<p class="p5"></p>
<p class="p5">
<span>Iz izvoda kaznene evidencije Ministarstva unutrašnjih poslova R. Srbije, Policijske uprave za grad B., Uprave za nalitiku, str.pov.broj 235.2.1/24572/12 od 03.12.2012. godine proizilazi da je S.M., ranije osuđivan presudom Prvog osnovnog suda u Beogradu posl.br.K.3983/10 od 04.02.2010.god. zbog krivičnog djela iz čl. 260 st. 1 KZ-a na kaznu zatvora u trajanju od (1) jedne godine; Presudom Prvog osnovnog suda u Beogradu posl. br. K. 66/12 od 05.07.2012.god. iz čl. 204 st. 1 tačka 1 KZ-a na kaznu zatvora u trajanju od (6) šest mjeseci i Presudom Osnovnog suda u Herceg Novom posl. br. K. 131/12 od 19.09.2012.god. zbog krivičnog djela iz čl. 239 st.1 u vezi čl. 49 stav 1 KZ na kaznu zatvora u trajanju od (4) četiri mjeseca.</span>
</p>
<p class="p5"></p>
<p class="p5">
<span>Na osnovu svih provedenih dokaza, cijeneći ih pojedinačno i u njihovoj uzajamnoj povezanosti, a u odnosu na priznanje optuženog, sud je utvrdio činjenično stanje navedeno u izreci presude. </span>
</p>
<p class="p5"></p>
<p class="p5">
<span>Činjenično stanje navedeno u izreci presude sud je utvrdio na osnovu priznanja optuženog koje je isti dao na glavnom pretresu navodeći da su tačni navodi iz optužnog akta i da je izvršio predmetno krivično djelo na način opisan u optužnom aktu, a koje je sud prihvatio obzirom da je potkrijepljeno materijalnim dokazima. Naime, na osnovu zapisnika o tehničkoj obradi i identifikaciji tragova papilarnih linija UP PJ B. br. 27 – 03/1 – 244/12 – 4963/2 od 24.07.2012.god. nesporno je utvrđeno da tragovi sa lica mjesta, sa štoka prozora potiču od opt. S.M., te je s toga nesporno utvrđeno da je opt. S. učinilac predmetnog krivičnog djela teške krađe, a koje je opt. S. i sam priznao. Svjedok R.M. je objasnio da je lopov u njegov stan ušao kroz prozor, na način što je iskoristio to što je prozor bio otvoren na kip, a u stanu nikoga nije bilo, pa je isti upotrebom fizičke snage otvorio prozor i ušao u stan gdje je izvršio premetačinu i otuđio stvari koje su mu bile podesne za otuđenje i to iz novčanika koji se nalazio u torbi ošt. B.I., koja je inače boravila u tom stanu, međutim kritične prilike je bila na plaži, oduzeo novac u iznosu od 350,00 €, mobilni telefon marke ‚‚Nokia‚, vrijednosti 35,00 €, dva zlatna prstena od 24 karata, vrijednosti 320,00 €, a iz ormara je uzeo dva ručna časovnika marke ‚‚Rocco Barocco‚‚ vrijednosti 150,00 € i ‚‚Verde Broeck &amp; Cie‚, vrijednosti 165,00 €, koji su vlasništvo oštećenog Rakonić Gorana, što je i svjedok-oštećeni Raković Goran potvrdio. </span>
</p>
<p class="p5"></p>
<p class="p5">
<span>U radnjama optuženog ostvarila su se sva bitna obilježja bića krivičnog djela teške krađe iz čl. 240 st.1 tač.1 Krivičnog zakonika. Naime, optuženi je postupao sa direktnim umišljajem, svjestan svoga djela, a čije izvršenje je htio, odnosno umišljajno je započeo i izvršio predmetno krivično djelo, jer je obijanjem - otvaranjem uz upotrebu fizičke snage tuđeg zatvorenog prostora dospio u unutrašnjost stana vlasnika R.M., iskoristivši momenat dok su R.M. i njegova kćerka ošt. B.I. bili odsutni, odakle je oduzeo stvari navedene u izreci presude. Dakle, očigledno je da je optuženi postupao sa namjerom da oduzimanjem navedenih stvari za sebe pribavi protivpravnu imovinsku korist, u vrijednosti otuđenih stvari, koje su tuđe vlasništvo, a čiju ukupnu vrijednost od 670,00 eura je sud utvrdio na osnovu nalaza i mišljenja vještaka finansijske struke, a takođe je otuđio i gotov novac u iznosu od 350,00 € vlasništvo oštećene B.I. </span>
</p>
<p class="p5"></p>
<p class="p5">
<span>Prilikom odluke o vrsti i visini kazne sud je cijenio sve okolnosti u smislu čl. 42. KZ, pa je kao olakšavajuće okolnosti na strani optuženog cijenio priznanje optuženog, izraženo žaljenje zbog učinjenog, a kao naročito olakšavajuću okolnost sud je cijenio da se ošt. R.G., nije pridružio krivičnom gonjenju, dok je kao otežavajuću okolnost cijenio raniju osuđivanost optuženog, pa ga je osudio na kaznu zatvora u trajanju od deset mjeseci, pri čemu su primjenjene odredbe o ublažavanju kazne iz čl.45 i 46 KZ. Ovakva ublažena zatvorska kazna je po stanovištu suda adekvatna težini učinjenog krivičnog djela i ličnosti optuženog, pa  sud smatra da će se upravo ovako izrečenom kaznom zatvora ostvariti svrha kažnjavanja iz čl.32 KZ-a, odnosno da će se ovakvom kaznom dovoljno uticati na okrivljenog da ubuduće ne vrši ovakva ili slična krivična djela, kao i na potencijalne učinioce krivičnih djela, a u okviru opšte svrhe izricanja krivičnih sankcija propisane čl.4 KZ-a.</span>
</p>
<p class="p5"></p>
<p class="p5">
<span>Sud je na osnovu naprijed navedenih krivičnopravnih odredbe i odredbi čl. 2, 3, 4, 5, 8, 13, 15, 32, 33, 36, 42, 45, 46 Krivičnog zakonika i čl. 227, 229, 368 i 374 ZKP-a riješio kao u izreci.</span>
</p>
<p class="p5"></p>
<p class="p5">
<span>Sud je obavezao okrivljenog da na ime krivičnog postupka uplati iznos od 27,50 €  (troškovi vještaka finansijske struke)i na ime sudskog paušala iznos od 30,00 eura, a sve u roku od 15 dana od dana pravosnažnosti presude u korist Budžeta Crne Gore na žiro račun Osnovnog suda Kotor br. 832-16-52, a dokaz o uplati potrebno je da dostavi ovom sudu s pozivom na broj K.474/12/12.</span>
</p>
<p class="p5"></p>
<p class="p4">
<span>OSNOVNI SUD U KOTORU</span>
</p>
<p class="p4">
<span>Dana, 12.03.2013.g.</span>
</p>
<p class="p5">
<span>Zapisničar						                           S U D I J A</span>
</p>
<p class="p5">
<span>Tamara Počanić 						         Danijela Samardžić s.r.</span>
</p>
<p class="p5"></p>
<p class="p5">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 15 dana od dana prijema, a preko ovog suda. </span>
</p>
<p class="p5">
<span>DNA: ODT, opt., u spise.</span>
</p>
<p class="p2"></p>
<p class="p2"></p>
<p class="p2"></p>


</body>
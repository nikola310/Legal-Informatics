<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{color:#000000;font-family:'Arial'}
.span4{;font-family:'Arial';font-style:italic }
.span5{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.226/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">    U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU,</span><span class="span2"> </span><span class="span3">sudija Tamara Spasojević, kao sudija pojedinac, sa zapisničarom Zoricom Ivanović, u krivičnom predmetu optuženog M. Dž., zbog krivičnog djela teško djelo protiv bezbjednosti javnog saobraćaja iz čl.348 st.3 </span><span class="span2">u vezi čl.339 st.3 u vezi st.1</span><span class="span3"> Krivičnog zakonika Crne Gore</span><span class="span2">, po optužnom predlogu Osnovnog državnog tužilaštva u B. Kt.br.... od 26.10.2016.godine, nakon glavnog i javnog pretresa održanog dana 19.07.2018.godine u prisustvu</span><span class="span4"> </span><span class="span2">zastupnika optužbe, državnog tružioca u Osnovnom državnom tužilaštvu u B. N. A., optuženog i branioca optuženog, M. M., advokata iz B., dana 24.07.2018.godine donio je i javno objavio, s l e d e ć u</span>
</p>
<p>&nbsp;</p>
<p style="text-align:center;">
<span class="span1">P  R E S U D U</span>
</p>
<p>&nbsp;</p>
<p>
<span class="span1">Optuženi,</span>
</p>
<p>
<span class="span1"></span>
</p>
<p>
<span class="span1"></span><span class="span1">M. DŽ.</span><span class="span2"> (JMBG ...) od oca S. i majke R. rođene P., rođen 10.05.1969.godine u B., sa prebivalištem u B., D. P., državljanin C. G., sa završenom osnovnom školom, vozač, oženjen, otac dvoje djece, neosuđivan,  </span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span2">Zato što je,</span>
</p>
<p>&nbsp;</p>
<p>
<span class="span2">Dana 01.09.2016.godine, u 19,19 časova, u ul.J. T. u B., upravljajući u saobraćaju pmv marke »M.«, reg.ozn. BR ..., iz pravca D. z. u pravcu mosta na »Ž.«, ne pridržavajući se saobraćajnih propisa ugrozio saobraćaj i doveo u opasnost život oštećenog P. N., olako držeći da do posljedice neće doći, na način što je protivno odredbi čl.26 st.2  ZOBS-a na putevima (Službeni list 33/12) dolaskom na kritično mjesto, započeo radnju skretanja sa vozilom u lijevo u namjeri da skrene ka staroj benzinskoj pumpi, iako se nije uvjerio da takvu radnju može učiniti na bezbjedan način, pri čemu je doveo svoje vozilo u poziciju fizičke prepreke u trenutku kada se kolovoznom trakom iz suprotnog smjera propisno kretao motocikl marke »BMW« reg oznaka BG ..., kojim je upravljao oštećeni P. N., kojom prilikom je došlo do kontakta prednjeg desnog dijela vozila »M.« sa prednjim dijelom motocikla, kojom prilikom je oštećeni P. N. bio odbačen preko haube motora putničkog vozila, a zatim je pao na površinu kolovoza i tom prilikom zadobio tešku tjelesnu povredu u vidu preloma čunaste kosti desnog ručja, prelom baze gornjeg članka lijevog palca, oguljotinu kože u predijelu lijevog Iakta, zahvatajući i lijevu podlakticu premjera 15x5 cm, krvni podiiv kože u predjelu desne nadkoljenice sa otokom u predjelu desne nadkoljenice, </span>
</p>
<p>&nbsp;</p>
<p>
<span class="span2">- čime je izvršio krivično djelo – teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore </span>
</p>
<p>&nbsp;</p>
<p>
<span class="span2">Pa mu sud primjenom čl. 2, 4, </span><span class="span3">5, 16, 32, </span><span class="span2">36, 42, 52, 53 i 54 Krivičnog zakonika i čl. </span><span class="span2">226, 229 i 374  Zakonika o krivičnom postupku</span><span class="span2">, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span></span><span class="span2">Svjedok oštećeni P. N. se radi ostvarivanja imovinsko pravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span2">Optuženi je dužan da plati troškove krivičnog postupka u iznosu od 473,00 eura, a na ime sudskog paušala iznos od 30,00 eura, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>
<span class="span1">                                      </span><span class="span5">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužioca iz B. Kt.br.... od 26.10.2016.godine, stavljeno je na teret optuženom M. Dž. izvršenje krivičnog djela - teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1</span><span class="span3"> Krivičnog zakonika Crne Gore</span><span class="span2">, na način kao u izreci presude. Zastupnik optužbe je na glavnom pretresu dana 19.07.2018.godine precizirao dispozitiv optužnog predloga na način kao u izreci presude. </span>
</p>
<p>&nbsp;</p>
<p>
<span class="span3">Optuženi M. Dž. je u svojoj odbrani naveo da se dana 01.09.2016.godine, negdje oko 18,00 do 19,00 časova kretao svojim pmv marke „M.“, reg. ozn. BR ..., iz pravca D. z. u pravcu stare benzinske pumpe. On se sa vozilom prvo kretao desnom kolovoznom trakom, a kada je bio u blizini benzinske pumpe, započeo je skretanje ulijevo sa vozilom, jer je imao namjeru da natoči gorivo na benzinskoj pumpi. Kada je sa vozilom prešao na lijevu kolovoznu traku, motocikl je iz pravca Šušnja započeo zaobilaženje vozila koja su se kretala ispred njega, na kolovoznoj traci koja njemu pripada i direktno je udario u njegovo vozilo, bez pokušaja da se zaustavi. Do kontakta je došlo više na lijevoj ivici puta, gledano iz pravca B. u pravcu S.. Navodi da je on presjekao putanju kretanja motocikla svojim vozilom, jer je do kontakta došlo na desnoj kolovoznoj traci, gledano iz pravca S. u pravcu B., ali je motociklista zaobišao neka vozila koja su bila ispred njega, prije nego što je došlo do kontakta sa njegovim vozilom. Tom prilikom, nakon što je došlo do kontakta motocikla sa prednjim dijelom njegovog vozila, motociklista je preletio preko njegovog vozila, odnosno haube i pao je po lijevoj strani njegovog vozila. Izašao je iz vozila, otvorio je staklo na kacigi i pokušao je da razgovara sa oštećenim. To lice je bilo u svjesnom stanju, nakon čega je došla policija i hitna služba i isti je transportovan do Opšte bolnice u B.. Tog dana je padala kiša i kolovoz je bio mokar. Policija je odmah došla na lice mjesta i policajci su odmah uzeli podatke o svim licima koji su učestvovali u nezgodi. Niko nije bio prisutan u </span><span class="span3">momentu kada je policija došla, osim što se zaustavilo lice na motociklu koji je bio prijatelj povrijeđenog ili je kolega povrijeđenog, koji je parkirao motocikl van saobraćajne trake. Naveo je da je bila kolona vozila iz pravca S. u pravcu B., koja je bila ispred motocikla, a u toj koloni je bio i jedan njegov poznanik B. E., koji je vozio iz pravca S. u pravcu B. i on je vidio šta se sve desilo, bio je prisutan kada je policija došla. On policiji nije rekao za to lice da je to vidjelo, a naglašava da je sve moglo da vidi samo lice koje je bilo u vozilu prvo ispred njegovog vozila, ali on ne zna koje je to vozilo, kako je B. mogao da vidi šta se desilo takođe mu nije jasno, jer je, kako mu je rekao, ispred njega bila kolona vozila. Na glavnom pretresu od 16.03.2018.godine izjavio je </span><span class="span3">u svemu kao na zapisniku kod ODT iz B. od 07.10.2017.godine, uz dopunu da je motociklista na glavi imao kacigu, on mu je lično prišao dok je ležao na asfaltu i otvorio je dugme sa strane za staklo sa kacige kako bi mu omogućio da lakše diše, ističe da taj čovjek nije imao naočare za vid u tom trenutku, a narednog dana kada su došli u tužilaštvo radi davanja izjave, vidio je da motociklista nosi naočare za vid sa velikom dioptrijom jer su mu stakla od naočara bila baš debela. Pitao ga je zašto nije imao naočare za vid kada je nosio moticikl, a on je njemu rekao da je to njegova stvar jer je on po struci optičar i na tome sa završila sva njihova priča. Ovo priča iz razloga što misli da on uopšte nije dobro vidio tog dana kada se desila saobraćajna nezgoda, jer nije imao naočare za vid. Tog dana je padala jaka kiša i bili su loši uslovi za vožnju, iako se radiloo letnjem periodu. </span>
</p>
<p>&nbsp;</p>
<p>
<span class="span3">U dokaznom postupku sud je proveo sledeće dokaze: na saglasan predlog stranaka pročitani su iskazi svjedoka oštećenog </span><span class="span3">P. N. dat na zapisniku Kri.br.... od 02.09.2016.godine i svjedoka I. G. dat na zapisniku Kri.br.... od 02.09.2016.godine, pročitan je zapisnik o uvidjaju saobraćajne nezgode broj ... od 02.09.2016.godine, izvještaj ljekara specijaliste JZU Opšta bolnica B. na ime P. N. broj ... od 01.09.2016.godine, br.... od 01.09.2016.godine i broj ... od 01.09.2016.godine, zapisnik o izvršenoj kontroli prisustva alkohola u organizmu od 01.09.2016.godine izdat na ime P. N., zapisnik o izvršenoj kontroli prisustva alkohola u organizmu od 01.09.2016.godine izdat na ime M. Dž., nalaz vještaka medicinske struke dr. K. N. od 07.09.2016.godine, nalaz vještaka saobraćajne struke M. Š. Kt.br.... od 12.09.2016.godine, dopunski nalaz vještaka saobraćajne struke M. Š. Kt.br.... od 19.10.2016.godine, izvod iz registra kaznenih evidencija Ministarstva pravde CG broj KE ... od 16.03.2018.godine, pribavljen putem PRIS-a i pročitana je druga dopuna nalaza i mišljenja vještaka saobraćajne struke M. Š. od maja 2018.godine. </span>
</p>
<p>&nbsp;</p>
<p>
<span class="span3">Iz iskaza svjedoka oštećenog </span><span class="span3">P. N. datog na zapisniku Kri.br.... od 02.09.2016.godine utvrđeno je da je on učesnik saobraćajne nezgode koja se dogodila 01.09.2016.godine oko 18,50 časova, u ulici J. T., u blizini stare benzinske pumpe. Često dolazi u B., upravlja motociklom i vlasnik je motocikla BMW reg. oznake BG .... Poznaje saobraćajne uslove u B., obzirom da je padala kiša i da je kolovoz bio klizav, kretao se brzinom otprilike između 30-40 km/h iz pravca S. u pravcu semafora u blizini R. k., sa namjerom da skrene prema putničkom terminalu. Odjednom vozilo iz suprotnog smjera, misli da se radi o M. karavanu, skrenulo je na njegovu kolovoznu traku, vjerovatno sa namjerom da skrene na benzinsku pumpu. To vozilo je skrenulo naglo ulijevo i njemu presjeklo put, tako da nije uspio da na vrijeme zaustavi svoj motocikl i došlo je do kontakta sa prednjom desnom stranom vozila kojim je upravljao M. Dž.. Napominje da se kretao sredinom svoje saobraćajne trake. U toj saobraćajnoj nezgodi je zadobio prelom desne šake </span><span class="span3">kao i više manjih povreda o kojima posjeduje medicinsku dokumentaciju koju dostavlja kao dokaz. Iza njega, dok je upravljao sa motociklom, nalazio se njegov prijatelj G. I., koji se kretao sa svojim vozilom, tako da je on svjedok ove saobraćajne nezgode i može potvrditi kako se odigrala saobraćajna nezgoda. Što se tiče motocikla kojim je upravljao, na njemu je totalna šteta, nije u voznom stanju, radi se o motociklu velike vrijednosti. Kao oštećeni se pridružuje krivičnom gonjenju i postavlja imovinskopravni zahtjev čiju visinu nije precizirao.  </span>
</p>
<p>&nbsp;</p>
<p>
<span class="span3">Iz iskaza svjedoka I. G. datog na zapisniku Kri.br.... od 02.09.2016.godine, utvrđeno je da se on kritične prilike kretao iza motocikla oštećenog P. N., koji je njegov prijatelj i sa kojim je imao namjeru da se ukrca na brod i otputuju za I.. Kretali su se ulicom J. T. iz pravca S. u pravcu R. k. i odjednom je iz suprotnog smjera vozilo marke M. karavan skrenulo na njihovu kolovoznu traku i presjeklo put njegovom prijatelju P. N. koji se nalazio u koloni ispred njega. Došlo je do fizičkog kontakta, jer N. nije bio u poziciji da zaustavi motocikl, jer je to vozilo iznenada skrenulo. Obzirom na vremenske uslove, kretali su se čak brzinom ispod dozvoljene, jer je kolovoz bio mokar. Vozilo M. kojim je upravljao M. Dž. se gotovo cijelom širinom nalazilo na njihovoj saobraćajnoj traci, iz kog razloga je N. udario u njegovu prednju desnu stranu. Nakon kontakta, N. je pao sa motocikla, prebacio se preko šoferšajbne vozila marke M., preko krova i pao na suprotnu stranu vozila. Tom prilikom je zadobio teške tjelesne povrede. Tom prilikom i on i N. su se kretali sredinom njihove kolovozne trake. </span>
</p>
<p>&nbsp;</p>
<p>
<span class="span3">Iz zapisnika o uvidjaju saobraćajne nezgode broj ... od 02.09.2016.godine utvrđeno je </span><span class="span3">vrijeme i mjesto saobraćajne nezgode, učesnici u saobraćajnoj nezgodi, opis lica mjesta i povrijeđena lica.</span>
</p>
<p>&nbsp;</p>
<p>
<span class="span3">Iz izvještaja ljekara specijaliste JZU Opšta bolnica B.na ime P. N. broj ... od 01.09.2016.godine, br.... od 01.09.2016.godine i broj ... od 01.09.2016.godine, </span><span class="span2">utvrdjene su povrede koje je isti zadobio, a navedena dokumentacija je bila predmet medicinskog vještačenja. </span>
</p>
<p>&nbsp;</p>
<p>
<span class="span3">Iz zapisnika o izvršenoj kontroli prisustva alkohola u organizmu od 01.09.2016.godine izdatog na ime P. N., utvrđeno je da je kod istog prilikom </span><span class="span2">kontrole alkotestom marke D., tip A., fab.br...., konstatovano da ima 0,00 g/kg alkohola u organizmu.</span>
</p>
<p>&nbsp;</p>
<p>
<span class="span3">Iz zapisnika o izvršenoj kontroli prisustva alkohola u organizmu od 01.09.2016.godine izdatog na ime M. Dž., utvrđeno je da je kod istog prilikom </span><span class="span2">kontrole alkotestom marke D., tip ..., fab.br...., konstatovano da ima 0,00 g/kg alkohola u organizmu.</span>
</p>
<p>&nbsp;</p>
<p>
<span class="span3">Iz nalaza vještaka medicinske struke dr. K. N. od 07.09.2016.godine, utvrđeno je da je P. N. zadobio sljedeće tjelesne povrede: prelom čunaste kosti desnog ručja, prelom baze gornjeg članka lijevog palca, oguljotina kože u predjelu lijevog lakta, zahvatajući i lijevu podlakticu promjera 15x5 cm, krvni podliv kože u predjelu desne nadkoljenice sa otokom u predjelu desne nadkoljenice. Navedene povrede predstavljaju u vrijeme nanošenja, skupno procijenjeno, tešku tjelesnu povredu i nastale su uslijed kontakta P. N. i predmetnog putničkog motornog vozila, te uslijed njegovog pada sa motocikla i kontakta sa podlogom. Prelom čunaste </span><span class="span3">kosti desnog ručja i prelom baze gornjeg članka lijevog palca predstavljaju u vrijeme nanošenja, sami za sebe, pojedinčano procijenjeni, tešku tjelesnu povredu, dok oguljotina kože u predjelu lijevog lakta, zahvatajući i lijevu podlakticu i krvni podliv kože u predjelu desne nadkoljenice sa otokom u predjelu desne nadkoljenice, predstavljaju u vrijeme nanošenja, same za sebe, pojedinčano procijenjeni, laku tjelesnu povredu.  </span>
</p>
<p>&nbsp;</p>
<p>
<span class="span3">Iz nalaza vještaka saobraćajne struke M. Š. Kt.br.... od 12.09.2016.godine, </span><span class="span2">utvrđeno je da na osnovu podataka od značaja za utvrdjenje uzroka ove nezgode i rezultata analize dinamike nezgode, proizilazi sledeće: motocikl marke “BMW“ reg.oznake BG ..., posjedovao je brzinu kretanja oko 60 km/h. Putničko motorno vozilo marke “M.” reg.oznake BR ..., voženo je brzinom do 23 km/h. Fizički kontakt izmedju motocikla marke “BMW” reg.oznake BG ... i putničkog motronog vozila marke “M.” reg.oznake BR ..., ostvaren je na prostoru desne kolovozne trake smjera kretanja motocikla ili na prostoru lijeve kolovozne trake smjera kretanja putničkog vozila, a na način što je motociklo svojim prednjim krajem naletjelo na prednju desnu stranu putničkog vozila u trenutku kada se motociklo nalazilo u kretanju, a na udaljenosti od desne ivice kolovoza smjera kretanja oko 1,2 metra. Nakon ovog kontakta usled stvorenog usporenja i otpora, pod dejstvom inercionih sila, vozač motocikla “preletio” je preko haube motora putničkog vozila, nakon čega je pao na površinu kolovoza i zadobio laku tjelesnu povredu. Vozač sa motociklom nalazio se na prostornoj udaljenosti 22 metra prije tačke fizičkog kontakta sa putničkim vozilom u trenutku stvorene incidentne situaciju, pa je mogao zaustaviti motociklo odnosno izbjeći nezgodu da se sa motociklom kretao brzinom do 38 km/h, što znači da prekoračenje dozvoljene brzine kretanja od strane vozača motocikla ne stoji u uzročnoj vezi sa nastalom nezgodom, već predstavlja faktor doprinosa povećanju nastalih posljedica u ovoj nezgodi u odnosu na posljedice koje bi nastale i da se sa motociklom kretao u granicama dozvoljene brzine čak i pri brzini od 40 km/h. Na osnovu prednjeg nalaza i mišljenja, rezultira zaključak vještaka da je do predmetne nezgode došlo usled propusta u vožnji od strane vozača putničkog motornog vozila marke “M." reg.oznake BR ..., uz značajan doprinos nastalim posljedicama i od strane vozača motocikla marke “BMW“ reg.oznake BG .... Vozač putničkog motornog vozila marke “M.” reg.oznake BR ... nije održavao bezbijedni smjer kretanja vozila, desnom stranom kolovoza u smjeru kretanja, već je prilikom savladjivanja kritičnog poteza ulice J. T., a u fazi mimoilaženja sa motociklom marke “BMW” koje se kretalo iz suprotnog smjera kretanja i to u trenutku kada se motocikl nalazio na opasnoj prostornoj udaljenosti sa vozilom kojim je upravljao skrenuo je sa prostora desne na prostor lijeve kolovozne trake u smjeru kretanja i doveo vozilo u poziciju fizičke prepreke vozaču motocikla, usled čega je došlo do fizičkog kontakta prednjeg kraja motocikla i prednjeg desnog kraja putničkog vozila na prostoru lijeve kolovozne trake, smjera kretanja putničkog vozila, nakon čega je vozač motocikla "preletio” preko haube motora putničkog vozila, a zatim pao na površinu kolovoza i zadobio povredu. Taj propust u vožnji vozača ovog vozila stoji isključivo u uzročnoj vezi sa nastalom nezgodom. Vozač sa motociklom marke “BMW” reg.oznake BG ..., kretao se većom od dozvoljene brzine kretanja. Medjutim, nije mogao izbjeći nezgodu i da se sa motociklom kretao manjom od dozvoljene brzine kretanja, ali bi posljedice u ovoj nezgodi bile manje u odnosu na posljedice koje bi nastale da se sa motociklom kretao u granicama dozvoljene brzine, što znači da ovaj propust u vožnji </span><span class="span2">predstavlja doprinos povećanju nastalih posljedica nezgode, ali ne stoji u uzročnoj vezi sa istom.</span>
</p>
<p>&nbsp;</p>
<p>
<span class="span3">Iz dopunskog nalaza vještaka saobraćajne struke M. Š. Kt.br.288/2016 od 19.10.2016.godine,</span><span class="span2"> utvrđeno je da je njegov konačni zaključak, a na</span><span class="span2">kon ponovnog proučavanja spisa predmeta, uz respekciju prikaza toka nezgode od strane vozača vozila marke “M.” </span><span class="span2">reg. oznake</span><span> </span><span class="span2">BR ..., vještak je naveo da ostaje u cjelosti pri datom nalazu i mišljenju da je do nezgode došlo usled propusta u vožnji od strane vozača putničkog motornog vozila marke ”M.” reg.oznake BR ... uz značajan doprinos nastalim posljedicama i od strane vozača motocikla marke “BMW” reg.ozanake BG .... Vozač putničkog motornog vozila marke “M.” reg.oznake BR ..., nije održavao bezbijedni smjer kretanja vozila desnom stranom kolovoza u smjeru kretanja, već je prilikom savladjivanja kritičnog poteza ulice J. T., a u fazi mimoilaženja sa motociklom marke “BMW” koje se kretalo iz suprotnog smjera kretanja, a u trenutku kada se motocikl nalazio na opasnoj prostornoj udaljenosti, sa vozilom kojim je upravljao skrenuo je sa prostora desne na prostor lijeve kolovozne trake, u smjeru kretanja i doveo vozilo u poziciju fizičke prepreke vozaču motocikla marke “BMW” reg.oznake BG ..., usled čega je došlo do fizičkog kontakta prednjeg kraja motocikla i prednjeg desnog kraja putničkog vozila na prostoru lijeve kolovozne trake, smjera kretanja putničkog vozila, nakon čega je vozač motocikla marke “BMW” preletio preko haube motora putničkog vozila, a zatim pao na površinu kolovoza i zadobio laku tjelesnu povredu. Znači, nije ustupio prvenstvo prolaza vozaču motocikla, te taj propust u vožnji ovog vozača stoji isključivo u uzročnoj vezi sa navedenom nezgodom. Vozač sa motociklom marke “BMW” reg.oznake PG ..., kretao se većom od dozvoljene brzine kretanja na kritičnom potezu ulice, ali nije mogao izbjeći nezgodu i da se sa motociklom kretao manjom od dozvoljene brzine kretanja, s tim što bi posljedice u ovoj nezgodi bile manje u odnosu na posljedice koje bi nastale da se motociklom kretao u granicama dozvoljene brzine. Propust u vožnji od strane vozača motocikla predstavlja doprinos povećanju nastalih posljedica u ovoj nezgodi, ali ne stoji u uzročnoj vezi nastanka iste.</span>
</p>
<p>&nbsp;</p>
<p>
<span class="span3">Iz druge dopune nalaza i mišljenja vještaka saobraćajne struke M. Š. od maja 2018.godine</span><span class="span2"> utvrđeno je da na</span><span class="span2"> osnovu ukupnog fonda podataka iz spisa predmeta i rezultata analize dinamike nezgode, proizilazi da vještak ostaje u cjelosti pri datom nalazu i mišljenju od septembra 2016.godine, da je do nezgode došlo usled propusta u vožnji od strane vozača putničkog motornog vozila marke “M." reg. oznake BR ... uz značajan doprinosa povećanju nastalih posljedica usled učinjenog propusta u vožnji od strane vozača motocikla marke “BMW” reg.oznake BG .... Vozač putničkog motornog vozila marke “M.” reg. oznake BR ..., nije održavao bezbijedni smjer kretanja vozila desnom stranom kolovoza u smjeru kretanja, već je prilikom savladjivanja kritičnog poteza ulice J. T., a u fazi mimoilaženja sa motociklom marke “BMW” reg.ozake BG ... koje se kretalo iz suprotnog smjera kretanja, a u trenutku kada se motocikla nalazilo na opasnoj prostornoj udaljenosti sa vozilom kojim je upravljao skrenuo je sa prostora desne na prostor lijeve kolovozne trake u smjeru kretanja i doveo vozilo u poziciju fizičke prepreke, vozaču motocikla “BMW”, usled čega je došlo do fizičkog kontakta prednjeg kraja motocikla i prednjeg desnog kraja putničkog motornog vozila na prostoru lijeve kolovozne trake smjera kretanja putničkog vozila, nakon čega je vozač motocikla “preletio” preko haube motora putničkog vozila, a zatim nekontrolisano pao na površinu kolovoza i zadobio tešku tjelesnu povredu. Znači, </span><span class="span2">nije ustupio prvenstvo prolaza vozaču motocikla, pa ovaj propust u vožnji vozača ovog vozila stoji isključivo u uzročnoj vezi sa navedenom nezgodom. Vozač sa motociklom marke “BMW” reg.oznake BG ... kretao se većom od dozvoljene brzine kretanja na kritičnom potezu ulice. Medjutim, nije mogao izbjeći nezgodu i da se sa motociklom kretao u granicama dozvoljene brzine, s tim što bi posljedice u ovoj nezgodi bile manje u odnosu na posljedice koje bi nastale i da se sa motociklom kretao u granicama dozvoljene brzine. Znači, propusti u vožnji od strane vozača motocikla predstavljaju doprinos povećanju nastalih posljedica u ovoj nezgodi, ali ne stoji u uzročnoj vezi sa nastalom nezgodom. </span>
</p>
<p>&nbsp;</p>
<p>
<span class="span3">Iz izvoda iz registra kaznenih evidencija Ministarstva pravde CG broj KE ... od 16.03.2018.godine, pribavljen putem PRIS-a utvrđeno je da M. Dž. nije osuđivan.</span>
</p>
<p>&nbsp;</p>
<p>
<span class="span3">Ocjenom dokaza izvedenih na glavnom pretresu, svakog pojedinačno i u međusobnoj povezanosti, na nesumnjiv način je utvrđeno da je optuženi M. Dž. izvršio krivično djelo – teško djelo protiv bezbjednosti javnog saobraćaja iz čl.348 st.3 u vezi čl.339 u vezi čl.1 Krivičnog zakonika Crne Gore, na način predstavljen u izreci presude.</span>
</p>
<p>&nbsp;</p>
<p>
<span class="span3">U postupku je utvrđeno da je dana 01.09.2016.godine, u 19,19 časova, u ul.J. T. u Baru, došlo do saobraćajne nezgode na način što je optuženi M. Dž., upravljajući pmv marke „M.“ reg. oznaka BR ..., iz pravca D. z. u pravcu mosta na „Ž.“, započeo radnju skretanja sa vozilom u lijevo u namjeri da skrene ka staroj benzinskoj pumpi, pri čemu je doveo svoje vozilo u poziciju fizičke prepreke u trenutku kada se kolovoznom trakom iz suprotnog smjera propisno kretao motocikl marke „BMW“, reg.oznaka BG ..., kojim je upravljao oštećeni P. N., kojom prilikom je došlo do kontakta prednjeg desnog dijela vozila „M.“ sa prednjim dijelom motocikla</span><span class="span2">, kojom prilikom je oštećeni P. N. bio odbačen preko haube motora putničkog vozila, a zatim je pao na površinu kolovoza i zadobio tešku tjelesnu povredu</span><span class="span2">. </span><span class="span2">Povrede oštećenog P. N. su detaljno opisane u nalazu i mišljenju vještaka medicinske struke</span><span class="span3"> dr.K. N.</span><span class="span3"> od 07.09.2016.godine,</span><span class="span3"> </span><span class="span2">koji je izrađen na osnovu navedene medicinske dokumentacije, a koji nalaz i mišljenje je sud u cjelosti prihvatio kao stručan, jasan i objektivan, iz kog razloga mu je poklonio punu vjeru.</span>
</p>
<p>&nbsp;</p>
<p>
<span class="span2">Optuženi je saobraćajnu nezgodu prouuzrokovao postupajući suprotno odredbi člana 26 stav 2 Zakona o bezjednosti saobraćaja na putevima kojom je  predviđeno da vozаč koji nаmjerаvа dа pomjeri vozilo udesno ili ulijevo, promijeni sаobrаćаjnu trаku, pretiče, obilаzi, zаustаvi, skrene, okrene se polukružno, vozi unаzаd, prestroji se ili da izvrši drugu sličnu radnju, tаkvu rаdnju može dа otpočne sаmo аko se uvjerio dа to može dа učini nа bezbjedаn nаčin.</span>
</p>
<p>&nbsp;</p>
<p>
<span class="span2">Naime, iz nalaza i mišljenja vještaka saobraćajne struke M. Š., k</span><span class="span3">oji je sud </span><span class="span2">cjenio kao jasan, stručan i objektivan, iz kog razloga mu je poklonio punu vjeru i koji je u svemu saglasan sa </span><span class="span2">pisanim dokazima i to </span><span class="span3">zapisnikom o uvidjaju saobraćajne nezgode broj ... od 02.09.2016.godine</span><span class="span2">, proizilazi da je do predmetne nezgode došlo usled propusta u vožnji od strane vozača putničkog motornog vozila marke “M." reg.oznake BR ..., ovdje optuženog, jer isti nije održavao bezbijedni smjer kretanja vozila desnom stranom kolovoza u smjeru kretanja, već je prilikom savladjivanja kritičnog poteza ulice J. T., a u fazi mimoilaženja sa motociklom marke “BMW” koje </span><span class="span2">se kretalo iz suprotnog smjera kretanja i to u trenutku kada se motocikl nalazio na opasnoj prostornoj udaljenosti sa vozilom kojim je upravljao skrenuo je sa prostora desne na prostor lijeve kolovozne trake u smjeru kretanja i  doveo svoje vozilo u poziciju fizičke prepreke vozaču motocikla, usled čega je došlo do fizičkog kontakta prednjeg kraja motocikla i prednjeg desnog kraja putničkog vozila na prostoru lijeve kolovozne trake, smjera kretanja putničkog vozila, nakon čega je vozač motocikla "preletio” preko haube motora putničkog vozila, a zatim pao na površinu kolovoza i zadobio povredu. Taj propust u vožnji optuženog stoji isključivo u uzročnoj vezi sa nastalom nezgodom. Vozač sa motociklom marke “BMW” reg.oznake BG ..., kretao se većom od dozvoljene brzine kretanja, medjutim nije mogao izbjeći nezgodu i da se sa motociklom kretao manjom od dozvoljene brzine kretanja, ali bi posljedice u ovoj nezgodi bile manje u odnosu na posljedice koje bi nastale da se sa motociklom kretao u granicama dozvoljene brzine, što znači da taj propust u vožnji predstavlja doprinos povećanju nastalih posljedica nezgode, ali ne stoji u uzročnoj vezi sa istom. Nakon</span><span class="span1"> </span><span class="span2">osnovnog nalaza i mišljenja, vještak je dao dva dopunska nalaza i mišljenja, a imajući u vidu odbranu optuženog, navodeći</span><span class="span2"> da ostaje u cjelosti pri osnovnom nalazu i mišljenju da je do nezgode došlo iz razloga što optuženi nije ustupio prvenstvo prolaza vozaču motocikla, pa ovaj propust u vožnji optuženog stoji isključivo u uzročnoj vezi sa navedenom nezgodom, da se vozač sa motociklom marke “BMW” reg.oznake BG ... kretao se većom od dozvoljene brzine kretanja na kritičnom potezu ulice, ali da nije mogao izbjeći nezgodu i da se sa motociklom kretao u granicama dozvoljene brzine, s tim što bi posljedice u ovoj nezgodi bile manje u odnosu na posljedice koje bi nastale i da se sa motociklom kretao u granicama dozvoljene brzine, što znači da propust u vožnji od strane vozača motocikla predstavljaju doprinos povećanju nastalih posljedica u ovoj nezgodi, ali ne stoji u uzročnoj vezi sa nastalom nezgodom. </span>
</p>
<p>&nbsp;</p>
<p>
<span class="span2">Optuženi M. Dž. je u svojoj  odbrani naveo, opisujući tok nezgode da se kretao iz pravca D. z. u pravcu stare benzinske pumpe desnom kolovoznom trakom, a da je započeo skretanje u lijevo kada je bio u blizini benzinske pumpe jer je imao namjeru da natoči gorivo. Kada je sa vozilom prešao na lijevu kolovoznu traku, motocikl je iz suprotnog pravca započeo zaobilaženje vozila koja su se kretala ispred njega, na kolovoznoj traci koja njemu pripada i direktno je udario u njegovo vozilo, bez pokušaja da se zaustavi. Ne spori da je on presjekao putanju kretanja motocikla svojim vozilom, jer je do kontakta došlo na desnoj kolovoznoj traci, gledano iz pravca S. u pravcu B., ali ističe da je motociklista zaobišao neka vozila koja su bila ispred njega, prije nego što je došlo do kontakta sa njegovim vozilom.  </span>
</p>
<p>&nbsp;</p>
<p>
<span class="span2">Sud odbrani optuženog nije poklonio vjeru, cjeneći je kao neuvjerljivu, nelogičnu i očito datu sa namjerom izbjegavanja krivice. Odbrana optuženog opovrgnuta je iskazom svjedoka oštećenog </span><span class="span3">P. N., kao i iskazom svjedoka I. G., čije iskaze je sud cjenio kao jasne, detaljne i međusobno saglasne, iz kog </span><span class="span2">razloga im je poklonio punu vjeru.</span><span class="span1"> </span><span class="span2">Oštećeni je u svom iskazu naveo da se kritične prilike kretao iz pravca S. u pravcu semafora u blizini R. k., da se kretao sredinom saobraćajne trake, kada je odjednom vozilo iz suprotnog smjera naglo skrenulo na njegovu kolovoznu traku, presjeklo mu put tako da nije uspio da na vrijeme zaustavi svoj motocikl i došlo je do kontakta sa prednjom desnom stranom vozila kojim je upravljao optuženi. Navedeno je potvrdio i svjedok </span><span class="span3">I. G., koji se kritične prilike kretao iza motocikla oštećenog P. N. i koji je vidio da je odjednom iz suprotnog </span><span class="span3">smjera, vozilo marke M. karavan skrenulo na njihovu kolovoznu traku i presjeklo put oštećenom P. N. koji se nalazio u koloni ispred njega, došlo je do fizičkog kontakta, jer oštećeni P. N. nije bio u poziciji da zaustavi motocikl jer je to vozilo iznenada skrenulo, gotovo cijelom širinom se nalazilo na njihovoj saobraćajnoj traci, iz kog razloga je oštećeni udario u njegovu prednju desnu stranu, pao sa motocikla, prebacio se preko šoferšajbne vozila marke M., preko krova i pao na suprotnu stranu vozila. Dovodeći u vezu iskaze svjedoka oštećenog P. N. i svjedoka I. G. sa osnovnim i dopunskim nalazima sudskog vještaka saobraćajne struke M. Š., sud nesumnjivo zaključuje da svjedok oštećeni nije vršio radnju zaobilaženja drugih vozila prije same nezgode, kako to tvrdi optuženi u svojoj odbrani, obzirom da je do kontakta došlo na desnoj saobraćajnoj traci, gledano u odnosu na pravac kretanja oštećenog i do kontakta sa prednjom desnom stranom vozila kojim je upravljao optuženi, pa nema logike u odbrani optuženog da je oštećeni zaobilazio druga vozila.</span>
</p>
<p>&nbsp;</p>
<p>
<span class="span2">Shodno navedenom, jasno je utvrđeno da je optuženi M. Dž. saobraćajnu nezgodu prouzrokovao postupajući protivno navedenoj zakonskoj odredbi, jer je </span><span class="span2">dolaskom na kritično mjesto započeo radnju skretanja sa vozilom u lijevo u namjeri da skrene ka staroj benzinskoj pumpi, iako se nije uvjerio da takvu radnju može učiniti na bezbjedan način, pri čemu je doveo svoje vozilo u poziciju fizičke prepreke u trenutku kada se kolovoznom trakom iz suprotnog smjera propisno kretao motocikl marke »BMW« reg oznaka BG ..., kojim je upravljao oštećeni P. N., kojom prilikom je došlo do kontakta prednjeg desnog dijela vozila »M.« sa prednjim dijelom motocikla, kojom prilikom je oštećeni P. N. bio odbačen preko haube motora putničkog vozila, a zatim je pao na površinu kolovoza i tom prilikom zadobio tešku tjelesnu povredu.</span>
</p>
<p>&nbsp;</p>
<p>
<span class="span2">Optuženi M. Dž. je bio svjestan da usled svog načina vožnje može ugroziti bezbjednost saobraćaja,odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na osnovno krivično djelo ugrožavanje javnog saobraćaja iz čl.339 st.3 Krivičnog Zakonika Crne Gore, optuženi je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda kod oštećenog P. N., a optuženi je u odnosu na nastalu težu posledicu postupao sa nehatom. Kako je utvrdjeno da je optuženi ostvario sva subjektivna i objektivna obilježja krivičnog djela koje mu je stavljeno na teret to je i oglašen krivim.</span>
</p>
<p>&nbsp;</p>
<p>
<span class="span2">Odlučujući se za krivičnu sankciju prema optuženom M. Dž. sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je uzeo u obzir njegove porodične prilike, jer je otac dvoje djece i njegov raniji život jer nije osudjivan. </span><span class="span2">Otežavajućih okolnosti na strani optuženog nije bilo.</span><span class="span2"> </span><span class="span2">Imajući u vidu navedene olakšavajuće okolnosti, a u nedostatku otežavajućih okolnosti ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude prema optuženom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span>
</p>
<p>&nbsp;</p>
<p>
<span class="span2">Na osnovu čl.239 st.2 ZKP-a  oštećeni P. N. se </span><span class="span2">radi ostvarivanja imovinsko pravnog zahtjeva upućuje na parnični postupak, jer je postavio imovinsko pravni zahtjev u odnosu na optuženog koji nije precizirao. Kako oštećeni sudu nije </span><span class="span2">dostavio ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinsko pravni zahtjev ostvari u parničnom postupku.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka u zasniva se na odredbi čl.229 Zakonika o krivičnom postupku. Dosuđeni iznos se odnosi na troškove izrade osnovnog i dopunskih nalaza i mišljenja vještaka saobraćajne struke M. Š. u iznosu od 264,00 eura, nalaza i mišljenja vještaka medicinske struke dr. K. N. u iznosu od 209,00 eura i troškove rada suda u iznosu od 30,00 eura, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p>&nbsp;</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 24.07.2018.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1">                      S U D I J A, </span>
</p>
<p>
<span class="span1">Zorica Ivanović</span><span class="span1">               </span><span class="span1"></span><span class="span1">                                     Tamara Spasojević </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span><span class="span2"> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DN-a: </span>
</p>
<p>
<span class="span2">- ODT B.,  </span>
</p>
<p>
<span class="span2">- optuženom,</span>
</p>
<p>
<span class="span2">- braniocu, adv.M. M.</span>
</p>
<p>
<span class="span2">- u spise. </span>
</p>
<p>&nbsp;</p>
<p>&nbsp;</p>
<p>
<span class="span2">Po pravosnažnosti</span>
</p>
<p>
<span class="span2">-svjedoku oštećenom P. N..</span>
</p>
<p>&nbsp;</p>
<p>&nbsp;</p>
</div>
</div>


</body>
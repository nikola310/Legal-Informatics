<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:0.00625in;text-align:justify;hyphenate:auto;font-family:Arial;font-size:12pt;}
.p5{margin-right:0.25in;text-align:justify;hyphenate:auto;font-family:Arial;font-size:12pt;}
.p6{margin-right:0.25in;text-align:center;hyphenate:auto;font-family:Arial;font-size:12pt;}
.p7{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p8{text-indent:0.375in;text-align:center;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{margin-right:-0.25in;text-align:justify;hyphenate:auto;font-family:Arial;font-size:12pt;}
.p11{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{color:black;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span>K. br. 1098/12</span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog V. G., iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, rješavajući po optužnom predlogu ODT-a Podgorica Kt. br. 1195/12 od 10.10.2012. godine,  nakon održanog glavnog i javnog pretresa u prisustvu zastupnika optužbe Protić Jelene, savjetnika na radu kod ODT- a Podgorica i  okrivljenog, dana 10.04.2013 godine, donio je, a dana 11.04.2013 godine javno objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>V. G., JMBG ..., od oca S. i majke Lj., rođene O., rodjen ... godine, u P., sa prebivalištem u P. - ..., završio srednju školu, zaposlen u K.. oženjen, otac dvoje djece, srednjeg imovnog stanja, ranije neosudjivan</span><span class="s1">, </span>
</p>
<p class="p1"></p>
<p class="p1">
<span>K r i v    j e </span>
</p>
<p class="p1"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 30. aprila  2012. godine, oko 10:00 h, u ul. Kralja Nikole u Podgorici, ne pridržavajući se saobraćajnog propisa iz čl.119 st. 3 ZOBS-a, na putevima, tako ugrozio saobraćaj da je doveo u opasnost život i tijelo ljudi, na način što, upravljajući putničkim vozilom marke "Ford", reg. oznaka PG ..., u pravcu ul. Petra Prlje, na obilježenom pješačkom prelazu gdje saobraćaj nije regulisan uredjajima za davanje svjetlosnih saobraćajnih znakova, nije zaustavio svoje vozilo da bi propustio pješaka- oštećenog mldb. V. A., koji je prelazio kolovoz sa desne na lijevu stranu, gledano iz pravca kretanja okrivljenog, usled kojeg propusta je vozilom udario oštećenog, kojom prilikom je isti zadobio laku tjelesnu povredu u vidu krvnog podliva u predjelu lijeve nadlaktice, pri čemu je bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći. </span>
</p>
<p class="p3"></p>
<p class="p3">
<span>- čime je izvršio  krivično djelo ugrožavanje javnog saobraćaja  iz čl. 339 st. 3 u vezi st.1 Krivičnog zakonika,</span>
</p>
<p class="p3"></p>
<p class="p4">
<span>- pa mu Sud, primjenom citiranih zakonskih odredbi, te čl. 3, 4, 5, 13, 16, 32, 36, 42, 52, 53 i 54 Krivičnog zakonika, te čl.226, 227, 229, 239 i 374 Zakonika o krivičnom postupku, i z r i č e</span>
</p>
<p class="p5"></p>
<p class="p5"></p>
<p class="p6">
<span>USLOVNU OSUDU</span>
</p>
<p class="p6"></p>
<p class="p4">
<span>Kojom mu prethodno utvrđuje kaznu zatvora u trajanju od 1 (jednog) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljeni da na ime troškova krivičnog postupka - paušala uplati na račun budžetskih sredstava Crne Gore iznos od 237,00 € (dvijestotinetridesetsedameura) u roku od 15 dana po pravnosnažnosti presude, pod prijetnjom prinudne naplate.</span>
</p>
<p class="p3"></p>
<p class="p3"></p>
<p class="p1">
<span>O b r a z l o ž e nj e </span>
</p>
<p class="p1"></p>
<p class="p3">
<span>Optužnim predlogom ODT-a Podgorica Kt.br.1195/12 od 10.10.2012 godine, kojeg je na glavnom pretresu zastupala Protić Jelena, savjetnik na radu kod ODT-a Podgorica,  stavljeno je na teret okrivljenom V. G., izvršenje krivičnog djela ugrožavanje javnog saobraćaja iz čl. 339  st. 3  u vezi st. 1 Krivičnog zakonika, bliže opisanog izrekom ove presude. </span>
</p>
<p class="p3"></p>
<p class="p3">
<span>Zastupnik optužbe je prije davanja završnih riječi precizirala činjenični opis optužnog predloga na način bliže opisan izrekom presude, a u završnoj riječi je u cjelosti ostala pri podnijetom optužnom predlogu i predložila je Sudu da okrivljenog oglasi krivim i osudi po Zakonu za krivično djelo stavljeno mu na teret u granicama propisanim za ovo krivično djelo.  </span>
</p>
<p class="p3"></p>
<p class="p3">
<span>Okrivljeni je u svojoj odbrani izjavio, da se kritičnog dana oko 10,00 sati ujutro, svojim vozilom marke "Ford " reg.br. PG ... kretao iz pravca Sat Kule ka Zabjelu, brzinom od oko 20 km/h. Kada je prilazio pješačkom prelazu on je usporio svoje kretanje ne stajući, dok su i sa jedne i sa druge strane ulice kojom se kretao bila parkirana vozila a jedno taxi vozilo je najmanje metar bilo preko pješačkog prelaza. Naglasio je da ni kada je prilazio pješačkom prelazu ni kada je prelazio preko njega on nikoga nije vidio i ako je svoje kretanje usporio, već se samo sjeća da je osjetio neki blagi udar u svoje vozilo, nakon čega je odmah stao i izašao iz auta. Tada je vidio dječaka starosne dobi od 12 do13 godina kako stoji pored parkiranog auta na trotoaru. Istakao je da on predmetnom prilikom nije udario tog dječaka, već da se taj dječak, istrčavši na pješački prelaz, rukama prislonio na  zadnji desni dio njegovog auta, a kako se radi o karavan vozilu, nije siguran da li se taj dječak prislonio na zadnja desna vrata ili na dio poslije vrata, te da ga nije udario prednjim dijelom svog vozila. Napomenuo je da je porodica ovog dječaka govorila da ne treba da zovu policiju, medjutim, kako je on savjestan roditelj i čovjek to je sa svog telefona pozvao policiju i insistirao da ovaj dječak ode na pregled u bolnicu. Takodje je dodao,  da je vozač B kategorije još od 1980 godine i da nikada do predmetne nezgode nije imao nikakvu saobraćajnu nezgodu. Izjavio  je da se kretao čak i manjom brzinom od brzine koju je vještak saobraćajne struke našao u svom nalazu i mišljenju i da je uradio sve što je mogao u datoj situaciji, te da je usporio brzinu kretanja upravo zato što je bio ispred pješakog prelaza, a da dječaka nije vidio sve do trenutka kontakta sa njegovim vozilom. </span>
</p>
<p class="p3"></p>
<p class="p3">
<span> U završnoj riječi je ostao pri navodima svoje odbrane i istakao da ne želi da preuzme na sebe krivicu za koju smatra da nije na njegovoj strani.  </span>
</p>
<p class="p3"></p>
<p class="p3">
<span>Sud je u dokaznom postupku: saslušao u svojstvu svjedoka zakonskog zastupnika- oštećenog mldb. V. A., V. N. , pročitao zapisnik o uvidjaju saobraćajne nezgode UP PJ Podogirca br. 1205/12 od 14.05.2012. godine, nalaz i mišljenje stalnog sudskog vještaka saobraćajne struke Vučeljić Djordjija od 08.10.2012. godine, te saslušao vještaka saobraćajne struke Djordjija Vučeljića na glavnom pretresu od 10.04.2013. godine, pročitao nalaz i mišljenje vještaka medicinske struke Radojević Nemanje od 24.09.12. godine, izvod iz KE za okrivljenog izdat od UP PJ Podgorica br. 29-245/12-27948/2-4279 od 25.10.12. godine, i izvršio uvid u skicu lica mjesta predmetne saobraćajne nezgode. </span>
</p>
<p class="p3"></p>
<p class="p3">
<span>Ocjenom navoda optužbe, odbrane, kao i svih provedenih dokaza Sud je utvrdio da je  okrivljeni  izvršio krivično djelo stavljeno mu na teret,  na način, u vrijeme  i  na mjestu, kako je to predstavljeno izrekom ove presude, pa ga je Sud oglasio krivim i izrekao mu sankciju kao u izreci presude.</span>
</p>
<p class="p3"></p>
<p class="p3">
<span>Zakonski zastupnik svjedoka oštećenog mldb. V. A. - majka V. N. je u bitnom  izjavila  da je bila očevidac predmetne nezgode, pojašnjavajući da je stajala preko puta ulice gdje se dogodila nezgoda, zatim da je svog sina A.  poslala u prodavnicu "Slatka kuća", a sa njegovom mladjom sestrom ga je čekala preko puta gdje je poslastičara . U jednom trenutku je vidjela da je stao žuti taxi, koji se kretao od centra ka Zabjelu, da propusti A. i takodje je vidjela kombi koji se parkirao na suprotnoj strani  kako bi propustio A., a koji kombi se kretao se od Ekonomske škole ka gradu. Prvo sljedeće što je čula jeste škripa kočnica a  nakon toga je vidjela da se A. ispravio a da mu je kesa ispala iz ruke,  nakon čega se vratio na suprotnu stranu na kojoj je i bio. Nakon toga je ona sa kćerkom prešla kod A. a okrivljeni je odmah stao i insistirao da se zove policija što je ona odbijala, jer čim je vidjela da je A. dobro smatrala je da policiju ne treba zvati. Napomenula je da je A. dijete koje ne pretrčava ulicu, a da sam kontakt izmedju vozila i A. ona nije vidjela . Nije se pridružila  krivičnom gonjenju i nije postavila imovinsko pravni zahtjev.  </span>
</p>
<p class="p3"></p>
<p class="p3">
<span>Cijeneći iskaz zakonskog zastupnika oštećenog, Sud je našao da je isti istinit, te saglasan sa ostalim provedenim dokazima, pa ga je kao takvog prihvatio i poklonio mu svoju punu vjeru. </span>
</p>
<p class="p3"></p>
<p class="p3">
<span>Iz zapisnika o uvidjaju UP PJ Podgorica br.1205/12 od 14.05.2012. godine  i skice lica mjesta predmetne saobraćajne nezgode, proizilazi da je lice mjesta predmetne nezgode na raskrsnici ul. Kralja Nikole i ul. Luke Bojovića, da je kolovoz ul. Kralja Nikole asfaltni, uzdužnom neisprekidanom linijom podijeljen na dvije kolovozne trake, koje su uzdužnim isprekidanim linijama podijeljen je na po dvije saobraćajne trake. Kolovoz ul. Luke Bojovića je takodje asfaltni, jedinstven namijenjen za odvijanje saobraćaja u oba smjera. Vozilo PG ... je zatečeno u raskrsnici iskošeno ulijevo prednjim dijelom okrenuto u pravcu Bul. Crngorskih  Serdara a gledano iz pravca ul. Petra Prlje, dok je drugi učesnik u saobraćajnoj nezgodi pješak mldb. V. A. koji se javio Urgentnom Centru radi ukazivanja medicinske pomoći . Od materijalnih tragova na licu mjesta nije ništa zatečeno. </span>
</p>
<p class="p3"></p>
<p class="p3">
<span>U svom nalazu i mišljenju stalni sudski vještak saobraćajne struke ing Đorđije Vučeljić je našao da se vozilo  marke " Ford" PG ... kritičnom prilikom kretalo ulicom Kralja Nikole iz pravca ulice Petra Prlje u pravcu Bul. Crnogorskih Serdara a da je pješak mldb. V. A. prelazio kolovoz preko obilježenog pješačkog prelaza sa desne na lijevu stranu, gledano iz pravca kretanja vozila pri čemu je brzina kretanja vozila u momentu kontakta sa pejaškom bila oko 20,81 km/h, dok je brzina pješaka imala vrijednost od oko 4,95 km/h, te da je kontakt ostvaren izmedju zadnjih desnih vrata vozila i pješaka. U momentu kada je pješak zakoračio na pješački prelaz, predmetno vozilo je od mjesta kontakta bilo udaljeno oko 14, 68 metara , pri čemu je pri posjedovanoj brzini zaustavni put vozila bio oko 7,47 metara a vrijeme zaustavljanja oko 1,67 sekundi, što znači da je vozač ovog vozila pri posjedovanoj brzini aktiviranjem radne kočnice imao vremnsko prostorinih uslova da zaustavi vozilo prije mjesta kontakta jer je zaustavni put kraći od rastojanja na kojem se vozilo nalazilo u momentu kada je pješak stupio na pješački prelaz sa desne ivice kolovoza. U svom mišljenju, vještak je naveo da je do nezgode došlo na način što vozač vozila " Ford " PG ... nije zaustavio  vozilo i propustio pješaka koji je prelazio kolovoz preko obilježenog pješačkog prelaza, već je nastavio kretanje i na taj način ušao u putanju kretanja pješaka, nakon čega je došlo do kontakta, te da se takav način upravljanja vozilom od strane vozača predmetnog vozila smatra greškom u dijelu koji se odnosi na obavezu vozača da se prilikom približavanja pješačkom prelazu koji nije regulisan semaforima kreće smanjenom brzinom i da ne ugrožava pješaka koji je već stupio na pješački prelaz, odnosno da zaustavi vozilo da bi propustio pješaka, što isti nije učinio, a što predstavlja osnovni i jedini uzrok nastanka saobraćajne nezgode. Takodje vještak je mišljenja da kod pješaka koji je prije kontakta koristio obilježeni pješački prelaz i na njemu se zadržao preko dvije ipo sekudne tokom prelaza, nema elemenata koji su uticali na nastanak predmetne saobraćajne nezgode. </span>
</p>
<p class="p3"></p>
<p class="p3">
<span>U svom neposrednom izjašnjenju na glavnom pretresu održanom dana 10.04.2013. godine vještak je naveo da u zapisniku o uvidjaju nedovsmisleno stoji da su evidentirana oštećenja na zadnjim desnim vratima predmetnog vozila. Imajući u vidu nalaz i mišljenje vještaka medicinske struke koji je opisao povredu kao krvni podliv u predjelu lijeve nadlaktice i da se radi o lakoj tejelsnoj povredi, smatra da zadnja desna vrata nijesu deformisana, nego da se radi o tzv. " obrisu" , koji je njemu poslužio da utvrdi kojim je dijelom tijela pješak ostvario kontakt sa vozilom i sa kojim dijelom vozila, tako da se te dvije činjenice potpuno poklapaju. Na osnovu toga je izračunao brzinu kretanja, zaustavni put, brzinu pješaka, udaljenost vozila od mjesta kontakta u trenutku stupanja pješaka na kolovoz što je sve skupa medjusobno uskladjeno, tako da su mu se analitički svi  parametri poklopili, što je i cilj da se postigne odredjena tačnost. Izjavio je da dozvoljava s obzirom na primjenu postojeće formule koja sama po sebi ima elemente odstupanja  u odnosu na faktore koje se u njoj nalaze, da tačnost može biti plus, minus 10%, što znači da brzina kretanja može biti 2 km manje odnosno više. U momentu kada je pješak zakoračio na pješački prelaz preko desne ivice kolovoza , vozilo je bilo udaljeno od mjesta kontakta 14,68 metara, a za to vrijeme pješak je prešao od desne ivice kolovoza pješačkim prelazom 2,54 sekinude ili oko 3,5 metara, zaustavni put po suvom kolovozu je 7,5 metara a vrijeme zastavljanja 1,67 sekundi, a što znači da je zaustavni put kraći od udaljenosti na kojem se vozilo nalazilo. </span>
</p>
<p class="p3"></p>
<p class="p3">
<span>Ovako dati nalaz i mišljenje vještaka saobraćajne struke kao i pojašnjenja data na glavnom pretresu, Sud je u potpunosti prihvatio obzirom da je vještak na vrlo jasan, stručan i objektivan način objasnio dinamiku i tok predmetne saobraćajne nezgode. </span>
</p>
<p class="p7"></p>
<p class="p3">
<span>Iz nalaza i mišljenja vještaka medicinske struke dr. Nemanje Radojevića proizilazi da je taj vještak utvrdio da je u predmetnoj saobraćajnoj nezgodi mldb. V. A. povrijedjen u svojstvu pješaka udarom motornim vozilom kojom prilikom je isti zadobio povredu u vidu krvog podliva u predjelu lijeve nadlaktice, a koja povreda je posledica primarnog kontakta tijela - ruke pješaka i predmetnog motornog vozila a koja se kvalifikuje kao laka tjelesna povreda.</span>
</p>
<p class="p3"></p>
<p class="p3">
<span>Sud je u potpunosti prihvatio nalaz i mišljenje vještaka medicinske struke cijeneći isti kao jasan, precizan, stručan i u svemu dat u skladu sa pravilima nauke.</span>
</p>
<p class="p3"></p>
<p class="p3">
<span>Iz izvoda iz KE za okrivljenog izdatog od UP PJ Podgorica pod br.  29-245/12-27948/2-4279, proizilazi  da  isti nije evidentiran u KE navedene područne jedinice. </span>
</p>
<p class="p3"></p>
<p class="p3">
<span>Odredbe čl. 119 st.3 Zakona o bezbjednosti saobraćaja na putevima, obavezuju vozače da se </span><span class="s2">pješačkom prelazu koji nije regulisan uređajima za davanje svjetlosnih saobraćajnih znakova, niti znacima policijskog službenika, približavaju smanjenom brzinom i da ne ugrožavaju pješake koji su već stupili ili stupaju na pješački prelaz, a po potrebi i da zaustave svoje vozilo da bi propustili pješake</span><span>. </span>
</p>
<p class="p3"></p>
<p class="p3">
<span>Na osnovu naprijed provedenih dokaza, uvidjajne dokumentacije, nalaza i mišljenja, te neposrednog izjašnjenja stalnog sudskog vještaka saobraćajne struke, te svjedočkog iskaza majke mldb. oštećenog, koja je bila očevidac predmetnog dogadjaja, Ovaj sud je utvrdio da se okrivljeni tog 30. aprila 2012 godine, oko 10:00 h, u ul. Kralja Nikole u Podgorici, nije pridržavao naprijed citiranih saobraćajnih propisa, pa je ugrozio saobraćaj i doveo u opasnost život i tijelo ljudi, na način što, upravljajući putničkim motornim vozilom marke "Ford", reg. oznaka PG ..., u pravcu ul. Petra Prlje, na obilježenom pješačkom prelazu gdje saobraćaj nije regulisan uredjajima za davanje svjetlosnih saobraćajnih znakova, nije zaustavio svoje vozilo da bi propustio pješaka - oštećenog mldb. V. A., koji je prelazio kolovoz sa desne na lijevu stranu, gledano iz pravca kretanja okrivljenog, usled kojih propusta je vozilom udario oštećenog, kojom prilikom je isti zadobio laku tjelesnu povredu u vidu krvnog podliva u predjelu lijeve nadlaktice, a koja vrsta i težina povreda je utvrdjena iz  nalaza i mišljenja stalnog sudskog vještaka saobraćajne struke. </span>
</p>
<p class="p3"></p>
<p class="p3">
<span>Dakle, u naprijed utvrdjenim radnjama okrivljenog su se, po nalaženju Ovog suda, ostvarila sva bitna obilježja bića krivičnog djela ugrožavanje javnog saobraćaja iz čl. 339 st. 3 u vezi st. 1 KZ-a, u odnosu na koje djelo je okrivljeni postupao nehatno, odnosno bio je svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti. </span>
</p>
<p class="p3"></p>
<p class="p3">
<span>Sud je cijenio i navode odbrane okrivljenog, koji je naglasio da on ni kada je prilazio pješačkom prelazu ni kada je prelazio preko njega nikoga nije vidio iako je usporio svoje kretanje, da on kritičnom prilikom nije udario ovog dječaka, već da pretpostavlja da se taj dječak istrčavši na pješački prelaz, rukama prislonio na  zadnji desni dio njegovog auta, pa je našao, da su ovakvi navodi odbrane okrivljenog bez uticaja na drugačiju odluku Suda u ovoj pravnoj stvari, obzirom da je dokazima na glavnom pretresu i to iskazom očevica tj. zakonskog zastupnika oštećenog mldb. V. A., V. N., koja je izjavila da njeno dijete nikada ne pretrčava ulicu, što nije činilo ni toga dana, te da je njenom djetetu - pješaku koji je prelazio ulicu na pješačkom prelazu, da bi tu radnju izvršio bezbjedno, stao vozilo taksi, kao i još jedan kombi; kao i nalazom i mišljenjem vještaka saobraćajne struke, te njegovim neposrednim izjašnjenjem na pretresu, koji je ustvrdio da mldb.V. A. kritičnom prilikom nije pretrčavao preko pješačkog prelaza, već se kretao brzinom od oko 4,95 km/h i to preko kolovoza na mjestu gdje je vidno obilježen pješački prelaz pri čemu je vozač bio obavezan da zaustavi vozilo i propusti pješaka, za koju radnju je u konkretnom slučaju pri posjedovanoj brzini kretanja,  imao vremensko- prostornih uslova, a što nije učinio već je nastavio kretanje i ušao u putanju kretanja pješaka, nakon čega je došlo do kontakta sa pješakom.</span>
</p>
<p class="p3"></p>
<p class="p5">
<span>Prilikom izbora krivične sankcije, Sud je cijenio sve okolnosti predvidjene čl. 42 Krivičnog zakonika, pa je od olakšavajućih okolnosti na strani okrivljenog cijenio porodične prilike u kojima živi, tj. da je oženjen i otac dvoje djece, kao i stav zakonskog zastupnika oštećenog koja se nije pridružila krivičnom gonjenju, te njegovu raniju neosuđivanost, pa je, u odsustvu otežavajućih okolnosti, istom najprije utvrdio kaznu zatvora u trajanju od 30 (trideset) dana, a zatim nalazeći da nije neophodno da okrivljeni utvrdjenu kaznu i efektivno izdržava istu, primjenom odredbi čl. 52, 53 i 54 KZ-a uslovio sa rokom provjere u trajanju od 1 (jedne) godine,  čime će se po nalaženju Ovog suda u dovoljnoj meri uticati na okrivljenog da ubuduće ne vrši krivična djela, te da će u cjelosti biti ostvarena svrha izricanja uslovne osude iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p3"></p>
<p class="p3">
<span>Odluka o troškovima krivičnog postupka donijeta je shodno čl. 226, 227 i 229 ZKP-a, a isti se u iznosu od 126,50 € odnose na troškove nastale povodom saobraćajnog vještačenja i neposrednog izjašnjenja vještaka saobraćajne struke na glavnom pretresu i na troškove medicinskog vještačenja u iznosu od 60,50 €, dok je paušal u iznosu od 50,00 € odmjeren srazmjerno dužini trajanja postupka, složenosti predmeta i imovnim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a odlučeno je kao u izreci presude. </span>
</p>
<p class="p8">
<span class="s1">	</span>
</p>
<p class="p8">
<span>OSNOVNI SUD U PODGORICI</span>
</p>
<p class="p8">
<span>Dana, 11.04.2013 godine</span>
</p>
<p class="p8"></p>
<p class="p9"></p>
<p class="p3">
<span>    ZAPISNIČAR,                   		                                       SUDIJA</span>
</p>
<p class="p3">
<span>Valentina Vukašinović, s.r.			           Larisa Mijušković- Stamatović, s.r.</span>
</p>
<p class="p3"></p>
<p class="p3"></p>
<p class="p10">
<span>PRAVNA POUKA : </span>
</p>
<p class="p10">
<span>Protiv ove presude može se izjaviti</span>
</p>
<p class="p10">
<span>žalba u roku od 8 (osam) dana od</span>
</p>
<p class="p10">
<span>dana prijema pismenog otpravka iste </span>
</p>
<p class="p10">
<span>Višem sudu u Podgorici,a preko ovog suda.</span>
</p>
<p class="p3"></p>
<p class="p3">
<span>                                                   ZTO: Valentina Vukašinović</span>
</p>
<p class="p11"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9"></p>
<p class="p9"></p>
<p class="p9"></p>


</body>
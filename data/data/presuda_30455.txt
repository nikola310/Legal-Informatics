<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{display: inline-block; text-indent: 0; min-width: 0.3611111in;}
.s3{color:black;}
.s4{font-weight:bold;color:black;}
.s5{font-size:12pt;color:black;}
.p1{text-indent:0.5in;text-align:end;hyphenate:auto;font-family:Times New Roman;font-size:13pt;}
.p2{text-indent:0.5in;text-align:end;hyphenate:auto;font-family:Calibri;font-size:11pt;}
.p3{text-indent:0.5in;text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:start;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p9{text-indent:0.49166667in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<title>K</title>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">K.br. 124/13</span>
</p>
<p class="p1"></p>
<p class="p1"></p>
<p class="p2"></p>
<p class="p3"></p>
<p class="p4"></p>
<p class="p4">
<span>	</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>	</span><span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, sa zapisničarom Milijanom Minić, u krivičnom predmetu optuženih </span><span class="s1">D S i S D, </span><span>zbog krivičnog djela zloupotreba položaja u privrednom poslovanju iz čl. 272. st. 2. u vezi st. 1. i u vezi čl. 23. Krivičnog zakonika, po optužnicama Osnovnog državnog tužilaštva u Baru Kt.br. 89/09 od 21.07.2009.godine i Kt.br. 197/09 od 01.03.2011.godine, nakon održanog glavnog i javnog pretresa dana 23.04.2013.godine, donio je i dana 24.04.2013.godine javno objavio</span>
</p>
<p class="p5"></p>
<p class="p5"></p>
<p class="p3">
<span class="s1">P R E S U D U </span>
</p>
<p class="p3"></p>
<p class="p3">
<span class="s1">I</span>
</p>
<p class="p3"></p>
<p class="p5">
<span>	</span><span class="s1">STAVLJA SE VAN SNAGE</span><span> presuda Osnovnog suda u Baru K.br. 312/09 od 15.10.2009.godine, koja je postala pravosnažna dana 17.11.2009.godine.</span>
</p>
<p class="p5"></p>
<p class="p3">
<span class="s1">II</span>
</p>
<p class="p3"></p>
<p class="p6">
<span>	Optuženi,</span>
</p>
<p class="p6"></p>
<p class="p7">
<span class="s2">1.​&nbsp;</span><span class="s1">D S</span><span>, JMBG , od oca H i majke S, rođene B, rođen .godine u B P, sa prebivalištem u B, naselje M bb, državljanin Crne Gore, radnik, neoženjen, pismen, završio srednju školu, lošeg imovnog stanja, neosuđivan;</span>
</p>
<p class="p6"></p>
<p class="p7">
<span>2.  </span><span class="s1">S D</span><span>, JMBG , od oca D, rođen . godine u B, sa prebivalištem u B, P bb, oženjen, otac dvoje maloljetne djece, nezaposlen, neosuđivan;</span>
</p>
<p class="p7"></p>
<p class="p7"></p>
<p class="p7"></p>
<p class="p3">
<span class="s1">K r i v i   s u</span>
</p>
<p class="p3"></p>
<p class="p5">
<span>	Što su,</span>
</p>
<p class="p5"></p>
<p class="p5">
<span>	U vremenu od 07.06.2008. godine do 30.11.2008. godine u B, opština B, po prethodnom dogovoru, u namjeri da sebi pribave protivpravnu imovinsku korist prisvojili stvari koje su im povjerene na radu u mljekari „N“ DOO N gdje su radili kao vozači – distributeri, na način što navedenu robu nisu razduživali, a što je popisna komisija oštećene konačnim sravnjenjem ustanovila, pa su okrivljeni time pribavili imovinsku korist u iznosu i to D S na ime manjka robe iznos od 3.235,35 €, a S D na ime manjka robe iznos od 2.582,86 €, </span>
</p>
<p class="p5"></p>
<p class="p5">
<span>	- čime su kao saizvršioci učinili krivično djelo - </span><span class="s1">zloupotreba položaja u privrednom poslovanju iz čl. 272. st. 2. u vezi st. 1. i u vezi čl. 23. Krivičnog zakonika,</span>
</p>
<p class="p5"></p>
<p class="p5">
<span>Pa im sud primjenom čl. 4, 32, 36, 42, 52, 53 i 54. Krivičnog zakonika i čl. 369, 370 i 374  ZKP-a,  i z r i č e      </span>
</p>
<p class="p5"></p>
<p class="p3">
<span class="s1">     USLOVNU OSUDU</span>
</p>
<p class="p3"></p>
<p class="p5">
<span>Kojom im utvrđuje kazne zatvora u trajanju od po 3 (tri) mjeseca i istovremeno određuje da se kazne neće izvršiti ukoliko okrivljeni u roku od 2 (dvije) godine, od dana pravosnažnosti, ne učine novo krivično djelo.</span>
</p>
<p class="p5"></p>
<p class="p5">
<span>Optuženi su dužni da na ime imovinsko pravnog zahtjeva u vidu naknade štete oštećenoj mljekari „N“ DOO N isplate i to optuženi D S iznos od 3.235,35 €, a optuženi S D iznos od 2.582,86 €. Za višak imovinsko pravnog zahtjeva preko dosuđenog oštećeno preduzeće se upućuje na parnični postupak.</span>
</p>
<p class="p5"></p>
<p class="p5">
<span> Optuženi su dužni da plate troškove krivičnog postupka u iznosu od po 560,00</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p5"></p>
<p class="p3">
<span class="s1"> O b r a z l o ž e n j e</span>
</p>
<p class="p3"></p>
<p class="p3"></p>
<p class="p5">
<span>Optužnicama Osnovnog državnog tužilaštva u Baru Kt. br. 89/09 od 21.07.2009. godine i Kt.br. 197/09 od 01.03.2011. godine, koje je zastupnik optužbe izmijenio na glavnom pretresu od 17.04.2012. godine, nakon čega je tako izmijenjenu optužnicu precizirao na glavnom pretresu od 21.06.2012. godine, stavljeno je na teret optuženima da su izvršili krivično djelo bliže opisano u izreci presude. </span>
</p>
<p class="p5"></p>
<p class="p5">
<span>Presudom Osnovnog suda u Baru K.br. 312/09 od 15.10.2009. godine optuženi S D osuđen je na kaznu zatvora u trajanju od jedne godine zbog krivičnog djela pronevjera iz čl. 420. st. 2. Krivičnog zakonika. Navedena presuda je postala pravosnažna 17.11.2009. godine. Rješenjem Krivičnog vijeća Osnovnog suda u Bar Kv.br. 29/10 od 11.02.2010. godine, koje je postalo pravosnažno 17.02.2010. godine, dozvoljeno je ponavljanje krivičnog postupka obzirom da je optuženom suđeno u odsustvu na osnovu čl. 312 ZKP-a, te da je blagovremeno podnio zahtjev za ponavljanje postupka. </span>
</p>
<p class="p5"></p>
<p class="p5">
<span>Sud je donio rješenje K.br. 64/10 od 26.05.2011.godine kojim su spojeni krivični postupci K.br. 64/10 optuženog S D zbog krivičnog djela pronevjera iz čl. 420. st. 2. u vezi st. 1. KZ-a i K.br. 63/11 optuženog D S a čl. 420. st. 2. u vezi st. 1. KZ-a i kojim je odlučeno da se protiv optuženih vodi jedinstven krivični postupak. </span>
</p>
<p class="p5"></p>
<p class="p5">
<span>Postupak u predmetu K br. 312/09 vođen je samo protiv optuženog S D, koji je oglašen krivim. Krivični postupak u predmetu K broj 64/10 vodi se protiv dva lica, zbog krivičnog djela koje je činjenično i pravno različito od krivičnog pronevjera, sa drugačijom radnjom izvršenja i iznosom protivpravno prisvojene imovinske koristi. Iz navedenih razloga sud presudu K.br. 312/09 od 15.10.2009. godine nije mogao ni djelimično ni u cjelini ostaviti na snazi, već je istu stavio van snage. </span>
</p>
<p class="p5"></p>
<p class="p5">
<span>Optuženi </span><span class="s1">D S</span><span> je u svojoj odbrani u prethodnom postupku izjavio </span><span class="s3">da se 2008. godine, pred samu ljetnju sezonu javio na oglas, koji je raspisan od strane privrednog društva DOO „N“ iz N, a u kojem oglasu je bila oglašena potreba za radno mjesto vozača -distributera. Dobio je posao i već početkom juna mjeseca počeo je da razvozi proizvode pomenute firme. Radilo se o mliječnim proizvodima, i to mlijeko i jogurt u raznim ambalažama. Kao vozač ove firme, zadužio je i kombi kao službeno vozilo. Njegov radni zadatak se sastojao u tome da razvozi mliječne proizvode svakoga dana po primorju na teritoriji Opštine B i Č. Sa njim je radio i kolega S D koji je takođe bio zadužen posebnim vozilom. Svakog dana u mjestu U gdje se nalazi komora navedenog preduzeća, zaduživali su robu i po tome razduživali na tačno propisana mjesta to jest na maloprodajna</span><span class="s4"> </span><span class="s3">i veleprodajna mjesta. Kada bi zaduživao robu, dobijao bi dvije propratnice, na kojima piše šta je tačno zadužio, od kojih jedna ide njemu, a jedna se vraća firmi. Pored tih propratnica rade se i tri otpremnice, tj. fakture, od kojih jednu daje maloprodajnom objektu kome je isporučio robu, jedna ide firmi, a jedna ostaje njemu. Naveo je da ne spori popisne liste koje su sačinjavane od strane mljekare „N“ svakog mjeseca, jer je bio prisutan kada je popis vršen i sam je potpisao iste. Sezona 2008. godine je bila jaka, s stim da su on i njegov kolega  S D imali ulaz u komoru, ali da je pored njih ulaz u komoru imao i njihov pretpostavljeni S Đ, koji je uskakao da im pomogne, s obzirom da je potražnja u to vrijeme bila velika te da njih dvojica nisu mogli da postignu da razduže svu robu. Istakao je da mu nije jasno otkud manjak od 6.000 €, niti može da shvati zašto mu je to stavljeno na teret, jer je svoj posao obavljao savjesno i pošteno. Na glavnom pretresu je dodao da </span><span>je u periodu od 07.06.2008. godine do 30.11.2008. godine bio zaposlen kao vozač u mljekari “N”, u B, njegov posao je bio da službenim vozilom koji je prethodno dobio od mljekare razvozi mliječne prozivode koje je proizvodila mljekara. Svi mliječni proizvodi koje je on razvozio su iz N dolazili u B, u komoru u naselju U, gdje je skladištena roba prije nego što je isporučivana naručiocima. U B su pored njega radili i S D koji je bio vozač kao i on i S Đ koji je u vrijeme koje mu se stavlja na teret optužnicom bio na ispomoć i njima pomagao, a imao je i ključeve od komore u naselju U. Za svu robu koja je došla iz N u komoru na, u trenutku primopredaje on i njegov kolega S D su potpisivali propratnice, koje su bile u dva primjerka, jedan primjerak je ostajao kod njih a drugi se vraćao mljekari u N. Te propratnice nisu potpisivali zajedno već kako se ko našao na licu mjesta, a S Đ nije potpisivao te propratnice. Kada su preuzimali robu iz komore u B, on i njegov kolega S D su imali otpremnice i uzimali su robe onoliko koliko su smatrali da mogu da prodaju tog dana, tako su u slučaju prodaje mliječnih proizvoda jednu original otpremnicu dostavljali licu koje je kupilo proizvod, jednu zadržavali za sebe, a jednu dostavljali mljekari “N” u N. Te otpremnice morali su potpisivati svako za sebe, jer je pojedinačno svako za sebe obavljao prodaju, tako da na svakoj otpremnici postoji njegov potpis onoliko mliječnih proizvoda koliko je on prodao a takođe i vlasnika firmi kojima je roba prodata u periodu od 07.06.2008. godine do 30.11.2008. godine. Te propratnice i otpremnice koje je on prethodno naveo dostavljane su mljekari “N” u N preko vozača koji je dopremao mliječne proizvode iz N u B, a bilo je dosta vozača koji su taj posao obavljali. Novac od prodatih mliječinih proizvoda slali su preko vozača koji je takođe dovozio mliječne proizvode iz N u B. O svemu se vodila evidencija pa i ambalaži i o oštećenim proizvodima, te povratna roba koja nije prodata, i to se upisivalo u sadržinu otpremnica koje su takođe dostavljane u N, a primjerak je jedan on zdaržavao. U svakom slučaju otpremnica je sadržala koja je roba prodata, da li je oštećena pojedina roba, koja je ambalaža zadužena, koliko robe nije prodato i koliko je robe i ambalaže vraćeno, a to je sve sadržala jedna otpremnica koja se sastojala od više primjeraka od kojih je jedan ostajao kod njega, jedan primjerak je dostavljan u N a jedan primjerak vlasniku kupljene robe. On sve otpremnice ima kod sebe ili bar veći dio. U svakoj otpremnici koju je on potpisivao bilo je navedeno pravo stanje robe koju je on prodao, zadužio i vratio iz magacina u B, jedino zadnjeg mjeseca novembra mjeseca 2008. godine kada je bilo manje posla on i njegov kolega D su zajedno jednim vozilom razvozili robu tako da su te otpremnice potpisivane više sa njegove strane, ali se ipak dešavalo da tu otpremnicu potpiše i S D koji je dobio otkaz 15 dana prije nego što ga je on dobio. Oni su od količine prodate robe dobijali platu, jer je plata zavisila procentualno od prodaje robe. </span><span class="s3">Jednom ili dva puta se desilo da su on i S otišli u N i zadužili robu sa hladnjačom, a da su svaki put prilikom prijema robe provjerili da li su primili robu koja je evidentirana u propratnici. Pored njega i S koji su dužili robu, u komori je bio zaposlen i Đ S koji je bio njihov pretpostavljeni i koji je imao ključ od komore ali nije dužio robu koja bi se prodavala. Dešavalo se da kada su S i on bili na terenu da ih pozove Đ i pita kada će se vratiti radi otpremanja robe nekom kupcu, i ukoliko bi se oni nalazili u U ili u S on bi uzimao robu iz komore, sačinjavao bi otpremnicu i dostavljao robu kupcima. Naveo je i da želi da precizira svoj iskaz kada je u pitanju pok. Đ na način da on nije imao ključ od komore i ukoliko bi se ukazala potreba da on proda neku robu on bi došao do S i njega tamo gdje su se oni nalazili, oni bi mu dali ključ i on bi nakon toga preuzeo robu iz komore budući da on nije imao ključ od komore, s tim da nije mogao precizirati koliko je vremenski trajalo to da je i Đ bio angažovan oko dostavljanja robe, budući da je u toku cijelog ljeta bilo puno posla. Njima je od strane preduzeća bilo usmeno saopšteno da će im zbog povećanog obima posla Đ pomoći i oni su se sa tim složili. Dodao je i da od strane preduzeća nije dobio nikakvo rješenje ili ugovor o radnom angažovanju, a da je u preduzeću bio angažovan do kraja novembra 2008. godine, odnosno u periodu koji je naveden u dopisu mljekare „N“ od 27.07.2010. godine. Takođe je naveo da se ne može sjetiti detalja oko toga ko je imao ključ ali se sjeća da se dešavalo i da je Đ dolazio kod njega na teren i da je uzimao robu iz njegovog kombija, da je isti sačinjavao otpremnicu ali se nije mogao izjasniti na koji način bi on sam pravdao ovaj manjak jer je on zaduživao robu iz komore, a istu ne bi dostavio kupcima. </span>
</p>
<p class="p5"></p>
<p class="p5">
<span>Optuženi </span><span class="s1">S D</span><span> je u svojoj odbrani na pretresu od 20.07.2010. godine izjavio </span><span class="s3">da je svoje radno angažovanje u mljekari „N“ započeo bez ugovora i to na jedan mjesec u svojstvu vozača, da je imao zadatak da razvozi proizvode po prodavnicama, a nakon mjesec dana je zaključio Ugovor u N kojim je dobio svojstvo vozača - distributera. Vozač - distributer osim što obavlja poslove vozača ima i ovlašćenje da potrošačima nudi nove proizvode. Nije se mogao sjetiti koliko vremena je radio kao vozač - distributer ali misli da se radilo o najviše 3 mjeseca. Robu je zaduživao u N na način što bi primio određenu robu, potpisao bi da je primio, nakon čega bi robu dovozio u komoru koja se nalazila u naselju U. Prije njega poslove vozača - distributera obavljao je S Đ a posle njega D S i on. Robu koju su dovozili u komoru, samo bi ostavljali i niko nije vršio prijem te robe. Imao je obavezu da prodatu robu razduži, tačnije da nakon što robu podjeli istu naplati ili u gotovom novcu ili odgovarajućim dokazom da je roba plaćena preko računa i taj novac bi odnosio u N gdje bi isti predavao. Prvih mjesec dana njegovog rada u svojstvu vozača - distributera imao je ključ od komore, a imao ga je i S Đ koji je i dalje radio, kao i D S. U tom slučaju on je bio odgovorno lice jer se kompletno zaduženje robe vodilo na njega. Robu iz komore su odvozili i on i D i Đ a cilj je bio da se što više robe proda jer su pored fiksne plate imali i procenat na uspješnost. Popis se radio jednom mjesečno u njegovom prisustvu, kao i u prisustvu Đ, D i Š Đ predstavnika preduzeća „N“. Naveo je da je o prestanku radnog odnosa obavješten telefonom jednom prilikom kada se vraćao iz B kojom prilikom ga je D obavijestio da je dobio otkaz. Za vrijeme njegovog radnog angažovanja zadužio je i telefonski broj sa mjesečnim limitom od 20 € koji je prekoračio za sve vrijeme rada u iznosu od nekih 54,00 €, ali taj iznos mu je odbijen od plate. Fiksna plata bila je 150 € a imao je i topli obrok u iznosu od 45 € koji je podizao u „Plus marketu“. Posebno je naveo </span><span>da je i do datuma prestanka njegovog radnog odnosa bilo određenih manjkova kada je u pitanju ambalaža, ali najveća količina ambalaže je ostala kod kupaca nakon dobijanja otkaza, jer on nije mogao istu da pokupi s obzirom da mu je prestao radni odnos. Na glavnom pretresu od 17.04.2012. godine je izjavio </span><span class="s3">da je prvih mjesec dana njegovog radnog odnosa ključ od komore imao samo Đ, obzirom da je prvih mjesec dana trebalo da se on i D upoznaju sa poslom, a nakon toga ključ je stajao na jednom mjestu u komori i bio je dostupan i njemu i D, pri tom navodeći da nije u mogućnosti da se izjasni zbog čega stoji da je on imao ključ prvih mjesec dana. Otkaz je dobio telefonskim putem 21.09.2008. godine i posle toga više nije radio. Razdužio je kombi i potrebne papire i vozilo predao F P šefu voznog parka preduzeća „N“ a dokumentaciju kod Š Đ. Dodao je i to da je komoru zadužio mjesec dana poslije početka rada a to je bilo 07.08.2008. godine. D je počeo da radi nekih 10 dana prije njega. Kada su počeli da rade u komori je bilo robe a čuli su da je prethodno radio jedan Albanac i da je on ostavio dug u poslu. Koliko se sjeća na ambalaži nije bio utisnut logo „N“, već misli da je bio utisnut neki natpis ali ne zna koji, a u pitanju su plastične gajbe u koje se stavljala roba i dalje distribuira. Ambalažu su uzimali onda kada je slobodna i tada bi je vraćali u komoru a iz komore bi se odvozila za N radi preuzimanja novih proizvoda. Kada je u pitanju naplaćena roba ništa od onog što je naplatio u gotovom novcu nije nedostajalo, s tim da samo odgovorni u preduzeću znaju koliko je robe naplaćeno preko računa. Prije predmetnog događaja 5 godina je bio vozač u „I PKB“ i nikada nije imao ni najmanji problem. Takođe je naveo da je jednom prilikom pronađen višak od 1.000 litara jogurta i da je to kasnije bilo prikazano kao zaduženje u komori. </span>
</p>
<p class="p5"></p>
<p class="p5">
<span>U dokaznom postupku saslušan je punomoćnik oštećenog preduzeća B D, pročitana su dva primjerka konta br. 22405 na ime D S i S D, tri popisne liste za popis kiselo mliječnih proizvoda od 30.09.2008. godine, tri popisne liste za popis kiselo mliječnih proizvoda od 31.10.2008. godine, odluka mljekare „N“ od 31.10.2008. godine sa pet tabela, promet robe mljekare „N“ DOO N za period od 01.10.2008. godine do 31.10.2008. godine, promet robe mljekare „N“ DOO N za period od 08.06.2008. godine do 31.10.2008. godine, promet robe mljekare „N“ DOO N za period od 01.10.2008. godine do 31.10.2008. godine, promet robe mljekare „N“ DOO N za period od 01.10.2008. godine do 31.10.2008. godine, promet robe mljekare „N“ DOO N za period od 01.10.2008. godine do 31.10.2008. godine, Odluka mljekare „N“ DOO N od 30.09.2008. godine sa pet tabela, promet robe za period od 01.09.2008. godine do 30.09.2008. godine, promet robe za period od 08.06.2008. godine do 30.09.2008. godine, promet robe za period od 01.09.2008. godine do 30.09.2008. godine, ugovor o radu mljekare „N“ DOO N br. 2004-03/II od 04.07.2008. godine, rješenje o otkazu Ugovora o radu mljekare „N“ DOO N br. 3202/1-22 od 08.10.2008. godine, Ugovor o radu mljekare „N“ DOO N br. 2756-03/II o 29.08.2008. godine, izvod iz matičnog registra umrlih na ime Đ S izdatog od MUP-a P br. 1854 od 15.04.2011. godine, dopis mljekare „N“ DOO N br. 3520-22/II od 27.07.2010. godine, izvršen je uvid u sistematizaciju radnih mjesta mljekare „N“, pročitani su nalaz i mišljenje sudskog vještaka finansijske struke K Š od 08.05.2009. godine, nalaz i mišljenje sudskog vještaka finansijske struke K Š od 13.10.2010. godine, nalaz i mišljenje sudskih vještaka finansijske struke K Š i D N od 16.12.2011. godine, saslušan je sudski vještak finansijske struke K Š, pročitani su izvodi iz </span><span class="s3">kaznene evidencije</span><span> i to za okrivljenog D Sa od PJ B P br. 2210 od 01.10.2008. godine, a za okrivljenog S D od PJ B  03/1-245-4338 od 28.09.2009. godine.</span>
</p>
<p class="p5"></p>
<p class="p5">
<span>Punomoćnik oštećenog preduzeća „N“ </span><span class="s1">B D </span><span>je izjavio da su S D zajedno sa D S u periodu od 14.06.2008. godine do 07.10.2008. godine bio zaposlen u mljekari „N“ DOO N kao vozač - distributer, te da je bio zadužen za uredno snabdijevanje maloprodajnih objekata na području Opštine U i jedan dio Opštine B na način što su razvozili proizvode do maloprodajnih objekata. Komora, tj. rashladni magacin mljekare „N“ locirana je u mjestu U između B i U. Sistem rada je takav da oni prevezu robu njihovim vozilom iz Na do komore i da na licu mjesta zaduže D i S. Prilikom prijema robe S i D su bili obavezni da potpišu propratnicu u kojoj je bilo navedeno koliko robe i ambalaže primaju. Propratnicom se konstatuje ambalaža i roba koju su predali D i S, a oni prijem potvrđuju svojim potpisom. Svaka propratnica se radi u tri primjerka, od kojih jedan ostaje u firmi, jedan kod magacionera iz firme koja je izdala robu, a treći kod distributera, odnosno kod S i D. U većini slučajeva prilikom prijema robe su bila prisutna oba radnika. Roba iz magacina se distribuirala na način što su je S i D odvojeno razvozili. Njihovo razduženje je išlo na taj način što su isti posjedovali blokove otpremnica kojim su zaduživali maloprodajne objekte i prilikom predaje robe maloprodajnim objektima bili su obavezni da popune i potpišu otpremnicu u kojoj su bili odštampani vrsta robe i ambalaže dok su svojeručno ispunjavali količinu iste. Otpremnice se izdaju u tri primjerka, od kojih original ostaje kod kupca, drugi primjerak je za firmu za razduženje a što su radnici slali u N svakog drugog dana preko vozača koji bi dovozili robu u magacin, a treći primjerak ostaje distributerima u bloku, odnosno S i D za njihovo razduženje, tj. za njihovu evidenciju. Pored otpremnica radnici su bili dužni da sačinjavaju i tzv. povratnice u kojima su unosili količinu robe koja se vraća jer joj je istekao rok kao i ambalažu, a što je popunjavano u posebnoj koloni na propratnici. Na kraju svakog mjeseca vršen je popis magacina. </span><span class="s5">Popis su vršili on i pok. Đ S koji je radio kao komercijalista i nadgledao rad D i S. Prilikom svakog popisa bili su prisutni D i S. Tada su se sačinjavale tzv. popisne liste u koje su unosili trenutno stanje u magacinu po vrsti i količini robe, kao i ambalaži, a koje liste su se sačinjavale u tri primjerka i potpisivali su ih on, Đ, D i S. Popisne liste su se nakon toga upoređivale sa otpremnicama koje su stizale u firmu na svakih 10 dana i to ne samo iz B nego iz svih opština u C G gdje se vrši distribucija njihovih proizvoda. Dok se srede sve otpremnice i svede stanje iz njih potreban je određen vremenski period, pa nepravilnosti u poslovanju radnika D i S nijesu otkrili odmah nego sa izvjesnim zakašnjenjem. Po posebnoj odluci direktora sav manjak koji se utvrdi, kao i višak, je obustavljan vozačima - distrubuterima od plate. Radnici D i S su i prije novembra 2008.godine upozoravani od strane poslovodstva firme da isprave neregularnosti u poslovanju, a istima je u par navrata i odbijano od plate. Takođe su bili upozoreni da svaki primjerak dokumentacije zadrže za sebe kako bi na taj način mogli da vrše internu kontrolu stanja u magacinu, a takođe im je rečeno da mogu doći u Mljekaru na sravnjenje bilo kada. Isti su samo jednom, u septembru ili oktobru 2008.godina na njegovu inicijativu došli na sravnjenje ali tom prilikom nijesu donijeli svu potrebnu dokumentaciju pa konačno sravnjenje nijesu mogli obaviti. Pok. S Đ je radio kao komercijalista na terenu, a i kontrolisao je rad D i S. U avgustu 2008. godine zbog povećanog obima posla isti je počeo kombijem da razvozi robu na teritoriji B i U, a za šta su saglasnost dali i D i S. Ključeve od magacina su imali samo D i S, s tim da se nije mogao izjasniti da li je i Đ kada je počeo da obavlja poslove distributera imao ključeve, ali je siguran da je i on bio obavezan da poslovanje vrši preko otpremnica. U novembru 2008. godine firma je utvrdila manjak od 6.172,74 € u radu D Sa. Nakon toga isti je otpušten dok je S dobio otkaz ranije, misli u oktobru. Na glavnom pretresu od 15.10.2009. godine isti je dodao i to da se S i D nijesu više odazivali njihovim pozivima da obave sravnjenje, kao i da je S D od plate odbijen iznos novčane kazne i iznos koji je potrošio na ime korišćenja mobilnog telefona na kojem je limit bio 15 €. Na glavnom pretresu od 20.07.2010. godine dodao je i to da su</span><span> ključ od komore koja se nalazi u naselju U imali D i S, a ako je taj ključ imao i Đ to je propust S i D jer Đ nije bio ovlašćen da koristi magacin, odnosno da koristi komoru. U većini slučajeva robu u B su dovozili iz N a samo kada bi S ili D dolazili da izvrše servis vozila ili kada oni ne bi imali vozilo na raspolaganju, oni bi dolazili u N da preuzmu robu. Robu su zaduživali potpisivanjem propratnica i istu bi odvozili u komoru u naselju U, kada bi preuzeli robu iz komore oni bi istu razvozili ali postojala je njihova obaveza da nakon povratka u komoru razduže sebe na način kao što su se prethodno zadužili sa tom robom kako bi se u svakom trenutku znalo koju su robu preuzeli, koju su robu vratili jer se tada dobijao iznos prodate robe, a isto to se odnosi i na ambalažu. Oni su svakog jutra dobijali obavještenje od banaka, tačnije izvod na koji način su znali što je plaćeno, a ako bi vozač distributer primio gotov novac od kupca bio bi dužan da prilikom predaje našem preduzeću otpremnice dostavi i potvrdu i priznanicu  kao dokaz da je od kupca primio gotov novac. Kada su u pitanju priznanice za gotovinsko plaćanje vozač distributer je bio zadužen odgovarajućim blokom sa numerisanim brojevima i kada je u pitanju razduženje novca po tom pitanju sa vozačima distributera nije bilo neslaganja u iznosima. Vozač distributer nije smio da cijepa brojeve tačnije ako je zadužio 30 potvrda, odnosno blok sa 30 potvrda brojevi su morali da se slažu a ukoliko pogriješi ta potvrda bi se prekrižila i bilo bi napisano storno. Tek nakon potrošenog bloka zaduživao bi se novim blokom. Kada bi vozač distributer predao odgovarajuće proizvode postojala je njegova obaveza da preuzme praznu ambalažu. U više navrata su Sa obavještavali da preuzme ambalažu, i uvijek su mu bili na raspolaganju, pa mu je on u tom pravcu nudio da dođe u preduzeće, da kopira sve što mu je potrebno vezano za zaduženje i razduženje. S i D su jednom prilikom došli u preduzeće, pri čemu je on bio prisutan i misli da je bila nedjelja, a bio je prisutan i fakturista koji je njih zaduživao i tom prilikom oni su donijeli malo dokumentacije a na osnovu sravnjenja utvrđen im je manjak koji se navodi. Tada je S i D  rekao da će biti podnijeta prijava, ali se ne sjeća da je tom prilikom i sa njihove strane nedostajala dokumentacija u vidu propratnica. Ambalaža koja nedostaje vjerovatno se nalazi kod kupaca jer oni tu ambalažu nikada nisu vratili, a oni nijesu bili u mogućnosti da pokupe ambalažu jer nijesu imali informaciju gdje se ta ambalaža nalazi, niti su imali evidenciju od strane Sa gdje se ta ambalaža nalazi. Na glavnom pretresu od 17.04.2012.godine je dodao da je dug iz ranijeg perioda koji je postojao riješen sa prethodnim vozačem i da je kada je u pitanju stanje u komori isto bilo redovno jer je S zadužen sa robom koja je u tom trenutku bila u komori. Kada je S zadužio komoru promijenjen je katanac i ključ. Nakon prestanka rada optuženih on je sam išao do kupaca i skupljao ambalažu. Na kraju je izjavio da se pridružuje krivičnom gonjenju i postavio je imovinskopravni zahtjev u iznosu i to za D S 5.401,83 € a za S D 4.645,59 €.</span>
</p>
<p class="p8"></p>
<p class="p5">
<span>Iz dva primjerka konta br. 22405 na ime D S i na ime S D utvrđena su potraživanja koja je mljekara „N“ DOO N imala prema svojim zaposlenima D S za period od 30.06.2008. godine do 31.12.2008. godine i S D za period od 30.06.2008. godine do 12.12.2008. godine.</span>
</p>
<p class="p5"></p>
<p class="p5">
<span>Iz tri popisne liste od 30.09.2008. godine utvrđeno je stanje kiselo-mliječnih proizvoda, sira i ambalaže na dan popisa 30.09.2008. godine u Mljekari „N“, organizaciona jedinica B - U, popisno mjesto U. Po popisnim listama odgovorna lica za zalihe su D S i S D i na popisnim listama se nalaze njihovi potpisi kao i potpisi dva člana komisije za popis.</span>
</p>
<p class="p5"></p>
<p class="p5">
<span>Iz tri popisne liste od 31.10.2008. godine utvrđeno je stanje kiselo-mliječnih proizvoda, sira i ambalaže na dan popisa 31.10.2008. godine u Mljekari „Nika“, organizaciona jedinica B - U, popisno mjesto U. Po popisnim listama odgovorno lice za zalihe je D S i na popisnim listama se nalazi njegov potpis kao i potpisi dva člana komisije za popis.</span>
</p>
<p class="p5"></p>
<p class="p5">
<span> Iz Odluke Mljekare „N“ DOO N od 30.09.2008. godine sa pet tabela i Odluke Mljekare „N“ DOO N od 31.10.2008.godine takođe sa pet tabela utvrđena je vrijednost viška i manjka kiselo mliječnih proizvoda, sireva i ambalaže, te da je manjak koji se pojavio stavljen na teret D S i S D. </span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.10.2008. godine do 31.10.2008. godine utvrđena je razlika u količini i vrijednosti ulaza i izlaza kiselo mliječnih proizvoda, grupa 01, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 08.06.2008. godine do 31.10.2008. godine utvrđena je razlika u količini i vrijednosti ulaza i izlaza ambalaže, grupa 03, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.10.2008. godine do 31.10.2008. godine utvrđena je razlika u količini i vrijednosti ulaza i izlaza sireva, grupa 02, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.10.2008. godine do 31.10.2008. godine utvrđena je razlika u količini i vrijednosti ulaza i izlaza sireva, grupa 04, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.10.2008. godine do 31.10.2008. godine utvrđena je razlika u količini i vrijednosti ulaza i izlaza maslaca, grupa 05, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.09.2008. godine do 30.09.2008. godine utvrđena je razlika u količini i vrijednosti ulaza i izlaza kiselo mliječnih proizvoda, grupa 01, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 08.06.2008. godine do 30.09.2008. godine utvrđena je razlika u količini i vrijednosti ulaza i izlaza ambalaže, grupa 03, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.09.2008. godine do 30.09.2008. godine utvrđena je razlika u količini i vrijednosti ulaza i izlaza sireva, grupa 02, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz prometa robe mljekare „N“ DOO N za period od 01.09.2008. godine do 30.09.2008. godine utvrđena je razlika u količini i vrijednosti ulaza i izlaza sireva, grupa 04, a koja se odnosi na distributera za Opštinu U.</span>
</p>
<p class="p5"></p>
<p class="p5">
<span>Iz Ugovora o radu Mljekare „N“ DOO N br. 2044-03/II od 04.07.2008. godine utvrđeno je da je S D u mljekari „N“ zasnovao radni odnos na određeno vrijeme u trajanju od 3 mjeseca, tačnije od 07.07.2008. godine do 07.10.2008. godine i da je isti raspoređen na poslovima radnog mjesta vozač – distributer. </span>
</p>
<p class="p5"></p>
<p class="p5">
<span>Iz rješenja o otkazu Ugovora o radu na određeno vrijeme mljekare „N“ DOO N br. 3202/1-22 od 08.10.2008. godine utvrđeno je da je zaposlenom S D otkazan Ugovor o radu br. 2044-03/II od 04.07.2008. godine zbog isteka vremena na koji je zaključen i to sa danom 07.10.2008. godine, kog dana imenovanom prestaju sva prava i obaveze po osnovu rada kod mljekare „N“.</span>
</p>
<p class="p5"></p>
<p class="p5">
<span>Iz Ugovora o radu mljekare „N“ DOO N br. 2756-03/II od 29.08.2008. godine utvrđeno je da je Đ S u mljekari „N“  zasnovao radni odnos na neodređeno vrijeme, po kojem ugovoru je bio dužan da stupi na rad dana 01.09.2008. godine pri čemu je raspoređen na radno mjesto organizator maloprodaje.</span>
</p>
<p class="p5"></p>
<p class="p5">
<span>Iz dopisa mljekare „N“ DOO N br. 3520-22/II od 27.07.2010. godine utvrđeno je D S za mljekaru „N“ faktički obavaljao poslove vozača – distributera na teritoriji B, S i , te da je isti istovremeno sa S D dužio magacin u mjestu U u vremenskom periodu od 07.06.2008. godine do 29.11.2008. godine. </span>
</p>
<p class="p5"></p>
<p class="p5">
<span>Uvidom u sistematizaciju radnih mjesta mljekare „N“ utvrđeno je da je u okviru službe transporta pod rednim brojem 2 sistematizovano radno mjesto vozač – distributer sa ukupno 15 izvršilaca i potrebnom stručnom spremom KV, bez detaljnog opisa poslova tog radnog mjesta.</span>
</p>
<p class="p5"></p>
<p class="p5">
<span>Iz Izvoda iz matičnog registra umrlih na ime Đ S izdatog od MUP P dana 15.04.2011. godine utvrđeno je da je pod rednim brojem 1854 za 2010. godinu izvršen upis smrti Đ S koji je preminuo 22.11.2010. godine.</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka finansijske struke K Š od 08.05.2009. godine utvrđeno je da je S D kao zaposleni, u angažovanom poslu za mljekaru „N“ iz N, u periodu od 14.06.2008. godine do 07.11.2008. godine napravio manjak u robi i ambalaži i dr. i time oštetio za iznos od 5.350,94 €, pa samim tim u istom iznosu sebi pribavio protivpravnu imovinsku korist. </span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka finansijske struke K Š od 13.10.2010. godine utvrđeno je da je D S kao zaposleni, u angažovanom poslu za mljekaru „N“ DOO iz N, u periodu od 07.06.2008. godine do 30.11.2008. godine napravio manjak u robi i ambalaži i dr. na način nerazduživanjem iste i time oštetio preduzeće za iznos od 6.172,74€.</span>
</p>
<p class="p5"></p>
<p class="p5">
<span>Iz nalaza i mišljenja sudskih vještaka finansijske struke K Š i D N od 16.12.2011. godine utvrđeno je da je D S bio zaposlen u mljekari „N“ doo iz N u periodu od 07.06.2008. godine do 29.11.2008. godine kao vozač – distributer zadužen za uredno snabdijevanje maloprodajnih objekata na teritoriji B, S i U, bez Ugovora o radu, bez Odluke o prijemu u radni odnos i Rješenja o prestanku radnog odnosa. S D je bio zaposlen u mljekari „N“ doo iz N u periodu od 07.07.2008. godine do 07.10.2008. godine kao vozač – distributer zadužen za uredno snabdijevanje maloprodajnih objekata na teritoriji B, S i U. S D i D S su uredno snabdijevani i zaduživani sa ambalažom, koja je skladištena u komori u mjestu zvanom U, a razduživali su se putem otpremnica za robu koju su isporučivali kupcima. Na kraju svakog mjeseca vršen je komisijski popis robe i ambalaže u komori, i na osnovu izvještaja o popisu direktor preduzeća je donosio Odluku kojom se za utvrđeni manjak u vidu nerazdužene robe i ambalaže terete-zadužuju odgovorni radnici S D i D S. Na kraju svakog mjeseca popisu su prisustvovali D S i S D i potpisivali popisne liste u kojima je unošeno samo stanje zaliha robe. Međutim, izvođenje stanja po tim popisima vršeno je u računovodstvu doo „N“ N, kao i sravnjenje popisnog i knjigovodstvenog stanja, odnosno utvrđivanje finansijskog manjka. Prema izjavama optuženih tim operacijama oni nijesu prisustvovali ali su bili obaviješteni o postojanju navodnog manjka. Prema rješenju o otkazu ugovora sa S D kome je prestao radni odnos 07.10.2008.godine nejasno je po kom osnovu isti nastavlja sa radom u oktobru i novembru. Za S D izvršeno je razdvajanje spornog perioda na dva perioda i to period do 30.09.2008. godine kada je isti imao status formalno zaposlenog lica (jer je 08.10.2008. godine raskinut radni odnos sa istim), međutim na taj dan raskida nije napravljen popis odnosno razduženje računopolagača, što je bilo obavezno prema Zakonu o računovodstvu i Pravilniku o popisima pa je zbog toga uzeto zaduženje i razduženje do 30.09.2008. godine kada je napravljen poslednji popis, s tim što je cijeneći odluku o utvrđivanju manjkova i viškova od 30.11.2008. godine utvrđeno da S D nije radio u XI mjesecu. Prema tom stanju zaduženja i razduženja utvrđen je manjak roba kod S u iznosu od 1.021,17 € za robu, a za ambalažu 2.062,73 € i to od početka rada do 30.09.2008. godine. Kumulativan manjak za period od početka rada do 30.11.2008. godine iznosi za robu 2.582,86 € a za ambalažu 2.062,73 €, što ukupno iznosi 4.645,59 €. Kao razliku zaduženja i razuduženja kod D S utvrđen je manjak roba u iznosu od 3.235,35 € za robu, a za ambalažu 2.166,48 €, kao i kumulativan manjak od početka rada do zadnjih knjiženja na dan 12.12.2008.godine u ukupnom iznosu od 5.401,83 €, s tim što vještaci za istog nijesu imali dokaz kakav je isti imao status zaposlenosti u cijelom periodu. Druga potraživanja od rad N u vidu kazni, telefona i sl. nijesu tretirana u postupku obračuna manjkova jer su ista naplaćena odbijanjem od plata. Pritom vještaci su od S D i D S tražili dostavljanje eventualne dokumentacije u vidu otpremnica po kojima su prodali robu koju nijesu naplatili, a posebno po kojima su kupce na terenu zadužili sa ambalažom. Takođe je utvrđeno da su robom iz komore raspolagala tri lica, tačnije osim S i D i Đ S pa su vještaci imajući u vidu tu činjenicu dali i stanje manjka raspoređeno na tri lica jer prema njihovom mišljenju nema dokaza kada je i ko je napravio koliki manjak i to na način da su sva tri lica napravila manjak od po 3.349,13 €, pri čemu u tom slučaju za S D nije vršeno razdvajanje na prvi period od početka rada od 30.09.2008. godine i na drugi period do kraja godine. </span>
</p>
<p class="p5"></p>
<p class="p5">
<span>Sudski vještak finansijske struke K Š je pojašnjavajući nalaz i mišljenje na glavnom pretresu od 17.04.2012. godine u bitnom izjavio da su </span><span class="s3">ambalažu i robu </span><span>r</span><span class="s3">azdvojili iz razloga što su to potpuno dvije različite kategorije, te da je roba naplaćivana i sa robom je vršeno direktno razduženje i zaduženje, dok se ambalaža kupi kod kupaca nakon što ista bude slobodna. Vještak je mišljenja da je njima morao da se da nalog kada im je prestao radni odnos da pokupe ambalažu i da u slučaju da se tada ispostavi da postoji manjak to optuženima staviti na teret, jer ako je ta ambalaža kasnije pokupljena pojaviće se kao višak radniku koji je počeo da radi nakon optuženih. Ako to već nije urađeno sama firma je to trebala da organizuje. Kada su u pitanju dvije varijante koje su naveli prva varijanta je kada su manjak razdvojili na obojicu optuženih, adekvatno njihovim razduženjima i zaduženjima, a druga varijanta pri kojoj ostaju jeste da je tu učestvovao i treći radnik i to u vremenu dužem od jedan mjesec, u kom slučaju nije bilo moguće utvrditi njegovo zaduženje i razduženje, jer je dokumentacija u tom dijelu veoma loša budući da se negdje vidi potpis Đ na nekima ne vidi a na nekim otpremnicama postoje potpisi sva tri zaposlena. Period radnog angažovanja optuženih utvrđivali su prema listama zaduženja i razduženja, prema otpremnicama i svim drugim dokumentima u kojima se nalaze imena optuženih, budući da za D S ne postoji akt o početku i završetku radnog odnosa, odnosno radnog angažovanja. U nalazu su se držali samo iznosa robe i ambalaže, a izostavili su manjak na osnovu mobilnih telefona, kazni i tome slično i iz kojeg razloga se nalaz i mišljenje razlikuje u odnosu na nalaze i mišljenja koje je vještak izradio pojedinačno za oba optužena. Vještak je naveo i to da bi neko mogao biti računopolagač mora da postoji odgovarajući pravni akt sa detaljnim opisom poslova. Kada je u pitanju ambalaža dodao je da su utvrdili da u periodu od 01.10.2008. do 31.10.2008. godine postoji manjak od 23,84 € i višak od 91,88 € što je predstavljao konačan iznos od 84,20 € koji su takođe imali u vidu prilikom obračuna. </span>
</p>
<p class="p6"></p>
<p class="p5">
<span class="s3">Iz izvoda iz kaznene evidencije za okrivljenog D Sa od PJ B P br. 2210 od 01.10.2008. godine utvrđeno je da isti ne prolazi kroz kaznenu evidenciju te Područne jedinice.</span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije za okrivljenog S D od PJ B br. 03/1-245-4338 od 28.09.2009. godine utvrđeno je da isti ne prolazi kroz kaznenu evidenciju te Područne jedinice.</span>
</p>
<p class="p5"></p>
<p class="p5">
<span>Ocjenom izvedenih dokaza utvrđeno je da su optuženi učinili krivično djelo koje im je stavljeno na teret. U postupku je utvrđeno da su okrivljeni u vremenu od 07.06.2008. godine do 30.11.2008. godine u B, prisvojili stvari koje su im povjerene na radu u mljekari „N“ DOO N gdje su radili kao vozači – distributeri, na način što navedenu robu nisu razduživali, a što je popisna komisija oštećene konačnim sravnjenjem ustanovila, pa su okrivljeni time pribavili imovinsku korist i to D S na ime manjka robe iznos od 3.235,35 €, a S D na ime manjka robe iznos od  2.582,86 € .</span>
</p>
<p class="p5"></p>
<p class="p5">
<span>Činjenično stanje je utvrđeno dijelom iz odbrana optuženih, kao i iz iskaza predstavN oštećene B D koji je saslušan u svojstvu svjedoka, te provedenih materijalnih dokaza. Naime, nesporno je utvrđeno da su optuženi u kritičnom periodu bili zaposleni kod oštećenog preduzeća, a što je potkrijepljeno i dopisom mljekare „N“ DOO N u kojem je kao period zaduženja magacina u mjestu U od strane optuženih naveden period od 07.06.2008. godine do 29.11.2010. godine, s tim što je u pogledu godine do koje je vršeno zaduženje očigledno došlo do greške u pisanju, obzirom da je sam dopis otkucan i zaveden 27.07.2010. godine, dakle prije nego što je i nastupio navedeni datum. Optuženi na saglasan način opisuju način svog rada u mljekari „N“, tj. obavljanje poslova vozača – distributera na kojima su bili raspoređeni. Navode da su prijem robe, kao i vraćanje ambalaže ili robe koja je na neki način oštećena ili joj je istekao rok, vršili preko propratnice koja je izdavana u dva primjerka, a da su se obojica zaduživali sa robom koja se nalazi u komori u naselju U, te da su robu distribuirali odvojeno i to putem otpremnica koje su izdavane u tri primjerka. Bilo da se radilo o propratnici ili o otpremnici optuženi su imali obavezu da po jedan primjerak dostave mljekari „N“ u Nu, a da po jedan primjerak zadrže za sebe radi svoje evidencije i razduženja, s tim što je jedan primjerak otpremnice uručivan i kupcu. Optuženi su takođe saglasni da je pristup robi u komori imao i Đ S koji je bio njihov nadređeni, ali im je u kritičnom periodu pomagao u dostavljanju robe zbog obima posla. Odbrane optuženih u tom dijelu su saglasne i sa iskazom predstavN oštećene B D koji je saslušan u svojstvu svjedoka. </span>
</p>
<p class="p5"></p>
<p class="p5">
<span>Međutim, optuženi u svojim odbranama u bitnom ne priznaju izvršenje krivičnog djela koje im je stavljeno na teret. Pritom optuženi D S u svojoj odbrani u bitnom navodi da ne priznaje krivično djelo koje mu je stavljeno na teret, da sa tim djelom nema veze. Takođe navodi da mu je bilo poznato da su se u vrijeme njegovog radnog angažovanja u poslovanju pojavili određeni manjkovi, ali da tvrdi da se to nije desilo u njegovom radu. Optuženi S D je u svojoj odbrani u bitnom naveo da je u toku njegovog rada bilo određenih manjkova, posebno kada je u pitanju ambalaža koju nije uspio da pokupi jer mu je prestao radni odnos, kao i da su čuli kada su počeli da rade da je radnik koji je prethodno radio u komori ostavio manjak. Ovakve odbrane optuženih koje se odnose na manjak u isporučene robe sud u tom dijelu nije prihvatio obzirom da su iste opovrgnute provedenim dokazima, naročito iskazom predstavN oštećenog preduzeća, kao i provedenim materijalnim dokazima, pa ih je sud cijenio kao pokušaj izbjegavanja krivice. Osim toga, optuženi su u toku postupka mijenjali svoje odbrane u pogledu načina na koji je Đ S bila dostupna roba koja se nalazila u komori i to na način što je optuženi D S prvo izjavio da je njihov pretpostavljeni Đ S imao ključ od komore, da bi zatim na glavnom pretresu od 17.04.2012. godine promijenio iskaz navodeći da isti nije imao ključ od komore, već da bi ukoliko oni ne bi mogli da dostave kupcu robu, on dolazio kod njih na teren gdje su se nalazili, uzimao ključ od njih i onda sam odvozio robu. Isto tako i optuženi S D je mijenjao svoj iskaz prvo navodeći da je prvih mjesec dana njegovog radnog odnosa on imao ključ od komore kao i Đ S, da bi kasnije na glavnom pretresu od 17.04.2012. godine promijenio svoj iskaz navodeći da prvih mjesec dana svog radnog odnosa on nije imao ključ od komore nego samo Đ S, a da je kasnije ključ stajao na jednom mjestu u komori i da je bio dostupan i njemu i D S. Optuženi nijesu mogli navesti razloge za promjenu odbrana. Odbrane optuženih u ovom dijelu su po ocjeni suda neodržive, jer su kontradiktorne i nelogične, posebno iz razloga što nije logično da se optuženi nakon određenog proteka vremena sjete većeg broja detalja vezanih za predmetni događaj, kao i da je istima morala biti poznata činjenica da li je Đ S imao ključ od komore i na koji način je isti dostavljao robu kada bi se za tim ukazala potreba, budući da su oni kako su izjavili zaduživani sa robom u komori i da su imali ključ. </span>
</p>
<p class="p5"></p>
<p class="p5">
<span>Sud je pritom punu vjeru poklonio iskazu ovlašćenog predstavN oštećenog preduzeća, koji je u osim opisa posla i načina poslovanja optuženih u svom iskazu u bitnom naveo da je na kraju svakog mjeseca vršen popis stanja robe i ambalaže u komori, kojem su osim njega prisustvovali Đ i oba optužena, da su sačinjavane popisne liste koje su potpisivala sva prisutna lica. Popisne liste su se nakon toga upoređivale sa otpremnicama koje su stigle u firmu svakih 10 dana, te se stanje svodilo, a time i otkrio manjak sa izvjesnim zakašnjenjem. Optuženi su u više navrata upozoravani da isprave nepravilnosti u poslovanju, zbog čega im je odbijano od plate, s tim da su isti samo jednom i to na njegovu inicijativu došli u firmu na sravnjenje, ali da su tada donijeli nepotpunu dokumentaciju pa se konačno sravnjenje nije moglo obaviti, pri čemu je utvrđen postojeći manjak, a sledećem pozivu se nijesu odazvali. Ambalaža koja nedostaje se vjerovatno nalazi kod kupaca jer je nijesu vratili, s tim da je on sam išao do kupaca i skupljao ambalažu, kao i da je dug sa prethodnim vozačem riješen ranije te je S zadužen sa robom koja se u tom trenutku nalazila u komori, kojom prilikom je na komori promijenjen ključ i katanac, a Đ nije bio ovlašćen da koristi komoru iako je pomagao optuženima, već su ključ od komore mogli imati samo optuženi i ako je Đ imao ključ to je propust optuženih. Iskaz ovlašćenog predstavN B D sud je cijenio kao istinit i objektivan, potkrijepljen provedenim materijalnim dokazima u vidu popisnih lista i prometa mljekare „N“ distributera za U. Naime, propusti u obavljanju radnih zadataka od strane optuženih u vidu omogućavanja korišćenja komore i Đ S koji za to nije bio ovlašćen, ne mogu po automatizmu značiti i umanjenje njihove krivice u pogledu učinjenog manjka. Ovo posebno iz razloga što je ovlašćeni predstavnik oštećenog preduzeća na jasan način izjavio da je i Đ S bio u obavezi da posluje preko otpremnica, a imajući u vidu prethodno opisani način izdavanja otpremnica, to se prilikom sravnjenja stanja lako mogao utvrditi iznos i količina robe i ambalaže koju je isti izdao, odnosno predao kupcima, a što upućuje na logičan zaključak da bi oštećena firma podnijela prijavu i protiv njega da se u njegovom poslovanju pojavio manjak. </span>
</p>
<p class="p5"></p>
<p class="p5">
<span>Sud je pritom prihvatio i cijenio nalaz i mišljenje sudskih vještaka finansijske struke K Š i D N od 16.12.2011. godine na osnovu kojeg je utvrđen iznos manjka koji se pojavio u poslovanju optuženih, pojedinačno za robu i ambalažu, kao i u ukupnom iznosu, i to za D S ukupno 5.401,83 € i to za manjak robe 3.235,35 € a za manjak ambalaže 2.166,48 €, a za S D ukupno 4.645,59 € i to za manjak robe 2.582,86 €, a za manjak ambalaže 2.062,73 €. Sud je nalaz i mišljenje cijenio kao stručan i objektivan, izrađen u skladu sa pravilima nauke i struke, cijeneći i pojašnjenje koje je vještak K Š dao na glavnom pretresu. Sud je prihvatio kao istinit nalaz u dijelu u kojem su na ime manjka zaduženi optuženi. Kada je u pitanju Đ S u postupku je utvrđeno da isti nije zaduživan ni sa robom ni sa ambalažom, niti je očigledno imao ovlašćenje da samostalno uzima robu iz komore, već mu je za to trebala saglasnost optuženih. Zbog navedenog se isti u nedostatku dokaza nije mogao zadužiti ni za dio manjka kako je to predstavljeno u nalazu i mišljenju vještaka, u drugoj varijanti, bez obzira na raspolaganje robom. Sud je prihvatio i pojašnjenje vještaka K Š u pogledu razlika između nalaza i mišljenja od 08.05.2009. godine i od 13.10.2010. godine u odnosu na nalaz i mišljenje od 16.12.2011. godine koje je vještak izradio pojedinačno za optužene i u kojima je prilikom obračuna manjka uvrstio iznose na ime potrošnje telefona, novčane kazne i sl., a koji su okrivljenima odbijeni od plate, a koju korekciju su vještaci izvršili u nalazu i mišljenju od 16.12.2011. godine. </span>
</p>
<p class="p5"></p>
<p class="p9">
<span>Sud je iz iznosa manjka koji su ostvarili optuženi izostavio dio koji se donosi na ambalažu. Iz iskaza ovlašćenog predstavN oštećenog preduzeća utvrđeno je da kada bi vozač distributer predao odgovarajuće proizvode postojala je njegova obaveza da preuzme praznu ambalažu, da se nedostajuća ambalaža vjerovatno nalazi kod kupaca jer oni tu ambalažu Nda nisu vratili, da preduzeće nije imalo informaciju gdje se ta ambalaža nalazi, jer nisu imali evidenciju od strane optuženog Sa i da je on nakon prestanka rada optuženih sam išao do kupaca i skupljao ambalažu. Prema prirodi posla optuženi bi mlijeko i mliječne proizvode predavali kupcima, i u svakom trenutku dio ambalaže bi se nalazio kod kupaca i isti bi se vraćao prilikom sledećeg dostavljanja robe. Kada je optuženim prestao radni odnos isti nisu dobili zadatak da od kupaca preuzmu ambalažu, i samim tim je dio ambalaže morao ostati kod kupaca. Kako je vođena evidencija o prodatoj robi i kako je putem otpremnica preduzeće bilo upoznato sa tim koliko proizvoda i ambalaže je predato kupcima, ne može se prihvatiti stav ovlašćenog predstavN da preduzeće nije imalo evidenciju o tome kod koga se ambalaža nalazi jer je upravo iz dokumentacije oštećenog preduzeća utvrđena tačan iznos manjka i robe i ambalaže. Sud je u tom dijelu prihvatio mišljenje vještaka Krsta Šljivančanina koji je izjavio da </span><span class="s3">je optuženim morao da se da nalog kada im je prestao radni odnos da pokupe ambalažu i da u slučaju da se tada ispostavi da postoji manjak to optuženima staviti na teret. To u konkretnom slučaju nije urađeno. </span>
</p>
<p class="p5">
<span>U postupku je takođe na osnovu odbrane optuženog S D, kao i na osnovu Ugovora o radu i Rješenja o otkazu ugovora o radu na određeno vrijeme na nesumnjiv način utvrđeno da je isti bio u radnom odnosu na određeno vrijeme kod oštećene mljekare „N“ i to formalno u periodu od 07.07.2008. godine do 07.10.2008. godine, a da je rad u mljekari „N“ započeo mjesec dana prije toga bez ugovora, s tim što se iz konta br. 22405 na ime S D vidi da je isti i dalje bio u radnom odnosu obzirom da je u kontu prikazana potrošnja službenog telefona za mjesece septembar, oktobar i novembar, uz činjenicu da je i optuženi D S izjavio da su u novembru 2008. godne kada je bilo manje posla on i njegov kolega S D zajedno razvozili robu, s tim da je on uglavnom potpisivao otpremnice. Pritom optuženi D S nije osporavao da je u mljekari „N“ bio zaposlen u periodu od 07.06.2008. godine do 29.11.2008. godine. Za samo postojanje krivičnog djela koje se optuženima stavlja na teret, po ocjeni suda, nije neophodno da isti budu u stalnom radnom odnosu, već je dovoljno da obavljaju službu, tj. određene poslove bilo u redovnom radnom odnosu, bilo povremeno, bilo od slučaja do slučaja, pa u konkretnom slučaju nesumnjivo postoji odgovornost optuženih, bez obzira na osnov obavljanja poslova, tj. bez obzira na postojanje ugovora o radu i nedostatak preciznog opisa poslova za radno mjesto vozač - distributer. Isto tako, greške u poslovanju i organizaciji poslova u preduzeću u kojem su optuženi bili zaposleni, ne predstavljaju opravdanje za nesavjestan rad i neizvršavanje obaveza od strane optuženih, zbog čega je sud našao da su se u njihovim radnjama stekla sva subjektivna i objektivna obilježja krivičnog djela koje im se stavlja na teret.</span>
</p>
<p class="p5"></p>
<p class="p5">
<span>Pokretne stvari koje su predmet izvršenja krivičnog djela optuženima su povjerene u radu u privrednom društvu „N“ DOO iz N. Optuženi su krivično djelo učinili po prethodnom dogovoru, zajednički, kao saizvršioci i sa direktnim umišljajem. Bili su svjesni da nerazduživanjem prisvajaju pokretne stvari koje su im povjerene u radu, a utvrđena je i njihova namjera za pribavljanjem protivpravne imovinske koristi. Prethodni dogovor za izvršenje krivičnog djela od strane optuženih proizilazi iz načina izvršenja djela, jer je postupanje okrivljenih u izvršenju krivičnog djela identično i ukazuje da su radnje optuženih unaprijed dogovorene u cilju izvršenja krivičnog djela. Sud je precizirao optižnicu navodeći da su optuženi krivično djelo izvršili po prethodnom dogovoru. Ocijenjeno je da se navedenim preciziranjem ne narušava identitet optužnice i presude.</span>
</p>
<p class="p5"></p>
<p class="p5">
<span>Odlučujući se za krivičnu sankciju prema optuženim sud je cijenio sve olakšavajuće i otežavajuće okolnosti iz čl. 42. Krivičnog zakoN. Od olakšavajućih okolnosti na strani optuženog D S sud je cijenio njegove lične prilike obzirom da se radi o relativno mladom čovjeku, kao i njegov raniji život obzirom da nije osuđivan. Na strani optuženog S D sud je od olakšavajućih okolnosti cijenio njegove porodične prilike obzirom da je isti oženjen i otac dvoje maloljetne djece, kao i njegov raniji život obzirom da isti nije osuđivan. Otežavajućih okolnosti na strani optuženih nije bilo. Cijeneći navedene olakšavajuće okolnosti, a u nedostatku otežavajućih okolnosti, ocijenjeno je da prema optuženim nije potrebno izricanje efektivne kazne zatvora, budući da je za krivično djelo koje im se stavlja na teret propisana kazna zatvora u trajanju od 3 mjeseca do pet godina. Ocijenjeno je da će se izricanjem uslovne osude na način kako je to predstavljeno u izreci presude prema optuženim u potpunosti postići svrha izricanja uslovne osude i na taj način dovoljno uticati na iste da u buduće ne vrše krivična djela. </span>
</p>
<p class="p5"></p>
<p class="p5">
<span>Odluka o imovinskopravnom zahtjevu zasniva se na odredbi čl. 239. st. 2 ZKP-a. Ovlašćeni predstavnik oštećenog preduzeća je postavio imovinskopravni zahtjev u iznosima od 5.401,83 € na ime optuženog D S i 4.645,59 € na ime optuženog S D. Sud je postupku utvrdio, na osnovu nalaza i mišljenja sudskih vještaka finansijske struke od 16.12.2011. godine, da su optuženi na štetu oštećenog preduzeća na ime manjka robe pribavili iznose i to D S 3.235,35 €, a S D 2.582,86 €, zbog čega je iste obavezao da plate navedene iznose. Za višak imovinsko pravnog zahtjeva preko dosuđenog oštećeno presuzeće se upućuje na parnični postupak. </span>
</p>
<p class="p5"></p>
<p class="p5">
<span>Odluka o troškovima zasniva se na odredbi čl. 229. ZKP-a i isti se odnose na troškove finansijskog vještačenja u ukupnom iznos iznosu od 902,00 € (66,00 €, 66,00 € i 770,00 €) i troškove rada suda koji su određeni prema trajanju, složenosti krivičnog postupka i imovinskim prilikama optuženih.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p10">
<span class="s1">OSNOVNI SUD U BARU</span>
</p>
<p class="p10">
<span class="s1">Dana 24.04.2013. godine</span>
</p>
<p class="p10"></p>
<p class="p6"></p>
<p class="p6">
<span class="s1">ZAPISNIČAR,								      S U D I J A,</span>
</p>
<p class="p6">
<span class="s1">Milijana Minić 							          Goran Šćepanović</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA</span><span>: Protiv ove presude može se izjaviti žalba </span>
</p>
<p class="p6">
<span>Višem sudu u Podgorici u roku od 15 dana od dana prijema </span>
</p>
<p class="p6">
<span>pismenog otpravka, preko ovog suda u dva primjerka.</span>
</p>
<p class="p5"></p>
<p class="p5"></p>
<p class="p5">
<span class="s1">DNA</span><span>: - 1 x ODT</span>
</p>
<p class="p5">
<span>	- 1 x optuženim</span>
</p>
<p class="p5">
<span>	- 1 x braniocu</span>
</p>
<p class="p5">
<span>	- 1 x oštećenom preduzeću nakon pravosnažnosti</span>
</p>
<p class="p5">
<span>	- 1 x u spise</span>
</p>
<p class="p11"></p>
<p class="p11"></p>
<p class="p11"></p>


</body>
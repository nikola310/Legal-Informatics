<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p1">
<span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">                                                                                                            K.br.190/12</span>
</p>
<p class="p2"></p>
<p class="p2">
<span>				</span><span class="s1"> U IME  CRNE GORE </span>
</p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog Š. S. iz P., zbog krivičnog djela  nasilje u porodici ili porodičnoj zajednici iz čl.220 st.1  Krivičnog  Zakonika, po optužnom predlogu  ODT Pljevlja Kt.br.323/12 od 12.12.2012.godine, nakon održanog glavnog i javnog pretresa u prisustvu  zamjenika ODT Pljevlja  Tomčić Milivoja,  oštećene Š. M. i optuženog  Š. S., dana 25.12.2012.godine , donio je i javno objavio</span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>		Optuženi</span><span class="s1"> Š. S.,JMBG ......, </span><span>od oca M.i majke H. rodjene H.,rodjen u P. dana ........godine sa prebivalitšem u P.,Ul.D. bb,državljanin CG,oženjen,otac dvoje maloljetno djece,pismen, završio srednju školu, govori crnogorskim jezikom, nezaposlen,srednjeg imovnog stanja, osudjivan.</span>
</p>
<p class="p2">
<span>   </span>
</p>
<p class="p2"></p>
<p class="p3">
<span class="s1">K R I V    J E</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">	 Što je :</span>
</p>
<p class="p2"></p>
<p class="p2">
<span>		Dana  29.11.2012.godine oko 16,30 časova  u P. primjenom grubog nasilja  narušio  tjelesni  i duševni integritet oštećenoj- svojoj supruzi Š. M., članu svoje porodice, na način što je nakon kraće prepirke  fizički nasrnuo na nju čupajući je rukama  kosu, hvatajući je  rukama za vrat i stezajući  usled čega je pala  na asvalt, kojom prilikom  je oštećenoj nanio lake tjelesne povrede u vidu  crvenila, hematoma i površnih oguljotina kože po obrazima, vratu,iznad lijeve ključne kosti i na lijevoj nadlaktici i podlaktici, </span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo nasilje u porodici ili porodičnoj zajednici iz čl.220 st.1 Krivičnog Zakonika,</span>
</p>
<p class="p2"></p>
<p class="p2">
<span>		pa ga sud  na osnovu već citiranog zakonskog propisa te primjenom čl.4,5,13,15, 32,33, 39 i 42   Krivičnog  zakonika, te čl.226 , 229 , 239 i  374  ZKP-a </span>
</p>
<p class="p2"></p>
<p class="p2">
<span>									 </span>
</p>
<p class="p2"></p>
<p class="p2"></p>
<p class="p3">
<span class="s1">O S U DJ U J E</span>
</p>
<p class="p2">
<span>	</span><span class="s1">       		</span>
</p>
<p class="p2">
<span class="s1">		Na novčanu kaznu  u iznosu od  600 (šesto) eura  koja će se u slučaju nenaplativosti  zamijeniti kaznom  zatvora,  tako što će  se za svakih započetih 25,00 eura novčane kazne  odrediti jedan dan zatvora. </span>
</p>
<p class="p2"></p>
<p class="p2">
<span class="s1">		Izrečenu  novčanu kaznu  optuženi je dužan platiti  u roku od 3.mjeseca a pod prijetnjom prinudnog izvršenja. </span>
</p>
<p class="p2"></p>
<p class="p2">
<span>		Optuženi je dužan platiti ovom sudu    na ime  troškova krivičnog postupka  iznos od  60,50 eura   kao i na ime  paušala  iznos od 27,50 eura,</span>
</p>
<p class="p2"></p>
<p class="p2">
<span>		A sve ovo u roku od 15.dana po pravosnažnosti presude pod prijetnjom prinudnog izvršenja.</span>
</p>
<p class="p2"></p>
<p class="p2">
<span>		 Imovinsko pravnog zahtjeva  nije bilo.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima,  optužnim predlogom   Kt.br.323/12  od 12.12.2012.godine,  optužilo je Š. S.iz P., da je izvršio krivično djelo  nasilje u porodici ili porodičnoj zajednici iz čl.220 st.1 Krivičnog zakonika a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu.</span>
</p>
<p class="p2"></p>
<p class="p2">
<span>		 Oštećena  Š. M. se nije  pridružila krivičnom gonjenju protiv optuženog  niti postavila imovinsko pravni zahtjev.</span>
</p>
<p class="p2"></p>
<p class="p2">
<span>		Optuženi Š. S.u svojoj odbrani navodi da  djelimično priznaje  izvršenje krivičnog djela, da nešto jeste bilo tako  kako piše u optužnom predlogu a da nešto nije bilo tako, i u svoju odbranu naveo da mu je oštećena supruga  da imaju dvoje maloljetno djece, da su podstanari  i obje nezaposleni  te da je kritičnog dana bio kod druga  gdje je došla i oštećena pa su on i oštećena  počeli se svadjati i oštećena mu rekla "sad ću odvesti djecu kod mojih" pa je on pošao za suprugom  i sjeli su u njegovo auto  a oštećena u latici auta  našla nožić i krenula  rukom sa nožem u ruci  put svog stomaka da se probode i onda su se polčupali oko noža  i on joj je oteo nož, nakon čega odlaze kući,  djeca nijesu bila kući pa je rekao oštećenoj da dovede djecu  i oštećena odlazi  i više se nije vraćala toga dana. Istog dana je došla policija  i privela ih.Optuženi je u odbranu kazao da nikakvog drugog čupanja izmedju njega i oštećene toga dana nije bilo koliko se sjeća  osim u vezi noža  kojim je oštećena htjela da se probode. Da on zna  nije hvatao oštećenu za vrat  niti joj stezao vrat  niti prijetio da će ih pobiti, bio je pijan i pojma nema  da li je oštećena imala povrede  te da je moguće  da je uhvatio za vrat kad su se čupali  oko noža ali se on toga ne sjeća. U završnoj riječi molio  je sud  da ako može blaže ga kazni  te da se kaje.</span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka-oštećenu Š. M., pročitao nalaz i mišljenje  vještaka dr.P. M., pročitao  izvještaj ljekara specijaliste  od 29.11.2012.godine  za oštećenu i pročitao  izvod  iz KE za optuženog.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći    odbranu   optuženog  ovaj sud je utvrdio  činjenično stanje bliže opisano izrekom ove presude. 								</span>
</p>
<p class="p2">
<span>		Naime,javna optužba  stavlja na teret  optuženom  Š. S. da je izvršio  krivično djelo nasilje u porodici  ili porodičnoj zajednici iz čl.220 st.1 Kz  tako što je dana 29.11.2012.godine primjenom grubog nasilja narušio tjelesni u duševni integritet  članu svoje porodice-supruzi M.  tako što je nakon kraće prepirke, fizički nasrnuo na oštećenu, čupajući je rukama za kosu, hvatjući  je za vrat i stezajući je  usled čega je oštećena pala na asvalt, kojom prilikom je oštećenoj Melisi nanio lake tjelesne povrede bliže opisane izrekom ove presude.  Optuženi Š. ne priznaje izvršenje krivičnog djela ni svoju krivicu navodeći da  je kritične prilike</span>
</p>
<p class="p2"></p>
<p class="p2">
<span>                          Oštećena Š. M.je izjavila  da joj je optuženi suprug sa kojim ima dvoje maloljetno djece, da nijesu zaposleni i da su podstanari kao i da je za kritični dogadjaj  pomalo kriva i ona  jer je toga dana optuženi bio   kod svog druga  a ona negdje oko 16,30 časova  otišla da ga traži  i našla  ga kod druga  i tu su počeli da se svadjaju i prepiru  i ona je potrčala ka  njihovom autu, saplela se i pala  nakon čega ulazi u auto, u auto  ulazi  i optuženi  i ona je tada našla nož i htjela da se probode tim nožem  a optuženi htio da je spriječi u tome  pa je stegao za vrat i oteo joj nož.Kazala je da je optuženi nije čupao za kosu  već odlaze kući  i kad su došli kući ona je rekla da će da odvede djecu kod svojih roditelja a optuženi da će ih on odvesti kod njenih roditelja.  Policiju je zvao neko iz komšiluka  a policija je zvala socijalnog radnika  koji je nju i djecu odveo u B. P.u sigurnu kuću. Kazala je da je  kritičnog dana sat do dva nakon dogadjaja  u pratnji policije bila kod  ljekara  na pregledu i obzirom da je bila ljuta  rekla je  policiji  da joj je povrede nanio optuženi. Sve što je ljekar upisao u  ljekarskom izvještaju  je tačno  odnosno rekla je da joj je povrede nanio optuženi  ali je lagala ljekara. Nakon dva dana od dogadjaja  vratila se sa djecom kod optuženog i sada su u dobrim odnosima. </span>
</p>
<p class="p2"></p>
<p class="p2">
<span>		Vještak dr.P. M. u svom nalazu i mišljenju  a nakon uvida u medecinsku dokumentaciju za oštećenu Š. M.navodi  da  se iz medecinske dokumentacije i to izvještaja   ljekara specijaliste  broj 5298 od  29.11.2012.godine  za oštećenu  opisane povrede u vidu  crvenila, hematoma i površnih oguljotina kože po obrazima,vratu,iznad lijeve ključne kosti i na lijevoj nadlaktioci  i podlaktici.U dijagnozi  stoji kontuzija (nagnječenje) mekih tkiva na glavi  i vratu na više mjesta, nagnječenje lijeve nadlaktice i podlaktice sa krvnim podlivima na više mjesta.Vještak dr.P. u svom nalazu i mišljenju istakao da se radi o lakim tjelesnim povredama koje su mogle nastati udarcima otvorenom šakom po obrazima te stiskanjem u predjelu vrata  lijeve natključne regije  i stiskanjem i vučenjem za lijevu ruku ili nadlakticu. </span>
</p>
<p class="p2"></p>
<p class="p2">
<span>		Sud  u cjelosti prihvata nalaz i mišljenje vještaka dr. P. M.smatrajući da je vještak  na osnovu  medecinske dokumentacije  za oštećenu  krajnje  nepristrasno  i po pravilima struke  dao svoj nalaz  i mišljenje. Dovodeći  u logičnu vezu  nalaz i mišljenje vještaka dr. P. i medecinsku dokumentaciju  za oštećenu  sa iskazom oštećene Š.M. sud je stekao ubjedjenje  da ova svjedokinja  nije bila istinita usvom  kazivanju  već da je ovakvim svojim iskazom  htjela  da  olakša položaj optuženog pred sudom  kako bi on izbjegao  odgovornost  za počinjeno krivično djelo. Iz navedenih razloga  sud iskaz oštećene  nije prihvatio kao istinit. Ovakav  zaključak suda  proizilazi  iz  lokacija  povreda  oštećene  kao i  obzirom na činjenicu  da je vještak  dr. P.  bio decidan  da su povrede  po obrazima mogle nastati  udarcima otvorenom šakom, stiskanjem u predjelu vrata i lijeve natključne regije  kao i vučenjem i stiskanjem za lijevu ruku ili nadlakticu. </span>
</p>
<p class="p2"></p>
<p class="p2">
<span>                         Prihvatajući  kao  objektivan i po pravilima struke  dat nalaz i mišljenje vještaka dr. P. i dovodeći ga  u logičnu vezu sa medecinskom dokumentacijom oštećene Š. M. sud je   mišljenja da je javna optužba u cjelosti dokazana i utvrdjeno da je optuženi  izvršio krivično djelo  nasilje u porodici  ili u porodičnoj zajednici iz čl.220  st.1 Krivičnog zakonika kako mu se to  i stavlja na teret  te da je djelo  izvršio sa umišljajem  obzirom da je znao  da ovakvim svojim postupanjem narušava duševni i tjelesni integritet  svojoj  supruzi, članu svoje porodice  Š.M., bio svjestan  djela i posledica i htio njegovo izvršenje pa ga je sud kao umišljajnog učinioca oglasio krivim i osudio po zakonu  za izvršeno krivično djelo nasilje u porodici ili u porodičnoj zajednici iz čl.220 st.1 Kz.  </span>
</p>
<p class="p2">
<span> </span>
</p>
<p class="p2">
<span>		Prilikom  odlučivanja  o vrsti i visini  kazne  sud je cijenio  sve okolnosti  koje imaju uticaja  kako na vrstu  tako i na visinu  kazne a propisane  su čl.42 Kz .Optuženi Š. je porodičan čovjek,otac dvoje maloljetno djece.Nezaposlen je i on i oštećena a pri tom su podstanari.Oštećena  i optuženi su se izmirili  i optuženi je  istakao svoje  kajanje. Oštećena se nije pridružila krivičnom gonjenju.Po mišljenju suda  optuženom  i oštećenoj  treba pružiti  priliku  da ponovo uspostave skladne bračne i porodične odnose obzirom da imaju dvoje maloljetne djece.Sve ove okolnosti na strani optuženog  sud je uzeo kao olakšavajuće okolnosti  dok mu je činjenicu  da je jedanput do  sada osudjivan  uzeo kao otežavajuću okolnost  i sud je mišljenja  da  u konkretnom slučaju  a radi krivično pravne zaštite prema ovom optuženom  nije nužno izricati kaznu zatvora  već da će se  i novčanom kaznom  u iznosu od 600 eura  koji iznos nije  mali  ni za zaposlene  a ne za nezaposlene ljude  kao što je slučaj sa optuženim,  postići svrha kažnjavanja  zakonom predvidjena  i dovoljno uticati na ovog optuženog  da više ne vrši krivična djela  pa je sud  optuženom Š. S. izrekao novčanu kaznu u iznosu od 600,00 eura  kako je to bliže opisano  izrekom ove presude  i na osnovu čl.39 Kz  odredio mu rok od 3.mjeseca da istu plati  obzirom da se radi o nezaposlenom licu.  </span>
</p>
<p class="p2">
<span>	</span>
</p>
<p class="p2">
<span>		Shodno čl.226 i 229 ZKP-a  sud je  obavezao optuženog da na ime  troškova krivičnog postupka plati iznos od 60,50 eura  koji čine toškovi nagrade vještaku  medecinske struke  i da na ime paušala  plati  iznos od 27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .</span>
</p>
<p class="p2"></p>
<p class="p2">
<span>		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 25.12.2012.godine.</span>
</p>
<p class="p2"></p>
<p class="p2">
<span class="s1">Zapisničar, 						     			  S u d i j a, </span>
</p>
<p class="p2">
<span class="s1">Zora Leković 						    			Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		    Protiv ove presude  dozvoljena je žalba u roku od 8.dana po </span>
</p>
<p class="p2">
<span>		    prijemu iste Višem sudu B. Polje, a preko ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja </span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1"> </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
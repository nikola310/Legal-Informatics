<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:-0.25in;margin-left:0.5in;text-align:justify;hyphenate:auto;font-family:R;font-size:13pt;}
.p5{margin-left:0.25in;text-align:start;hyphenate:auto;font-family:R;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:start;hyphenate:auto;font-family:R;font-size:12pt;}
.s1{font-weight:bold;}
.s2{display: inline-block; text-indent: 0; min-width: 0.2361111in;}
.s3{font-family:R;color:black;}
.s4{color:black;}
.s5{font-family:R;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 14/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2">
<span>OSNOVNI SUD U BARU kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika  S. D. i F. J., kao članova vijeća, sa zapisničarom Anom Stanišić, u krivičnom predmetu okrivljenih Š.R. i Š.D. zbog krivičnog djela – građenje objekta bez građevinske dozvole iz čl.326a Zakona o izmjenama i dopunama Krivičnog zakonika u vezi sa čl. 23 KZ, po optužnici Osnovnog državnog tužioca u Baru Kt.br. 130/09 od 19.01.2010.godine, nakon održanog glavnog javnog pretresa dana 04.05.2010.godine u prisustvu zastupnika optužbe ODT Milenka Magdalinića, okrivljenih Š.R. i Š.D. i njihovog branioca adv. D. L. iz Podgorice, dana 05.05.2010.godine  donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Optuženi:</span>
</p>
<p class="p2"></p>
<p class="p2">
<span>1. Š.R.O, od oca D. i majke D., rodjene V., rodjen.....godine u Danilovgradu, stalno nastanjen u Baru, Z.P. b.b, sa privremenim boravkom u Podgorici, ul..... br. 29, oženjen, pismen, otac dvoje djece, srednjeg imovnog stanja, neosuđivan.</span>
</p>
<p class="p2"></p>
<p class="p2">
<span>2. Š.D.A od oca D. i majke D., rodjene M., rodjena ......gdoine u Podgorici, gdje je i stalno nastanjena, na adresi ul. ....br. 29, pismena, udata, majka dvoje djece, srednjeg imovnog stanja, neosuđivana.</span>
</p>
<p class="p3">
<span>I </span>
</p>
<p class="p2"></p>
<p class="p2"></p>
<p class="p2">
<span>Optuženi Š.R.</span>
</p>
<p class="p3">
<span>KRIV JE</span>
</p>
<p class="p2"></p>
<p class="p2">
<span>Zato što je:</span>
</p>
<p class="p2"></p>
<p class="p2">
<span>Tokom januara i februara mjeseca 2009.godine, u naselju Š. - Z.P., Opština Bar, na kat.par. br</span><span class="s1">. </span><span>.... KO Novi Bar- Z.P., kao investitor protivno propisima o izgradnji objekata - čl. 69 Zakona o uređenju prostora  i izgradnji objekata započeo rekonstrukciju - dogradnju postojećeg objekta, na način što je na trećoj etaži uradio coklo AB, podnu ploču, AB stubove, AB grede, AB ploču nad suterenom S 1 objekta A i B, zatim AB stubove, AB grede, AB ploču nad suterenom S2 i AB unutrašnje stepenice, dimenzija u osnovi 2 x 10,00  x 15,00 m, bez prethodno pribavljene gradjevinske dozvole i tehničke dokumentacije,</span>
</p>
<p class="p2"></p>
<p class="p2">
<span>- čime je učinio krivično djelo - građenje objekta bez građevinske dozvole iz čl.326a Zakona o izmjenama i dopunama Krivičnog zakonika. </span>
</p>
<p class="p2"></p>
<p class="p2">
<span>Pa mu sud primjenom čl. 4,32,36,42,52,53 i 54 Krivičnog zakonika i čl. 359,360 i 364 ZKP-a, izriče</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p2">
<span>Kojom im utvrđuje kaznu zatvora u trajanju od po 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine i  ne izvrši novo krivično djelo.</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 50 eura u roku od 15 dana od dana pravosnažnosti presude pod prijetnjom izvršenja.</span>
</p>
<p class="p2"></p>
<p class="p3">
<span>II</span>
</p>
<p class="p3"></p>
<p class="p2">
<span>Optužena Š.D.</span>
</p>
<p class="p2"></p>
<p class="p2">
<span>Na osnovu čl. 363 tč.3 ZKP-a </span>
</p>
<p class="p2"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je:</span>
</p>
<p class="p2"></p>
<p class="p2">
<span>Tokom januara i februara mjeseca 2009.godine, u naselju Š. - Z.P., Opština Bar, na kat.par. br...... KO Novi Bar- Z.P., kao investitor protivno propisima o izgradnji objekata - čl. 69 Zakona o uređenju prostora  i izgradnji objekata započela rekonstrukciju - dogradnju postojećeg objekta, na način što je na trećoj etaži uradila coklo AB, podnu ploču, AB stubove, AB grede, AB ploču nad suterenom S 1 objekta A i B, zatim AB stubove, AB grede, AB ploču nad suterenom S2 i AB unutrašnje stepenice, dimenzija u osnovi 2 x 10,00  x 15,00 m, bez prethodno pribavljene gradjevinske dozvole i tehničke dokumentacije,</span>
</p>
<p class="p2"></p>
<p class="p2">
<span>- čime bi kao saizvršilac učinila krivično djelo - građenje objekta bez građevinske dozvole iz čl.326a Zakona o izmjenama i dopunama Krivičnog zakonika u vezi sa čl. 23 KZ.</span>
</p>
<p class="p2"></p>
<p class="p4">
<span class="s2">-​&nbsp;</span><span>jer nije dokazano da je učinila djelo za koje je optužena. </span>
</p>
<p class="p5"></p>
<p class="p6">
<span>     Troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>Optužnicom ODT u Baru Kt.br. 130/09 od 19.01.2010.godine, okrivljenima je stavljeno na teret da su izvršili krivično djelo bliže opisano u izreci presude.  </span>
</p>
<p class="p2"></p>
<p class="p2">
<span>Okrivljeni Š.R.o je u svojoj odbrani u bitnom naveo da je prije 6 godina kupio plac u Š., u Z. P., koji se nalazio uz samu obalu mora, a plac je kupljen po pola od strane njegove supruge D. i njega. Riječ je o placu - kat. parceli br. .... KO Novi Bar. Prije od prilike 4 godine na lokaciji kupljenog placa započeo je gradnju potpornih zidova jer je na tom terenu prisutna erozija zemljišta - klizište, da bi u sledeće dvije godine nakon izgradnje tih potpornih zidova dogradio ugrubo suteren, jedan sprat i polovinu drugog sprata. Na pomenutom objektu je angažovao izvođača radova - gradjevinskog preduzimača K. S.iz Novog Pazara, koji je sa svojim radnicima izvršio postojeće radove na gradjevinskoj parceli. K. S. mu je na ime obavljanja ukupnih građevinskih radova ostao dužan 20.000 eura, pa se istom obratio putem telefona tokom januara mjeseca 2009.godine. K. mu je predložio da dugovanje prebiju putem izvodjenja daljih gradjevinskih radova na kat. parceli br. .... KO Novi Bar, a koji radovi su obuhvatali završetak polovine treće ploče u dijelu spratnosti objekta, budući da je to bio jedini način da povrati svoj novac, odnosno da prebije dugovanje. K. je od sredine januara mjeseca 2009.g nastavio radove tamo gdje su stali i do kraja januara izgradio polovinu ploče. Početkom februara 2009.g putem telefona ga je zvao H. A., radnik zaposlen kod K. S., i obavijestio ga da su završeni građevinski radovi na trećoj ploči. Takođe je izjavio da budući da tokom gradjevinskih radova nije dolazio na parcelu, nije znao da li je tokom mjeseca januara ili februara 2009.godine dolazila građevinska inspekcija ili neka druga inspekcija SO Bar, a ako se to desilo o tome nešto više znaju izvođači radova. Pokušavao je da dobije građevinsku dozvolu za gradnju i u nekoliko navrata je podnosio zahtjev SO Baru, odeljenju za urbanizam a određene zahtjeve je podnosio ii prema JP Morsko dobro, jer se plac nalazio u neposrednoj blizini mora, medjutim na njegove zahtjeve nije odgovoreno jer je bila u toku izrada Generalnog urbanističkog plana, tako da niko nije mogao da dobije dozvolu. S toga za radove koje je izvodio nije imao dozvolu. Takodje je naveo da je njegova supruga Š.D.a samo formalni vlasnik placa, a da nema nikakve veze sa izvedenim građevinskim radovima na kat.parceli, niti je u bilo kojem momentu bila uključena u gradnju gradjevinskog objekta, već je on u potpunosti dogovarao gradjevinske radove i iste finansirao. Supruga je znala da on finansira radove, ali ona nikakve radove nije preduzimala u tom pravcu. </span>
</p>
<p class="p2">
<span>Okrivljena Š.D.a je u svojoj odbrani u bitnom navela da je prije 6 godina kupila zajedno sa svojim suprugom R. plac u Š. - Z.P., koji se nalazi uz samu obalu mora, a plac je kupljen po pola. Poslije toga zna da je suprug izvodio gradjevinske radove na placu, s tim što se ona u to nije miješala niti je bila upućena u bilo kakve pojedinosti oko izvodjenja gradjevinskih radova i finansiranja istih od strane njenog supruga. U tom smislu može da izjavi da te građevinske radove nije finansirala, niti su izvodjeni po njenom zahtjevu, te nije odgovorna za izvodjenje tih gradjevinskih radova, niti može više išta reći o tome. Dalje je navela da je zajedno sa svojim suprugom dolazila u vrijeme godišnjih odmora na plac i u tom periodu se radovi na parceli nisu izvodili. Prvi put kada je došla bio je izgradjen suteren, sprat i ploča. Zadnjih dvije godine nije išla na plac. Nije upoznata da su se izvodili radovi januara i februara mjeseca 2009.godine, jer je u tom periodu radila u Podgorici i nije dolazila na plac. Od kada su započeti radovi, pa sve do kraja, njen suprug je nije konsultovao, već je radio sam. Nije izvodila radove, već se samo dio placa vodi na njeno ime, a njen suprug joj ništa nije govorio što radi, jer neće da opterećuje porodicu, niti nju, niti djecu. Ona radi u Podgorici u jednoj piljari, ima dvoje djece i ne investira izvodjenje radova. Nije znala da je dolazila gradjevinska inspekcija na objekat. Ništa što se tiče izgradnje ovog objekta njoj nije poznato.</span>
</p>
<p class="p2"></p>
<p class="p2">
<span>U dokaznom postupku sud je proveo sledeće dokaze: pročitani su iskazi svjedoka </span><span class="s3"> V.S.e, N.S., P.G.a i H.A.e iz prethodnog postupka, pročitan je zapisnik Ministarstva za ekonomski razvoj Crne Gore br...... o inspekcijskoj kontroli od 22.01.2009.godine, zapisnik Ministarstva za ekonomski razvoj Crne Gore br..... o inspekcijskoj kontroli od 22.01.2009.godine, zapisnik Ministarstva za ekonomski razvoj Crne Gore br..... o inspekcijskoj kontroli od 26.01.2009.godine, rješenje Ministarstva za ekonomski razvoj CG br.....od 22.01.2009godine, izvršen je uvid u list nepokretnosti Uprave za nekretnine CG, pročitan je dopis Sekretarijata za uredjenje prostora komunalno - stambene poslove i zaštitu životne sredite Opština Bar  br. .... od 07.07.2009.godine, izvještaj UP PJ u Podgorici - Ispostava Danilovgrad br.....sa podacima iz KE za okrivljenog Š.R.a od 26.05.2009.godine, izvještaj UP PJ u Podgorici br..... sa podacima iz KE za okrivljenu Š.D.u od 25.05.2009.g</span>
</p>
<p class="p6"></p>
<p class="p6">
<span class="s4">Svjedok V.S.a, građevinski inspektor, je u svom iskazu datom u prethodnom postupku u bitnom  navela da je dana 22.01.2009.godine u postupku inspekcijskog nadzora - kontrole na objektu nepoznatog investitora, za koga je kasnijela saznala da se radi o  Š.R.u i D., zatekli radnike kako rade na objektu i to dimenzija u osnovi 20 x 15 m. Prilikom kontrole zatečeno je stanje da se izvode radovi na trećoj etaži, a da ne posjeduju gradjevinsku dozvolu za igradnju objekta. Istog dana donijeto je rješenje o rušenju gore navedenog objekta sa rokom izvršenja jedan dan. Kontrolnim pregledom dana 26.01.2009.godine utvrdjeno je da investitor nije postupio po gore navedenom rješenju. Zapisnik i rješenja su ostavili na objektu shodno čl. 35 Zakona o inspekcijskom nadzoru. Nakon utvrdjivanja identiteta investitora od strane Ministarstva došlo je do administrativnog izvršenja, odnosno rušenja bespravno podignutog objekta. </span>
</p>
<p class="p6"></p>
<p class="p6">
<span class="s4">Svjedok N.S.a, građevinski inspektor, je u svom iskazu datom u prethodnom postupku u bitnom navela da je dana 20.01.2009.godine zajedno sa inspektorkom za zaštitu prostora V.S.om izašla na lice mjesta u naselju Š. i tom prilikom su konstatovali da se objekat nalazi u izgradnji i ostavili na objektu poziv za stranku za dan 22.01.2009.godine. Navedenog dana došli su na lice mjesta, gdje nijesu nikoga zatekli, a zapisnikom je konstatovano da je objekat u izgradnji, dimenzija 20 x 15 m, bila je uradjena AB cokla visine od 02 do 1 m, podna ploča, betonirani AB stubovi suterena, AB greda suterena, AB ploča nad suterenom i unutrašnje AB stepenište. Za ovaj objekat investitor nije imao gradjevinsku dozvolu. Dana 26.01.2009.godine izvršen je kontrolni pregled gdje je konstatovano da investitor nije postpuio po rješenju o rušenju od 22.01.2009.godine. Podatke o investitoru dobili su od Uprave policije PJ u Baru. Od strane Ministarstva za ekonomski razvoj nelegalno podignut objekat investitora Š.R.a i Š.D.e je porušen, odnosno sprovedeno je administrativno izvršenje rješenja o rušenju.  </span>
</p>
<p class="p6"></p>
<p class="p6">
<span class="s4">Svjedok P.G. je u svom iskazu datom u prethodnom postupku u bitnom naveo da postupajući po prijavi Ministarstva za ekonomski razvoj dana 03.02.2009.godine izašao je na lice mjesta u naselju Š. - Z.P., preko puta hotela "V.", gdje se vrše gradjevinski radovi uz samu obalu mora. Izlaskom na lice mjesta zatečena su dva gradjevinska radnika, koja su tom prilikom legitimisana. Tom prilikom radnici su vršili rašalovanje prethodnih dana salivene betonske ploče, a na lice mjetsa zatečeno je vozilo "Folsagen" transporter. Nakon legitimisanja gradjevinskih radnika ista su pozvana da u svojstvu gradjana u Upravi policije daju obavještenja na okolnosti izvodjenja gradjevinskih radova, za koje izvodjenje investitor nije imao gradjevinsku dozvolu. Uvidom u kat. evidenciju u Upravi za nekretnine  PJ u Baru utvrdio je da su vlasnici kat. parcela i objekta na kojem se vrše radovi Š.R.o i Š.D.a iz Podgorice. Koliko se može sjetiti prilikom davanja izjava gradjevinski radnici su rekli da su tih dana izvodili gradjevinske radove na objektu, ali da se ne može sjetiti ko je vlasnik objekta, a angažovani su od strane izvodjača radova kada su kao radnici stajali na raskrsnici, a na mjestu gdje se obično angažuju najamni radnici. Po zatečenom  kombiju na licu mjesta utvrdjeno je da je vlasnik istog H.A.a iz Bijelog Polja, kojeg su pozvali da u svojstvu gradjanina da izjavu i koji je tom prilikom rekao da je angažovan od strane investitora Š.R.a i D. za izvodjenje gradjevinskih radova i da je zatečene radnike on je angažovao kako bi se izvodili radovi. </span>
</p>
<p class="p6"></p>
<p class="p6">
<span class="s4">Svjedok H.A.a je u svom iskazu u prethodnom postupku u bitnom naveo da je kao radnik angažovan od preduzimača K. S. iz Novog Pazara na izgradnji gradjevinskog objekta u Z. P. uz obalu mora, naručioca radova Š. Radove na objektu  započeli su 2005.godine tako što su radili potporne zidove, mrtva ploča i započeli zidanje objekta, da bi do početka 2006.godine bila završena još dva sprata. Kada su se radovi izvodili na drugom spratu dolazila je inspekcija i zabranila radove, pa su jedno vrijeme radovi bili prekinuti. Međutim, K. S. je imao dogovor sa naručiocem posla Šćepanovićem  da se izgradnji i treći sprat i taj sprat je bio plaćen, ali nijesu se na njemu izvodili radovi sve do 2009.godine. Krajem januara mjeseca 2009.godine ponovo su počeli sa radovima na gradjevinskom objektu Š., tako što su izlili subove i počeli treću ploču, da bi komšija koji živi u blizini Š. pozvao inspekciju. Inspekcija  Ministarstva došla je februara mjeseca 2009.godine i oni su u tom momentu ili treću ploču. Inspekcija je zabranila dalje radove, dala je rješenje o zabrani, pa su toga dana završili ono što su imali da završe i prekinuli su sa daljim izvodjenjem radova na objektu. </span>
</p>
<p class="p6"></p>
<p class="p6">
<span class="s4">U zapisniku Ministarstva za ekonomski razvoj Crne Gore br......o inspekcijskoj kontroli od 22.01.2009.godine je navedeno da je izvršena kontrola radova na objektu dimenzija u osnovi oko 20,00 x 15, 00m i precizno su navedeni radovi koji su urađeni do trenutka kontrole. Dalje je konstatovano da se u trenutku kontrole ne izvode radovi i da investitor ne posjeduje građevinsku dozvolu. </span>
</p>
<p class="p6"></p>
<p class="p6">
<span class="s4">Rješenjem Ministarstva za ekonomski razvoj CG br. ..... od 22.01.2009godine naređeno je NN licu da poruši objekat u izgradnji dimenzija u osnovi 2 x 10,00x15,00m</span>
</p>
<p class="p6"></p>
<p class="p6">
<span class="s4">U zapisniku Ministarstva za ekonomski razvoj Crne Gore br...... o inspekcijskoj kontroli od 26.01.2009.godine je navedeno da je kontrolnim pregledom utvrđeno da NN lice nije postupilo po rješenju Ministarstva za ekonomski razvoj CG br...... od 22.01.2009. godine kojim je naređeno da poruši objekat u izgradnji dimenzija u osnovi 2 x 10,00x15,00m</span>
</p>
<p class="p6"></p>
<p class="p6">
<span class="s4">Iz lista nepokretnosti br .... Uprave za nekretnine CG utvrđeno je da su Š.R.o i D. vlasnici u dijelu 1/2 na kat. parceli br.... površine 400m2.</span>
</p>
<p class="p6"></p>
<p class="p6">
<span class="s4">U dopisu Sekretarijata za uredjenje prostora komunalno - stambene poslove i zaštitu životne sredine Opština Bar  br... od 07.07.2009.godine navedeno je da za objekte Š.R.a i D. ne postoje podaci o izdatim građevinskim dozvolama. </span>
</p>
<p class="p6"></p>
<p class="p6">
<span class="s4">Iz izvještaja iz kaznene evidencije za okrivljene Š.R.a i Š.D.u utvrdjeno je da imenovani do sada nisu osuđivani. </span>
</p>
<p class="p6"></p>
<p class="p2">
<span>Ocjenom izvedenih dokaza na nesumnjiv način je utvrđeno da je okrivljeni Š.R.o izvršio krivično djelo bliže opisano u izreci presude. Tokom postupka nesporno je utvrđeno da je imenovani kao investitor, tokom januara i februara mjeseca 2009. godine, bez prethodno pribavljene građevinske dozvole i tehničke dokumentacije, započeo rekonstrukciju-dogradnju postojećeg objekta, na način opisan u izreci presude. Utvrđeno činjenično stanje proizlazi kako iz odbrane okrivljenog Š.R.a koji nije sporio da je tokom 2009. godine izvodio radove na trećoj etaži na svom objektu koji se nalazi u Z. P. u Baru i da za dogradnju postojećeg objekta nije imao građevinsku dozvolu. Iz iskaza svjedoka B. N. i S. S., koje sud u cjelosti prihvata kao istinite i objektivne, nesporno se utvrđuje koji su svi radovi bili izvedeni u trenutku kontrole, a što je sve decidno opisano i u zapisniku o Inspekcijskoj kontroli.  Naime, iz ovih dokaza nesporno proizilazi da je okrivljeni kao investitor započeo rekonstrukciju - dogradnju postojećeg objekta, na način što je na trećoj etaži uradio coklo AB, podnu ploču, AB stubove, AB grede, AB ploču nad suterenom S 1 objekta A i B, zatim AB stubove, AB grede, AB ploču nad suterenom S2 i AB unutrašnje stepenice,  dimenzija u osnovi 2 x 10,00  x 15,00 m, a bez prethodno pribavljene gradjevinske dozvole i tehničke dokumentacije. </span>
</p>
<p class="p2"></p>
<p class="p2">
<span>Članom 69 Zakona o uređenju prostora i izgradnji objekta je propisano da se objekat može graditi na osnovu građevinske dozvole i tehničke dokumentacije. Iz dopisa </span><span class="s3">Sekretarijata za uredjenje prostora komunalno - stambene poslove i zaštitu životne sredine Opština Bar od 07.07.2009.godine je nesporno utvrđeno da za sporni objekat ne postoje podaci o izdatim građevinskim dozvolama, koju činjenicu nije sporio ni okrivljeni, a takođe je nesporno </span><span>da okrivljeni nije posjedovao tehničku dokumentaciju za izgradnju objekta. Prema tome, u konkretnom slučaju, okrivljeni je kao investitor postupao suprotno čl. 69 citiranog Zakona odnosno, bez prethodno pribavljene gradjevinske dozvole i tehničke dokumentacije, započeo rekonstrukciju - dogradnju postojećeg objekta na način bliže opisan u izreci presude. Pravno kvalifikujući utvrđeno činjenično stanje sud je našao da su se u radnjama okrivljenog stekli svi bitni elementi bića krivičnog djela građenje objekta bez građevinske dozvole iz čl.326a Zakona o izmjenama i dopunama Krivičnog zakonika. Okrivljeni je krivično djelo izvršio sa umišljajem odnosno bio je svjestan svog djela i htio njegovo izvršenje. </span>
</p>
<p class="p2"></p>
<p class="p2">
<span>Odlučujući se za krivičnu sankciju, sud je  na strani okrivljenog cijenio sve olakšavajuće i otežavajuće okolnosti  iz čl. 42 Krivičnog zakonika CG . Od olakšavajućih okolnosti sud je na strani okrivljenog Š.R.a cijenio njegove lične i porodične prilike odnosno da je oženjen, otac dvoje djece, kao i činjenicu da do sada nije osuđivan, dok otežavajućih okolnosti na nije bilo.</span><span class="s5"> Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 2 godine ne izvrši novo krivično djelo. Naime sud smatra da u konkretnom slučaju nije nužno radi krivično pravne zaštite izreći efektivnu kaznu zatvora, već sud smatra da će se upozorenjem uz prijetnju kazne dovoljno uticati na učinioca da više ne vrši krivično djelo. </span>
</p>
<p class="p2"></p>
<p class="p2">
<span>Sud je okrivljenog Š.R.a obavezao shodno čl. 202 st. 1 ZKP-a, da naknadi troškove postupka u iznosu od 50 eura koji troškovi se odnose na troškove za rad suda koji su odredjeni prema trajanju i služenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>Optužnicom je stavljeno na teret da je i Š.D.a kao saizvršilac izvršila krivično djelo - građenje objekta bez građevinske dozvole, na način opisan u izreci presude. Medjutim, nije dokazano da je okrivljena izvršila ovo krivično djelo. Nesporno je da su i Š.R.o i Š.D.a suvlasnici na  kat. parceli br..... KO Novi Bar u dijelu od po 1/2, te da je u pitanju šuma I klase. Medjutim, iz same ove činjenice, odnosno da je optužena suvlasnik zemljišta na kojem je građen sporni objekat, ne može se nesporno utvrditi da je ona bila investitor predmetnog objekta. Naime, i optužena i njen suprug su u cjelosti negirali da je D. na bilo koji način učesvovala u izgradnji ovog objekta, pa je tako okrivljeni Š.R.o bio decidan da njegova supruga ni u jednom momentu nije bila uključena u gradnju predmetnog objekta, niti ima ikakve veze sa gradjevinskim radovima, već da je on sam ugovarao građevinske radove i iste finansirao, a da se ona vodi samo formalno kao vlasnik placa. Ovo isto je u svojoj odbrani iznijela i optužena Š.D.a, navodeći da je njen suprug izvodio građevinske radove na placu, da se ona u to nije miješala niti bila upućena u bilo kakve pojedinosti oko izvodjenja građevinskih radova, tako da građevinski radovi nisu izvođeni po njenom zahtjevu. U spisima predmeta nema nijednog jedinog dokaza iz kojeg bi se nesporno moglo utvrditi da je Š.D.a bila investitor navedenog objekta. Naime, svjedok N.S.a, građevinski inspektor, je u svojoj izjavi navela da je podatke o investitoru dobila od Uprave policije u Baru, dok se iz iskaza svjedoka P.G.a, inspektora UP PJ Bar, utvrđuje da je uvidom u katastarsku evidenciju u Upravi za nekretnine Bar utvrdio da je vlasnik kat. parcele Š.R.o i Š.D.a. Takođe je naveo da je utvrdio i da su i vlasnici objekta Š.R.o i D. Međutim, uvidom u list nespokretnosti br. ... KO Novi Bar utvrđuje se da su imenovani kao vlasnici upisani samo kao vlasnici na zemljištu, a ne i na</span><span class="s1"> </span><span>objektima, jer objekti uopšte nisu konstatovani u predmetnom listu nepokretnosti. Takođe,</span><span class="s1"> </span><span class="s5">ovaj svjedok u svom iskazu dalje naveo da mu je H.A.a, kojeg su pozvali u da svojstvu građanina da izjavu, rekao da je angaažovan od strane investitora Š.R.a i D. Međutim, ovaj dio iskaza svjedoka P., pripadnika UP PJ Bar, sud ne može prihvatit niti posebno cijeniti. Naime, presuda se ne može zasnivati na iskazima službenih lica unutrašnjih poslova o onome što im je određeno lice u informativnom razgovoru reklo u vezi određenog krivičnog djela. Prema tome, imajući u vidu odbranu okrivljenog Š.R.a i D., gdje oboje negiraju da je D. na bilo koji način investirala predmetni objekat, a da tokom </span><span class="s3">postupka nije proveden nijedan jedini dokaz na osnovu kojeg bi se sa sigurnošću dalo zaključiti da je okrivljena Š.D.a izvršila krivično djelo koje joj je stavljeno na teret, to ju je sud primjenom čl. 363 tač. 3 ZKP-a , oslobodio od optužbe. </span>
</p>
<p class="p2"></p>
<p class="p6">
<span>S obzirom da je optužena Š.D.a oslobodjena od optužbe, to je sud primjenom čl. 203 st.1 ZKP-a odlučio da troškovi postupka u ovom dijelu padaju na teret budžetskih sredstava suda</span>
</p>
<p class="p2"></p>
<p class="p2">
<span>Sa izloženog odlučeno je kao u izreci presude. </span>
</p>
<p class="p2">
<span>   </span>
</p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 05.05.2010. godine</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR                                                  PREDSJEDNIK VIJEĆA-SUDIJA, </span>
</p>
<p class="p2">
<span>Ana Stanišić                                                                     Aleksandra Leković </span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p class="p2"></p>
<p class="p7"></p>
<p class="p7"></p>


</body>
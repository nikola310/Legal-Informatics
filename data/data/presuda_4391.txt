<div style="text-align: right">
	K.br. 67/11</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Slobodanke Bojanić kao zapisničara, u krivičnom predmetu protiv okrivljenog Đ.V. iz D., zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1495/10 od 10.06.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 26.12.2011.godine u prisustvu zastupnika optužbe i okrivljenog, donio je dana 26.12.2011.godine i istog dana javno objavio&nbsp;<br>
	&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni Đ.V., od oca V. i majke M., rodjene Š., rodjen ...godine u selu S. - opština D., sa mjestom prebivališta u D. - N.s., državljanin Crne Gore, nezaposlen, završio srednju školu, pismen, oženjen, otac troje djece, vojsku služio 1982. godine u B., vodi se u vojnoj evidenciji u Danilovgradu, lošeg imovnog stanja, neosudjivan.</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana ...godine, u mjestu N.s., opština D., tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist u vrijednosti većoj od 150,00 eura, na način što je česmu na svom gradilištu, mimo mjernog uredjaja, direktno priključio&nbsp; na javnu vodovodnu mrežu, usljed čega se utrošak vode, vlasništvo oštećenog J.K.Z.P.D., nije mogao registrovati, u čemu je otkriven kontrolom ovlašćenih radnika oštećenog preduzeća<br>
	&nbsp;<br>
	- čime je počinio krivično djelo kradja iz čl.239 st.1 KZ.<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 13, 15, 36, 42, 52, 53 i 54 KZ i čl.226, 229 i 374 ZKP-a&nbsp; i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 30 (trideset) dana&nbsp; i istovremeno odredjuje da se ista neće izvršiti ako okrivljeni za vrijeme od&nbsp; 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeno J.K.Z.P.D. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	&nbsp;<br>
	Optužnim predlogom ODT-a Podgorica Kt.br.1495/10 od 10.06.2011.godine, stavljeno je na teret okrivljenom Đ.V.u da je izvršio krivično djelo kradja iz čl. 239 st.1 KZ. Zastupnik optužnog predloga je u završnoj riječi izmijenio činjenični opis krivičnog djela na način određen kao izreci presude, dok je pravna kvalifikacija ostala ista. Predložio je da sud okrivljenog oglasi krivim i&nbsp; izrekne mu uslovnu osudu.&nbsp;<br>
	&nbsp;<br>
	Okrivljeni Đ.V. u odbrani datoj u istražnom postupku i na glavnom pretresu priznao je izvršenje krivičnog djela. U bitnom je naveo da je tačno da je u vrijeme kontrole ovlašćenih radnika J.K.Z.P.D., u mjestu N.s., opština D., tuđu pokretnu stvar oduzimao drugom u namjeri da njenim prisvajanjem pribavi sebi protivpravnu imovinsku korist na način što je mimo mjernog uređaja priključio jednu vodovodnu cijev na kojoj je bila česma, direktno na javnu vodovodnu mrežu, usljed čega se utrošak vode vlasništvo oštećenog JKZP Danilovgrad nije mogao registrovati. Tvrdi da je imao namjeru da vrši protivpravno oduzimanje vode dok god bude u mogućnosti. Pojasnio je da je oduzimanje vode vršio zbog lošeg materijalnog stanja.<br>
	&nbsp;<br>
	Sud je na glavnom pretresu u dokaznom postupku saslušao ovlašćenog predstavnika oštećenog J.K.Z.P.D. S.Đ., pročitao zapisnik o kontroli J.K.Z.P.D. br.02831 od 29.07.2010.godine i izvršio uvid u fotografije priložene uz isti i pročitao izvod iz kaznene evidencije Uprave policije Ispostava Danilovgrad 18-04 br. DU 166/11/3472/2 od 29.08.2011.godine.<br>
	&nbsp;<br>
	Ovlašćeni predstavnik oštećenog J.K.Z.P.D. S.Đ. je u iskazu u bitnom navela da se pridružuje krivičnom gonjenju protiv okrivljenog i da postavlja imovinsko-pravni zahtjev u iznosu od 856,00 eura.<br>
	&nbsp;<br>
	Iz sadržine zapisnika o kontroli J.K.Z.P.D. br.02831 od 29.07.2010.godine, utvrđuje se da su ovlašćeni radnici ovog preduzeća dana 29.07.2010.godine u mjestu N.s. zatekli da se okrivljeni samovoljno priključio na vodovodnu mrežu, da se ne nalazi u evidenciji potrošača, te da ne posjeduje šahtu i vodomjer. Na fotografijama priloženim uz ovaj zapisnik nalazi se kuća pod pločom i česma.<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad 18-04 br. DU 166/11/3472/2 od 29.08.2011.godine, izdatog na ime okrivljenog , utvrdjuje se da okrivljeni Đ.V. nije osuđivan.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog Đ.V. stekla sva obilježja bića krivičnog djela krađa iz čl.239 st.1 Krivičnog zakonika. Naime, okrivljeni je dana ...godine, u mjestu N.s., opština D., tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist u vrijednosti većoj od 150,00 eura, na način što je česmu na svom gradilištu, mimo mjernog uredjaja, direktno priključio&nbsp; na javnu vodovodnu mrežu, usljed čega se utrošak vode, vlasništvo oštećenog J.K.Z.P.D., nije mogao registrovati, u čemu je otkriven kontrolom ovlašćenih radnika oštećenog preduzeća.<br>
	&nbsp;<br>
	Sve naprijed navedene činjenice utvrđene su iz odbrane okrivljenog Đ.V. iz istražnog postupka i sa glavnog pretresa i zapisnika o kontroli J.K.Z.P.D. br.02831 od 29.07.2010.godine i&nbsp; fotografija priloženih uz isti. &nbsp;<br>
	&nbsp;<br>
	Iz odbrane okrivljenog Đ.V. iz istražnog postupka i sa glavnog pretresa, koja ima kvalitet priznanja, utvrdjuje se da je okrivljeni Đ.V. u vrijeme kontrole ovlašćenih radnika J.K.Z.P.D., u mjestu N.s., opština D., tuđu pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist na način što je mimo mjernog uređaja na javnu vodovodnu mrežu priključio jednu česmu, usljed čega se utrošak vode vlasništvo oštećenog JKZPD nije mogao registrovati. Okrivljeni je imao namjeru da oduzimanjem tuđe pokretne stvari pribavi sebi protivpravnu imovinsku korist u vrijednosti većoj od 150,00 eura, što se utvrđuje iz njegove odbrane sa glavnog pretresa, obzirom da je u istoj naveo da je imao namjeru da vrši protivpravno oduzimanje vode dok god bude u mogućnosti.<br>
	&nbsp;<br>
	Ovakvo priznanje okrivljenog sud je cijenio kao istinito, potpuno, jasno, dato svjesno i dobrovoljno, uz razumijevanje posljedica datog priznanja.<br>
	&nbsp;<br>
	Priznanje okrivljenog stoji u skladnoj vezi sa zapisnikom o kontroli J.K.Z.P.D. br.02831 od 29.07.2010.godine i&nbsp; fotografijama priloženim uz isti iz kojeg zapisnika se utvrđuje još i da je predmetna kontrola bila dana 29.07.2010.godine.<br>
	&nbsp;<br>
	Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Iz provedenih dokaza koji su već analizirani, proizilazi da namjera okrivljenog nije bila da pribavi malu imovinsku korist, jer učinilac koji krade vodu, na način što priključuje vodovodnu instalaciju na vodovodnu mrežu mimo brojila, odnosno što vodu uvodi do potrošačkih tačaka, tako da se njen utrošak ne registruje preko brojila, ima namjeru da to čini dok god bude u mogućnosti.<br>
	&nbsp;<br>
	Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela krađa iz čl.239 st.1 KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Zastupnik optužbe je odustao od saslušanja svjedoka B.Ž. i V.M., te angažovanja vještaka odgovarajuće struke.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da isti nije osudjivan, što je utvrdjeno &nbsp;iz citiranog izvoda iz kaznene evidencije, da je priznao izvršenje krivičnog djela i da je oženjen, otac troje djece, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju &nbsp;od 30 (trideset) dana&nbsp; i istovremeno odredio rok provjeravanja od 1(jedne ) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a sud je oštećeno J.K.Z.P.D. radi ostvarivanja imovinsko-pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presudjenje, a pribavljanje dokaza o tome vodilo je nepotrebnom odugovlačenju postupka.<br>
	&nbsp;<br>
	Sa iznijetog, a primjenom čl.374 ZKP-a, odlučeno je kao u izreci ove presude.<br>
	&nbsp;<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Slobodanka Bojanić, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	&nbsp;</div>

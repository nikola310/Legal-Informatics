<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:start;hyphenate:auto;font-family:Arial;font-size:11pt;}
.p2{margin-right:-0.023611112in;text-align:start;hyphenate:auto;font-family:Times New Roman;font-size:11pt;}
.p3{margin-left:5.0in;margin-right:-0.023611112in;text-align:start;hyphenate:auto;font-family:Arial;font-size:11pt;}
.p4{margin-right:-0.023611112in;text-align:center;hyphenate:auto;font-family:Calibri;font-size:11pt;}
.p5{margin-right:-0.023611112in;text-align:center;hyphenate:auto;font-family:Arial;font-size:11pt;}
.p6{margin-right:-0.023611112in;text-align:start;hyphenate:auto;font-family:Arial;font-size:11pt;}
.p7{margin-right:-0.023611112in;text-align:justify;hyphenate:auto;font-family:Arial;font-size:11pt;}
.p8{text-indent:0.5in;margin-right:-0.023611112in;text-align:justify;hyphenate:auto;font-family:Arial;font-size:11pt;}
.p9{text-indent:0.4923611in;margin-right:-0.023611112in;text-align:justify;hyphenate:auto;font-family:Arial;font-size:11pt;}
.p10{margin-right:-0.023611112in;text-align:justify;hyphenate:auto;font-family:Times New Roman;font-size:11pt;}
.p11{text-indent:0.25in;margin-left:0.041666668in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p12{margin-top:0.16666667in;margin-bottom:0.16666667in;text-align:justify;hyphenate:auto;font-family:Arial;font-size:11pt;}
.p13{text-indent:0.5in;margin-right:0.0027777778in;text-align:justify;hyphenate:auto;font-family:Arial;font-size:11pt;}
.p14{margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p15{text-indent:0.5in;margin-right:-0.023611112in;text-align:start;hyphenate:auto;font-family:Arial;font-size:11pt;}
.p16{margin-left:4.0in;margin-right:-0.023611112in;text-align:start;hyphenate:auto;font-family:Arial;font-size:11pt;}
.p17{margin-left:4.5in;margin-right:-0.023611112in;text-align:start;hyphenate:auto;font-family:Arial;font-size:11pt;}
.p18{text-indent:-0.5in;margin-left:0.5in;margin-right:-0.023611112in;text-align:justify;hyphenate:auto;font-family:Arial;font-size:11pt;}
.p19{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
.s2{font-family:Arial;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>K.br.97/14</span>
</p>
<p class="p4"></p>
<p class="p4">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p5"></p>
<p class="p5">
<span>U IME CRNE GORE</span>
</p>
<p class="p6"></p>
<p class="p7">
<span>	OSNOVNI SUD U U.U, kao prvostepeni krivični, sudija mr Sanja Mirović, uz učešće namještenika suda Škrelja Milene kao zapisničara, u krivičnom predmetu protiv okrivljenog G.V., iz U., kojeg brani A. M., advokat iz U., zbog krivičnog djela izazivanje opšte opasnosti iz čl.327 st.1 Krivičnog zakonika Crne Gore i krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz U. Kt.br.128/14 od 24.07.2014.godine, nakon održanog glavnog i javnog pretresa dana 21.10.2014.godine u prisustvu savjetnika na radu kod ODT-a u U.u, Faruka Resulbegovića,okrivljenog,njegovog branioca i oštećenog,donio je a dana 24.10.2014. godine i javno objavio </span>
</p>
<p class="p7"></p>
<p class="p7"></p>
<p class="p7"></p>
<p class="p5">
<span>P R E S U D U</span>
</p>
<p class="p7"></p>
<p class="p7"></p>
<p class="p7">
<span class="s1">	</span><span>Okrivljeni G.V., JMBG............., od oca K. i majke Lj., rođene P., rođen..........godine u T., P., sa prebivalištem u U. – Z. bb, državljanin Crne Gore, oženjen, otac troje djece, vozač, završio srednju saobraćajnu školu, srednjeg imovnog stanja, osuđivan, u pritvoru od 30.03.2014.godine od 23,00h do 30.07.2014.godine do 23,00h, osuđivan presudama Opštinskog suda u U.u K.br.23/84 od 18.04.1984.godine zbog krivičnog djala ugrožavanje saobrćaja iz čl.48 KZ RCG na novčanu kaznu u iznosu od 7.000,00 dinara, Osnovnog suda u U.u K.b.11/88 od 18.12.1989.godine  zbog krivičnog djela iz čl.208 st.2 u vezi st.1 Krivičnog zakonika kojom mu je izrečena uslovna osuda – kazna zatvora u trajanju od 6 (šest) mjeseci uslovno na 1 (jednu) godinu, Osnovnog suda u U.u K.br.294/08 od 24.03.2009.godine zbog krivičnog djela iz čl.239 st.1 Krivičnog zakonika, na novčanu kaznu u iznosu od 600,00 eura, Osnovnog suda u U.u K.br.279/09 od 08.02.2011.godine zbog krivičnog djela iz čl.403 st.1 Krivičnog zakonika, na kaznu zatvora u trajanu od 30 (trideset) dana  i Osnovnog suda u U.u K.br.185/11 od 05.06.2013.godine zbog krivičnog djela iz čl.152 at.2 u vezi st.1 Krivičnog zakonika na kaznu zatvora u trajanu od 30 (trideset) dana,</span>
</p>
<p class="p7"></p>
<p class="p5">
<span>K r i v    j e</span>
</p>
<p class="p7">
<span>	Što je:</span>
</p>
<p class="p7"></p>
<p class="p7">
<span>	1. Dana 30.03.2014.godine u U.u, u selu Z., opšte opasnim sredstvom-puškom marke “Browing” fabričkog broja 02083 i opšte opasnom radnjom- pucanjem iz puške u pravcu kuće H.K. i pucanjem u pravcu oštećenog S. K., iako meci koje je ispalio nijesu mogli da prodru dublje u tijelo oštećenog doveo u opasnost život i tijelo oštećenog S. K. i nanio mu laku tjelesnu povredu, na način što je iz dvorišta svoje kuće u pravcu kuće oštećenog ispalio projektil koji je pogodio zid kuće, nakon čega je kada je oštećeni izašao ispred kuće, ušao u dvorište oštećenog i ispalio projektil u pravcu njegove kuće, koji je pogodio zid kuće, a zatim je u trenutku kada je oštećeni ulazio u svoju kuću ispalio projektil u njegovom pravcu, koji ga je pogodio u predjelu leđa i nogu iako je bio svjestan da ispaljivanjem projektila u vitalne dijelove tijela oštećenog može istom izazvati povrede, pa je to i htio, nanoseći mu tom prilikom laku tjelesnu povredu u vidu strijelne rane –ustrjelna u predjelu zadnje strane lijevog ramena, promjera 2x2mm, ovalnog oblika, površinastu strijelnu ranu u predjelu zadnje strane lijevog ramena, ovalnog oblika, promjera 2x2mm, površinastu strijelnu ranu u predjelu ispod lijeve pazušne jame, ovalnog oblika promjera 2x2mm, površinastu strijelnu ranu u predjelu unutrašnje strane desne natkoljenice, iznad koljena, ovalnog oblika, promjera 2x2mm,</span>
</p>
<p class="p7"></p>
<p class="p8">
<span>- čime je izvršio krivično djelo izazivanje opšte opasnosti iz čl.327 st.1 Krivičnog zakonika </span>
</p>
<p class="p8"></p>
<p class="p8">
<span>2.Dana 30.03.2014.godine, u U.u, u selu Z., svjestan svoga djela čije je izvršenje htio, suprotno čl.10a st.2, 11 i 27 Zakona o oružju, neovlašćeno na javnom mjestu nosio vatreno oružje i to: pušku marke “Browing” fabričkog broja 02083, kalibra 12mm, za koju nije imao izdat oružani list od strane nadležnog državnog organa</span>
</p>
<p class="p7"></p>
<p class="p8">
<span>- čime je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika.</span>
</p>
<p class="p8"></p>
<p class="p8">
<span>Pa sud okrivljenom primjenom citiranih zakonskih propisa te  čl. 4 st.2, 5, 8, 13, 15, 36, 42 i 48 st. 1 Krivičnog zakonika, prethodno utvrđuje,</span>
</p>
<p class="p7">
<span>                                           </span>
</p>
<p class="p7">
<span>	- za krivično djelo izazivanje opšte opasnosti iz čl.327 st.1 Krivičnog zakonika kaznu zatvora u trajanju od 6 (šest) mjeseci,</span>
</p>
<p class="p7"></p>
<p class="p7">
<span>	- za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika kaznu zatvora u trajanju od 4 (četiri) mjeseca</span>
</p>
<p class="p7">
<span>                                                                                                                                                 </span>
</p>
<p class="p7">
<span>	Pa sud okrivljenog  primjenom citiranih zakonskih propisa i odredbi čl.48 st.2 tač.2, 51 Krivičnog zakonika, te čl. 226, 229 i 374 Zakonika o krivičnom postupku,  </span>
</p>
<p class="p7"></p>
<p class="p5"></p>
<p class="p5">
<span>O S U Đ U J E </span>
</p>
<p class="p7"></p>
<p class="p8">
<span>Na jedinstvenu kaznu zatvora u trajanju od 8 (osam) mjeseci u koju mu se uračunava vrijeme provedeno u pritvoru od 30.03.2014.godine od 23,00h do 30.07.2014.godie do 23,00h</span>
</p>
<p class="p7">
<span>           </span>
</p>
<p class="p9">
<span>Sud okrivljenom na osnovu čl.75 st.2 Krivičnog zakonika izriče</span>
</p>
<p class="p5"></p>
<p class="p5">
<span>MJERU BEZBJEDNOSTI</span>
</p>
<p class="p7"></p>
<p class="p9">
<span>	Oduzimanje premdmeta – puške marke “Browing” fabričkog broja 02083, kalibra 12mm, jednog ispaljenog patrona lovačke municije “Super Caccia”, dva neispaljena patrona lovačke municije i šest kugli balina.</span>
</p>
<p class="p7"></p>
<p class="p7">
<span>          Obavezuje se okrivljeni da sudu na ime troškova krivičnog postupka uplati iznos od 88,00 eura,  a na ime sudskog  paušala novčani iznos od 30,00 eura,  u roku od 15 dana po pravosnažnosti presude.  </span>
</p>
<p class="p7"></p>
<p class="p5">
<span>O b r a z l o ž e n j e</span>
</p>
<p class="p7"></p>
<p class="p8">
<span>Optužnim predlogom Osnovnog državnog tužilaštva u U.u Kt.br.128/14 od 24.07.2014.godine, okrivljenom G.V. stavljeno je na teret da je izvršio krivično dijelo izazivanje opšte opasnosti iz čl.327 st.1 Krivičnog zakonika i krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika. Zastupnik optužbe je do kraja glavnog pretresa ostao pri podnijetom  optužnom predlogu, i u završnim riječima predlažio sudu da okrivljenog oglasi krivim i osudi po zakonu. </span>
</p>
<p class="p10"></p>
<p class="p7">
<span>	Okrivljeni G.V. je u svojoj odbrani izjavio da je toga dana kada se desio kritičan događaj, radio na svom imanju sa  jednim radnikom, kojeg je predveče odvezao do U. i kada se vratio kući vidio je da dvoje djece njegovog sina dolaze iz dvorišta K.. Tada je djecu pitao jesu li bila kod djeda, a to ih je pitao zato što je toj djeci njihova majka a njegova snaha zabranila da dolaze kod njega, a vidio je da im dozvoljava da idu u komšiluk. To ih je pitao da bi to njegova snaha čula, međutim to je čuo i K. H.. Tada mu je K. H.  iz njegovog dvorišta rekao: “Jedi govna i nemoj da ih šalješ ovamo”, na šta mu je on odgovorio da on jede govna i da ne razgovara sa njim već sa svojim unucima. H.K. je nešto nastavio da priča, ali nije čuo šta je rekao, jer je od njega bio udaljen sigurno nekih 150m. Upravo zbog toga mu je rekao da ga ne čuje šta priča i da ako ima nešto da mu kaže da se približi plotu. U tom trenutku plot od njegove ograde je preskočio S.K., sin H., i ušao je u njegovo imanje. S. mu je prišao ne govoreći ništa i odmah ga udario od kog udarca je okrivljeni pao na zemlju. S. je nastavio da ga udara, pa je u jednom trenutku prestao, te je okrivljeni, po njegovim riječima uspio da ustane. Čuo je da je S.K. rekao: “Sad ću ti ja pokazati posao”, zbog čega je pomislio da S. ide kući da uzme oružje. Ušao je u svoju kuću i u ogledalu vidio da je sav krvav. Tada je uzeo bratovu pušku u kojoj su se nalazili meci za vrane. Znao je da je ta vrsta metaka u pušci, zato što su mu vrane ulazile u kuću i pravile gnijezdo, pa je iz nje pucao na njih da ih rastjera. U kući je imao još metaka i to za vukove i divlje svinje. Izašao je u dvorište i čuo je galamu iz kuće K. Čuo je da H. brani S. da izađe iz kuće, a misli da je H. svom sinu branio da izađe zato što je ovaj uzeo oružje. Dalje je izjavio da kada je izašao iz kuće vidio je kako je K. S. iskočio kroz prozor. Nije vidio da ima oružje u rukama ali je vidio da je jedno 20 m od svoje kuće krenuo prema njegovom imanju. Tada je iz puške opalio metak, a od K. je bio udaljen sigurno nekih 150 m. Čuo je kako se K. S. susreo sa njihovim komšijom Ć. M., koji je okrivljenom govorio: “ostavi to, vrati se nazad” i koji mu je to nekoliko puta ponovio. Dalje je izjavio da je Ć. M. rekao da se makne od K. S., a to mu je rekao jer je htio da puca u vazduh, kako bi K. S.u stavio da znanja da i on ima pušku. Od smokova nije mogao da vidi ni Ć. ni K., samo im je čuo glasove i tada je opalio još jedan metak u pravcu brda. Pojasnio je da je tokom ovog događaja samo dva puta pucao i da sigurno nije više ni jedan metak opalio. Istakao je da njegov sin M. nikada nije prestajao da se druži sa K. S., da je išao da mu izjavi saučešće u periodu dok je on bio u pritvoru, te da njemu S. nikada nijednu ružnu riječ nije rekao, čak i kada ga je kritikovao zbog njegovog posla. Dalje je izjavio da ne zna šta mu je bilo toga dana i da se sve ovo vjerovatno dogodilo zbog njegovog oca, H.. Zato mu je i žao zbog svega, jer su toliko godina živjeli u dobrim komšijskim odnosima. Pojasnio je da kada je drugi put pucao u brdo u pravcu kuće K., bio je udaljen oko 100 m od njihove kuće. To je bila tolika udaljenost da šazme nisu mogle da dođu doK. S., one su jedino mogle kao kiša da padnu iz vazduha. Ove šazme su sitne i služe za ubijanje ptica, zbog čega zna da njihov domet nije velik. Sa druge strane, šazma za vuka je krupna i u jednom metku se nalazi šest šazmi i te šazme mogu da ubiju i na preko 100m udaljenosti. Ovi meci iz kojih je pucao imaju veći broj sitnih i lakih šazmi i kada opali metak te šazme se brzo hlade i padaju na zemlju, zato nikako ne može da se desi da ubiju čovjeka na udaljenosti na kojoj je on bio odK. S. Ti meci bi za čovjeka bili ubojiti samo ukoliko bi se nalazio na udaljenosti od 20m. Na udaljenosti od 150m, a koliko je bio udaljen od K. S. kada je opalio prvi metak, iz tih metaka ne može ni ptica da se ubije. U pravcu K. S. i njegove kuće je pucao samo da mu da do znanja da i on ima pušku u rukama, jer je mislio da je S. uzeo oružje i krenuo prema njemu da ga ubije. Okrivljeni je još dodao da je kritičnog dana rano ustao, da bi oko 7h zajedno sa još jednim radnikom otišao u Brisku Goru kod N. po neku zemlju, i upravo je kod njega popio dvije čašice loze i kafu, potom je čitav dan radio, a nakon toga vozio nazad do kuće gdje je zajedno sa ovim radnikom na terasi njegove kuće popio čašicu loze, te je nakon toga odvezao ovog radnika do kafane “Palma”, pa se oko 17,30 h vratio kući. Nije osjećao da je bio u pripitom stanju, naprotiv dobro se osjeća kada popije po koju lozu, dobro podnosi alkohol, u prilog čemu govori činjenica da se bezbjedno toga dana vratio iz Briske Gore, vozeći traktor pun zemlje a da ni grumen nije prosuo, a inače ima naviku već godinama da svako jutro popije po jednu ili dvije loze jer mu to prija. </span>
</p>
<p class="p7"></p>
<p class="p7">
<span>	Branilac okrivljenog je u završnoj riječi izjavio da prema shvatanju odbrane, okrivljeni je svo vrijeme postupao u nužnoj odbrani, odbijajući od sebe istovremeni protivpravan napad i nije preduzeo nijednu drugu radnju da ugrozi bilo čiju sigurnost ili pak neki drugi vid ugroženosti, zbog čega je branilac predložio da se okrivljeni oslobodi odgovornosti. Isto tako predložio je da se okrivljeni oslobodi odgovornosti i za krivično djelo nedozvoljeno držanje oružja i eksplozivnih materija iz čl.403 st.1 Krivičog zakonika, jer je iz potvrde o privremeno oduzetim predmetima proizilazi da je oduzet oružani list koji je glasio na ime njegovog brata, koji se nalazi u SAD-u, a koji ima porodičnu kuću u neposrednoj blizini porodične kuće okrivljenog u selu Z.. </span>
</p>
<p class="p7"></p>
<p class="p7">
<span>	Sud je u dokaznom postupku izveo sledeće dokaze: saslušao svjedoka oštećenog K. S. i svjedoka Ć. M., pročitao iskaz svjedoka K. H. dat pred Višim državnim tužilaštvom u Podgorici na zapisniku Kti.br.34/14 od 24.04.2014.godine sobzirom da je navedeni svjedok u međuvremenu preminuo, te  nalaz i mišljenje vještaka medicinske struke prof. dr spec.med. Č. D. iz Podgorice od 08.04.2014.godine, izvještaj Forenzičkog centra Uprave policije Crne Gore o balističkom vještačenju br.1449-1/14 od 23.06.2014.godine, izvještaj Forenzičkog centra Uprave policije Crne Gore o trasološkom vještačenju br.1450/14 od 23.06.2014.godine, izvještaj Forenzičkog centra Uprave policije Crne Gore o vještačenju daljine pucanja br.1451/14 od 23.06.2014.godine, potvrdu o privremeno oduzetim predmetima Uprave policije OB U. Ku.br.38/14 od 30.03.2014.godine, kao i uvjerenje iz kaznene evidencije Ministarstva pravde Crne Gore br.0203/564 od 13.05.2014.godine.</span>
</p>
<p class="p7"></p>
<p class="p8">
<span>Svjedok-oštećeni K. S. je izjavio da je početkom aprila mjeseca ove godine, a ne sjeća se tačno kojeg datuma, V. G. psovao i provocirao njegovog oca. Inače, G.V. je njihov komšija, njegova kuće je od njihove udaljena na nekih 100 m. Zadnjih godinu dana nisu bili u dobrim odnosima. Tom prilikom, kada je V. psovao i provocirao njegovog oca, V. je njegovom ocu H. rekao da iz njihove kuće istjeraju V. sina, snahu i unuke, koji su  dolazili kod njih ponekad, ali oni kod njih kući nijesu išli jer ih je V. tjerao. Dok  je psovao njegovog oca, V. je od svoje kuće i  svog dvorišta  krenuo ka njihovoj kući, pozivajući njegovog oca da dođe kod njega. Njegov otac je krenuo prema G.V.. Za to vrijeme oštećeni je bio u blizini plastenika u svom dvorištu i govorio svom ocu da stane, te da će on vidjeti šta hoće G.V.. Međutim, njegov otac i V. su nastavili da se prepiru zbog čega je svom ocu još jednom rekao i mahnuo  da ode kući, što je ovaj i uradio. Svjedok je dalje izjavio da da su V. i on  krenuli jedan  prema drugome, sreli se na njegovoj  zemlji i tu su  se  fizički obračunali, pa je od njegovog udarca V. pao na zemlju. Medjutim isti je ponovo ustao, počeo da psuje, te ga i  gadjao sa nečim, a zatim krenuo ka svojoj kući, govoreći mu, “sačekaj me, sad ću ti jebati majku“. Otac  ga je zvao pa je krenuo ka njegovom dvorištu i u tom trenutku dok je još bio u svom dvorištu, vidio je  da je V. izašao iz svoje  kuće noseći pušku. Došao je blizu mjesta gdje su se tukli i tu je G.V. pucao u  pravcu  njihove kuće, dok se on u tom trenutku nalazio ispred kuće. Svjedok  je  dalje  izjavio da kada je V. opalio prvi  metak, on je  krenuo da ulazi u kuću. Iz  kuće  sa balkona, vidio  je da je V. ušao u njihovo  dvorište i da opet puca u  pravcu njihove kuće. Tada je izašao ispred kuće, a njegov otac je vikao V.u  da više ne puca, dok je V.  dozivao njegovog oca i tražio mu da izadje iz kuće. Kada ga je V.  vidio  ispred kuće, povukao se sa njihovog imanja i ušao u svoje imanje i na  taj način se vratio jedno  50 m, prema svom imanju i kući, te tada pucao u njega. Prije nego što je pucao u njega, naišao je njihov komšija M.  Ć., koji mu je govorio da spusti pušku i da ne puca , ali je  pored toga V. pucao  u  njega. Pogodio ga je u ledja i koljeno. Kada  ga je pogodio, sakrio se iza  zida na verandi.  Svjedok je  dalje  izjavio da ga je Ć. M. pitao  da  li ga je V.   pogodio, na šta  je on odgovorio  da jeste. M. je i dalje vikao V. da spusti pušku, ali  to on nije uradio, već je istome rekao da  bježi  odatle. U  tom  trenutku se čula sirena policije i V.  je tek tada  spustio pušku i  krenuo  prema svojoj kući. Kada je  došla policija, M. Ć. ga je odvezao u bolnicu gdje mu je ukazana pomoć. Dalje je izjavio  da je G.V., njegovom ocu govorio  da je djubre i  psovao mu je majku, te  sve mrtvo i živo . Pojasnio je da su imanja  njegove  porodice i G.V., fizički  razdvojena ogradom, a  na tom  djelu imanja gdje su se fizički obračunali nema ograde.  Učinilo mu se  da je G.  V., bio pod dejstvom alkohola. Takodje je izjavio da ne zna koliko su  udaraca  razmjenili tokom njihovog  fizičkog  obračuna, a da je od trenutka kada je od njegovog udarca V. pao na zemlju pa do  trenutka kada je ustao  sa zemlje, prošlo od prilike  jedan minut. V. je pao na ledja i on  ga više nije dirako  od kada je pao. Pojasnio je, da  kada je V. pucao na njega, M. Ć. se nalazio na  seoskom putu udaljen 10-tak metara od njegovog  dvorišta. Prva  dva metka koja je  V. G. opalio, pogodila su njegovu kuću, a sačme su ostale na zidu  na visini od  2m. Dalje je izjavio da je on pošto je V. ispalio ta dva metka, iz svoje kuće izašao kroz prozor, jer je neko od  njegovih ukućana, a ne zna ko zaključao ulazna vrata kuće. Kada ga je V. pogodio, nalazio se  na stepenicama  od ulaza u kuću i V. je bio okrenut ledjima. Krenuo je  da ulazi u kuću  jer mu je M. Ć., dok se još uvjek nalazio u dvorištu, rekao “ skloni se pucaće opet”. G.  V.  je pucao  tri puta u njega, a pogodio  ga je upravo taj  treći put.  Pojasnio je  da je V.a dobro  vidio kada je  pucao  prvi i treći put, čak  ga je vidio da nišani, a kada je pucao drugi put, samo je čuo pucanj. Zna da je V. sin bio u njegovoj kući kada je pucao. Nije se pridružio krivičnom gonjenju, niti je postavio  imovinsko-pravni zahtjev.   </span>
</p>
<p class="p7"></p>
<p class="p8">
<span>Svjedok Ć. M. je izjavio da ga je dana 30.03.2014.godine zvao M. M. da mu odnese sir na Bojanu, pa kako radi na selu, istuširao se i oko 19,15 h, izašao ispred svoje kuće i tada čuo graju. Vidio je G.V. da svojim  imanjem ide prema imanjuK.a i da nosi pušku u ruci, a dok je išao psovao je. Znao je  da G.  V. nije u dobrim odnosima saK.ima, pa se vratio u kuću da obuje patike i dok je još bio u svojoj kući čuo je dva pucnja, a nije vidio ko je pucao. Kada se obuo, opet je izašao napolje i uputio se prema kući K. H.. Tada je vidio G.V. koji je stajao na svom imanju pored svoje smokve na udaljenosti od oko 70 m od kućeK.a. Pitao ga je : “Što je to V.” i on mu je rekao:“ ništa, ništa, sad ću im ja pokazati”. U medjuvremenu je S.K. izašao na terasu ispred njegove kuće i krenuo je da ide prema V.u, zbog čega je S.  rekao  da se vrati u kuću. Takodje, S.  je i otac upozoravao da se vrati, medjutim u tom trenutku njemu je V. rekao:“makni se M.“  i to  je ponovio dva put. V. je bio okrenut  ledjima, s obzirom da je bio okrenut prema  S. i H. K. kojima je govorio da se vrate u kuću. Upravo u tom  trenutku V. je pucao i vidio je da je pogodioK. S. koji je odmah zatim ušao u kuću. Svjedok je dalje izjavio  da je za S. ušao i on u njegovu kuću i tamo je vidio da su tri sačme pogodile S. u ledja, a jedna u butinu. S. je  htio da izadje napolje da se obračuna sa V., ali mu to nijesu dozvolili. Pitao ih je da li  su zvali policiju i  rekli su da jesu, pa su  ubrzo zatim  čuli   policijsku   sirenu. Kada je došla policija, on je otišao kući, a zatim ga je Hajro zvao da dodje  da  prebaci S. u Dom zdravlja, što je i uradio, te ga je tamo ostavio. Pojasnio je  da se  u tranutku kada je V. pucao i pogodio S. nalazio na  pet metara od  S. i S. kuće u položaju licem okrenutim prema S.,  V. je bio iza njega, sigurno na  60 – 70 m udaljenosti. Stajao je paralelno sa S. i to na zemlji, dok je S. stajao na stepenicama koje su  bile iznad njega na visini  od 1,5 do 2 m. Kada je ušao  u kuću K.  pitao je “ šta se ovo desilo “ i oni su mu rekli da je  i on sam vidio da hoće da ih ubiju u njihovoj kući, pa ih je još  i pitao  da li je  bilo  drugog načina da  sve to riješe, na što mu oni ništa nijesu odgovorili. Izmedju imanja K. i G.V., postoji samo kanal i plot koji je negdje otkinut, a negdje nije, ali uglavnom nema nikakve ograde ili žice izmedju imanja. Toga  dana nije  vidio  da je  G.V.  ulazio u imanjeK.a. </span>
</p>
<p class="p7"></p>
<p class="p8">
<span>Svjedok K. H. je  izjavio  da je od  1963.godine komšija  sa G.V., sa kojim nije bio u dobrim odnosima u zadnjih godinu i po  dana, jer je okrivljeni njegovu porodicu istjerao iz svoje kuće. Svjedok je dalje izjavio da su dana 30.03.2014.godine, V. unučad bila kod njega, što je V. zasmetalo, pa je svašta govorio. Izmedju ostalog  govorio je  da djecu istjera  iz njegove kuće  i sa njegovog imanja, na šta mu je on odgoviro  da ih on ne voli više nego što ih  V.  voli, ali  da ih  iz kuće istjerati neće, jer ne tjera nikoga. V. mu je na to rekao  da je  govno, na što  mu je on odgovorio da je on  još veće govno, pa je V. nastavio sa  većim  psovkama, psujući   mu sve mrtvo i   živo. Na te njegove psovke nije reagovao i ništa mu nije rekao, ali ga  je V. zvao  da  dodje kod njega. Njegov sin S. je otišao prema njemu, došao do V. i dok su bili na V. imanju, fizički se obračunali. Svjedok je dalje izjavio  da je došao do njih i sinu rekao da ide kući, pa su njih dvojica zajedno krenuli i  tada ih je  V. gadjao kršima.  Nakon  toga V. je  otišao ka svojoj kući, ubrzo izašao, te nosio pušku, dozivajući ih da izadju iz kuće. V. je  tri puta pucao, a za vrijeme dok je  pucao  prva dva puta, oni su bili u kući i to on, njegov  sin S.  i njegova žena S.. Nakon drugog pucnja, S. je izašao kroz  prozor u dvorište, što je htio  i ranije da uradi, ali su mu govorili da ne izlazi i zbog  toga zaključali ulazna vrata. Kada je V. pucao treći put, pogodio je S. i nedugo zatim, svjedok je čuo glas komšije M. Ć. ,koji je pitao S. da li ga je V. pogodio. Kada je V. otišao svojoj kući, izašao je iz kuće i vidio da mu je sin ranjen. Dok se sve ovo dešavalo, V.ev sin Marko je bio u njihovoj kući, a njegovog sina S., M. Ć.  je odveo u Dom zdravlja. Pojasnio je da kada su se njegov sin i V.  fizički obračunavali, krenuo je  prema njima, ali ništa drugo nije vidio. Takodje , nije vidio  kada je V. pogodio njegovog sina jer je tada bio u kući, samo je  u  trenutku kada je izašao iz kuće, vidio da je S. ranjen. Čuo je da je Ć. M., V. govorio da  spusti pušku i  tada je  kroz  prozor  kuće vidio da se M. nalazi na seoskom putu. Da je G. M. bio u kući, svjedok je znao jer ga je upravo maloprije ovog dogadjaja vidio ispred kuće. </span>
</p>
<p class="p7"></p>
<p class="p8">
<span>Iz nalaza i mišljenja vještaka medicinske struke prof. dr sc.med. D. Č.  iz Podgorice od 08.04.2014.godine, proizilazi da je K. S. dana 30.03.2014.godine zadobio povrede u vidu strijelne rane –ustrjelna u predjelu zadnje strane lijevog ramena, promjera 2x2mm, ovalnog oblika, iz koje je izvađena sačma, površinastu strijelnu ranu u predjelu zadnje strane lijevog ramena, ovalnog oblika, promjera 2x2mm, površinastu strijelnu ranu u predjelu ispod lijeve pazušne jame, ovalnog oblika promjera, 2x2mm, površinastu strijelnu ranu u predjelu unutrašnje strane desne natkoljenice, iznad koljena, ovalnog oblika, promjera 2x2mm, te da se navedene povrede, u vrijeme nanonošenja, pojedinačno i zbirno, kvalifikuju kao laka tjelensa povreda, a nastale su djelovanjem projektila (sačme) ispaljenih iz ručnog vatrenog oružja (lovačka puška). Radi se o četiri povrede nanesene sačmom a sve su mogle nastati jednim projektilom, odnosno sačmama iz jedne patrone. Prema rasporedu povreda sačmama usta cijevi predmdetne lovačke puške bila su sa lijeve strane u odnosu na tijelo K. S.; prema vrsti i rasporedu povreda nastalih sačmama, iste su nastale, po sudskomedicinskim karakterisikama, iz daljine, tj. sa rastojanja većeg od 150cm. G.V. je dana 30.03.2014.godine zadobio povrede u vidu dvije oguljotine – ogrebotine u predjelu lica sa lijeve strane, 3cm i 5cm, oguljotinu – ogrebotinu u predjeli lijeve usne školjke 3cm, oguljotinu – ogrebotinu u predjelu desne usne školjke sa gornje strane, ogrebotinu u predjelu iza desnog uva, više oguljotina i ogrebotina u predjelu lijevog lakta i oguljotinu u predjelu desnog koljena, a  navedene povrede u vrijeme nanošenja, pojedinačno i zbirno se kvalifikuju kao laka tjelensa povreda, a nastale su višestrukim djelovanjem tupine mehaničkog oruđa, gdje spada i šaka stisnuta u pesnicu i stopalo i druga tupa sredstva. Oguljotine u predjelu lakta i desnog koljena mogle su nastati kako mehanizmom direktnog udarca u te djelove tijela tako i mehanizmom pada na tvrdu podlogu.</span>
</p>
<p class="p7"></p>
<p class="p8">
<span>Iz izvještaja Forenzičkog centra Uprave policije Crne Gore o balističkom vještačenju br.1449-1/14 od 23.06.2014.godine proizilazi da je lovačka puška marke “Browning” (poluautomatska), kalibra 12, fab.br.02083/PY211 ispravna, te da se iz nje pucalo nakon čega njena cijev nije čišćena ni podmazivana. Na dnu dostavljene čaure postoji oznaka “Nobel sport – 12 – 12”, sa obodom braon boje, čija je oznaka “Super Caccia 38gr” i njen kalibar je 12. Na njenom dnu postoje tragovi nastali ispaljivanjem i to od udarne igle i “čela glave puške”, a ista je ispaljena iz predmetne lovačke puške. U omotu se nalaze tri deformisane olovne kuglice prečnika 3mm, kao i dva znatno deformisana metalna dijela, svjetije boje, za koje se ne može utvrditi da li potiču od olovnih kuglica sačmenog snopa ili od metala nepoznatog projektila. Ukupna masa ovih pet uzoraka je 0,60gr. Olovna kuglica prečnika 3mm mase 0,19gr, koja je izvađena iz tijela K. S., kao i pet prethodno pomentuih olovnih kuglica nemaju individualnih karakteristika i kao takvi su nepodobni za komparaciju i identifikaciju. Kinetička energija od 9,4 J, jedne olovne kuglice prečnika 3mm i mase 0,19gr nije dovoljna da prodre dublje u tijelo čovjeka. </span>
</p>
<p class="p7"></p>
<p class="p8">
<span>Iz izvještaja Forenzičkog centra Uprave policije Crne Gore o trasološkom vještačenju br.1450/14 od 23.06.2014.godine proizilazi da mehanička oštećenja na majici dugih rukava izuzetoj odK. S., karakteristična su za oštećenja nastala dejstvom sačmenih zrna – kuglica ispaljenih iz vatrenog oružja.</span>
</p>
<p class="p7"></p>
<p class="p8">
<span>Iz izvještaja Forenzičkog centra Uprave policije Crne Gore o vještačenju daljine pucanja br.1451/14 od 23.06.2014.godine, proizilazi da je na ispitavanje dostavljena majica dugih rukava, bijele boje, okruglog izreza okovratnika, sa natpisom “Bank of America Chicago Maraton” i aplikaciji na prednjoj strani. Sa prednje strane majice nema mehaničkih oštećenja, a sa leđne strane majice postoje dva rupičasta oštećenja u predjelu vrata i lijeve lopatice. Oštećenja se nalaze na međusobnom rastojanju od 23 cm. Na oštećenju u predjelu lijeve lopatice postoji tamni obrisi oko oštećenja, dok na oštećenju u predjelu vrata nema takvog obrisa. S obzirom da u jednom lovačkom metku kal.12 ima više od 200 olovnih kuglica prečnika 3mm, jasno je da je daljina pucanja znatno veća od daljine na kojoj dolazi do “rasipa” sačmenog snopa. Npr. na rastojanju od 10m “rasip” snopa je oko 13cm. Sporne olovne kuglice koje su pogodileK. S. ispaljene su sa daljine veće od 10m. </span>
</p>
<p class="p7"></p>
<p class="p8">
<span>Iz potvrde o privremeno oduzetim predmetima Uprave policije OB U. Ku.br.38/14 od 30.03.2014.godine proizilazi da je od G.V. oduzeta lovačka puška marke “Browing”, ser.br.02083PY211, dva lovačka patrona plave boje sa natpisom COCA 8, 36 grama, Nobel sport 12mm  i oružni list br.03590 na ime G. L..</span>
</p>
<p class="p8"></p>
<p class="p8">
<span>Iz oružnog lista serijski broj 03590 ev.br.24/07 izdatog 22.06.2007.god. za lovačku pušku marke "Browing"fab.br.02083 kaibra 12 mm proizilazi da je isti za nošenje i držanje izdat G. Lj. iz U.. </span>
</p>
<p class="p7"></p>
<p class="p8">
<span>Iz uvjerenja iz kaznene evidencije Ministarstva pravde Crne Gore br.0203/564 od 13.05.2014.godine proizilazi da je okrivljeni G.V. osuđivan i to presudama Opštinskog suda u U.u K.br.23/84 od 18.04.1984.godine zbog krivičnog djela ugrožavanje saobrćaja iz čl.48 KZ RCG na novčanu kaznu u iznosu od 7.000,00 dinara, Osnovnog suda u U.u K.b.11/88 od 18.12.1989.godine  zbog krivičnog djela iz čl.208 st.2 u vezi st.1 Krivičnog zakonika kojom mu je izrečena uslovna osuda – kazna zatvora u trajanju od 6 (šest) mjeseci uslovno na 1 (jednu) godinu, Osnovnog suda u U.u K.br.294/08 od 24.03.2009.godine zbog krivičnog djela iz čl.239 st.1 Krivičnog zakonika, na novčanu kaznu u iznosu od 600,00 eura, Osnovnog suda u U.u K.br.279/09 od 08.02.2011.godine zbog krivičnog djela iz čl.403 st.1 Krivičnog zakonika, na kaznu zatvora u trajanu od 30 (trideset) dana i Osnovnog suda u U.u K.br.185/11 od 05.06.2013.godine zbog krivičnog djela iz čl.152 at.2 u vezi st.1 Krivičnog zakonika na kaznu zatvora u trajanu od 30 (trideset) dana.</span>
</p>
<p class="p7"></p>
<p class="p8">
<span>Ocjenom navoda optužbe i odbrane okrivljenog, te svih dokaza izvedenih na glavnom pretresu, cijeneći iste kako pojedinačno tako i u njihovoj međusobnoj vezi, ovaj sud nalazi da je okrivljeni G.V. izvršio krivično djelo izazivanje opšte opasnosti iz čl.327 st.1 Krivičnog zakonika i krivično dijelo nedozvoljeno držanje oružja i eksplozivnih materija iz čl.403 st.1 Krivičnog zakonika na način, mjesto i u vrijeme, kako je to bliže opisano u izreci presude. </span>
</p>
<p class="p10"></p>
<p class="p10">
<span>	</span><span class="s2">Činjenično stanje iz tač.1 izreke presude sud je utvrdio iz iskaza svjedoka oštećenog K. S., svjedoka K. H. i svjedoka Ć. M., te u krajnjem i iz djela navoda odbrane okrivljenog G.V.. Naime, iz iskaza svjedoka oštećenog K. S. i svjedoka K. H., koji su o odlučnim činjnicama saglasni sud je utvrdio da je netrpeljivost između okrivljenog i svjedoka K. H. kuliminirala kritičnog dana, da su se posvađali pa da je okrivljeni nekoliko puta opsovao svjedoka H.,pozivajući ga da dođe do plota koji se nalazi na granici njihovih imanja, pa su krenuli jedan prema drugome, s obzirom da su i jedan i drugi dok su se raspravljali bili svaki na svom imanju. U tom trenutku oštećeni K. S. je svom ocu, svjedoku H., rekao da stane, pa je on krenuo prema V., došao do njega ušavši na njegovo imanje te su se tu fizički obračunali, odnosno oštećeni S. je okrivljenoog udario od kojeg udarca je ovaj pao. Međutim u tom trenutku okrivljeni se i pridigao, pa kada se oštećeni okrenuo i krenuo ka svojoj kući okrivljeni je i dalje nastavio da psuje njega i njegovog oca, čak ih je gađao kamenjem,ušao je u svoju kuću, a kada je izašao nosio je pušku. Došao je blizu mjesta gdje su se tukli, odnosno do mjesta gdje se graniče njihova dva imanja, te opalio prvi projektil u pravcu kuće oštećenog i svjedoka K. H.. Oštećeni je ušao u kuću i sa balkona vidio da je V. opet pucao u pravcu njihove kuće, pa kada je oštećeni izašao iz kuće i to kroz prozor, jer su utoliko njegovi roditelji zaključali ulazna vrata kuće, kako bi mu onemogućili da izađe, okrivljeni se povuka nekih 50m ka svom imanju i sa te udaljenosti pucao u njega. Da je okrivljeni G.V. zaista pucao prvo dva puta i tek treći put pogodio okrivljenog, utvrđuje se i iz iskaza svjedoka Ć. M. koji je naveo da kada je čuo graju svojih komšija za koje je znao da nisu u dobrim odnosima, izašao je ispred kuće i vidio da okrivljeni sa puškom u ruci ide prema kućiK.a, zbog čega se svjedok vratio u svoju kuću da obuje patike da bi pošao do njih i kada se u kući preobuvao začuo je dva pucnja, a kada je izašao vidio je G.V. da stoji na udaljenosti od oko 70 m od kuće K. držeći pušku u ruci. Kada ga je svjedok pitao “Šta je to V.”, okrivljeni je odgovorio “Ništa, ništa sad ću im ja pokazati”. U trenutku kada je oštećeni K. S. izašao iz svoje kuće, svjedok Ć. M. mu je vikao tražeći od njega da se vrati u kuću, dok je okrivljeni govorio svjedoku da se makne, pa kada se oštećeni okrenuo da ponovo uđe u kuću okrivljeni je pucao u njega i pogodio ga u leđa i butinu. </span>
</p>
<p class="p7"></p>
<p class="p8">
<span>Iskaze ovih svjedoka sud je cijenio kao istinite,uvjerljive,međusobno saglasne, jasne i logične, tim prije što su potvrđeni i materijalnim dokazima i to nalazom i mišljenjem vještaka medicinske struke dr Č. D. iz kojeg je sud utvrdio vrstu, težinu i mehanizam nastanka povreda, koje je kritičnom prilikom zadobio oštećeniK. H., izvještajem Forenzičkog centra Uprave policije Crne Gore o trasološkom vještačenju br.1450/14 od 23.06.2014.godine iz kojeg je sud utvrdio mehanizam nastanka oštećenja na majci koju je nosio oštećeni, odnosno da su ista  nastala dejstvom sačmenih zrna – kuglica ispaljenih iz vatrenog oružja, te u krajnjem i izvještajem Forenzičkog centra Uprave policije Crne Gore o vještačenju daljine pucanja br.1451/14 od 23.06.2014.godine iz kojeg je sud utvrdio da su sporne olovne kuglice koje su pogodileK. S. ispaljene sa daljine veće od 10 m. Navedene dokaze sud je cijenio kao jasne stručne i objektivne, date prema pravilima struke i nauke, pa ih je kao takve u potpunosti pruhvatio. </span>
</p>
<p class="p7"></p>
<p class="p8">
<span>Sa druge strane, iz odbrane okrivljenog sud je utvrdio iz kakve puške , te sa kojim projektilima je okrivljeni kritičnog dana pucao u pravcu kućeK.a te u pravcu oštećenog. Naime, okrivljeni je naveo da je kritičnog dana uzeo pušku u kojoj je znao da ima “metaka za vrane”, s obzirom da je iste koristio kako bi rastjerao vrane koje su mu u  kući pravile gnijezdo, a šalme tih projektila su sitne i služe upravo za ubijanje ptica. Domet tih projektila nije velik, tako da ne mogu da ubiju čovjeka ni na mnogo manjoj udaljenosti. U ovom djelu sud je prihvatio odbranu okrivljenog jer je ista potvrđena materijalnim dokazom i to izvještajem Forenzičkog centra Uprave policije Crne Gore o balističkom vještačenju br.1449-1/14 od 23.06.2014.godine iz kojeg je sud utvrdio da olovne kuglice dostavljene na vještačenje nemaju individualnih karakteristika i da su kao takve nepodobne za komparaciju i identifikaciju te da kinetička energija od 9,4 J, jedne olovne kuglice prečnika 3mm i mase 0,19 gr nije dovoljna da prodre dublje u tijelo čovjeka. I ovaj izvještaj je sud cijenio kao jasan, objektivan, argumentovan, baziran na pravilima struke i nauke pa ga kao takvog u cjelosti i prihvatio.</span>
</p>
<p class="p7"></p>
<p class="p8">
<span>Kada se ima u vidu ovako utvrđeno činjenično stanje, onda je jasno da su se u radnjama okrivljenog G.V. stekli svi elementi bića krivičnog djela izazivanje opšte opasnosti iz čl.327 st.1 Krivičnog zakonika, jer je isti opšteopasnim sredstvom i opšteopasnom radnjom, pucanjem iz puške, izazvao konkretnu opasnost za život i tjelo ljudi, odnosno oštećnogK. S., a činjenica da je opasnost bila konkretna, što je bitno obilježje ovog krivičnog djela, ogleda se kroz to što je ta opasnost bila bliska i neposredna, što je zaštićeno dobro- tijelo oštećenog, već bilo povrijeđeno, s obzirom da je oštećeni zadobio laku tjelesnu povredu. Cijeneći subjektivini odnos okrivljenog prema učinjenom krivičnom djelu sud je našao da je okrivljenio bio svjestan da pucanjem iz puške u pravcu kuće K. te u pravcu oštećenog može izazvati opasnost za život i tijelo oštećonog, pa je to i htio, zbog čega se njegov psihički odnos prema ovom učinjenom krivičnom djelu manifestuje kao direktni umišljaj. </span>
</p>
<p class="p8"></p>
<p class="p7">
<span>	Sud je imao u vidu i tezu branioca okrivljenog iznijetu u završnim riječima, a koja se odnosi na to da je okrivljeni postupao u nužnoj odbrani. Za primjenu instituta nužne odbrane neophodno je da postoji istovremen protivpravan napad oštećenog  uperen prema dobru okrivljenog. Međutim, ako se ima u vidu prethodno utvrđeno činjenično stanje, onda je jasno da je napad oštećenog K. S. uperen prema okrivljenom u smislu fizičkog napada na njega, prestao mnogo prije nego što je okrivljeni potegao pušku i zapucao u pravcu kuće K., te u pravcu oštećenog K. S.. Sve i da je okrivljeni zaista mislio da oštećeni ide u kuću da bi i on uzeo vatreno oružje, te iz tih razloga  okrivljeni uzeo pušku i pucao, ne može se primjeniti ovaj institut upravo zato što je okrivljeni vidio da je K. S. iz kuće izašao bez ikakve puške ili bilo kakvog drugog oružja, pa je i pored toga pucao u njegovom pravcu te ga u krajnjem i pogodio. Da je oštećeni K. S. zaista napao okrivljenog, osim što to ni sam oštećeni ne spori, sud je utvrdio i iz nalaza i mišljenja vještaka medicinske struke, koja se u istom osvrće i na povrede koje je okrivljeni zadobio a koje su karakteristične upravo za onakvu vrstu fizičkog obračuna kakvu je u svom iskazu opisao oštećeni. Dakle, za sud je neprihvatljiv stav odbrane da je okrivljeni postupao u nužnoj odbrani, jer se u konkretnom slučaju nije postojao istovremeni protivpravan napad oštećenog koji je on  trebalo da odbije. Napad oštećenog na okrivljenog prestao je onog trenutka kada je okrivljeni od udarca pao na zemlju a oštećeni ga je potom pustio da se pridigne nakon čega je prema uvjerljivom kazivanju K. S. i H. okrivljeni njih gađao kršima i psovao. Oštećeni potom odlazi svojoj a okrivljeni svojoj kući. Stoga sud zaključuje da je svaka opasnost za okrivljenog prestala te se njegovo dalje protivpravno ponašanje ima posmatrati kao odvojeno. Sud će u konačnom istaći i da je napad oštećenog na okrivljenog uslijedio nakon verbalne prepirke i provokacije koju je upravo okrivjeni započeo sa njegovim sada pokojnim ocem H.om. Ni sam okrivljeni ne spori da mu je bilo krivo što njegovi unuci ne dolaze kod njega već odaze u kuću K. te je kritičnom prilikom to i rekao H.,a što je i bio povod za njihov dalji verbalni obračun. Naposlijetku okrivljenom nije prijetio ni nikakav drugi protivpravni napad jer se oštećeni vratio u svoju kuću a tvdnje okrivljenog da je mislio da oštećeni ide u kuću da bi uzeo pušku i da je izgovorio riječi: "Sada ću ti ja pokazati posao" proizvoljne su i nemaju uporišta u ostalim dokazima te su usmjerene kako bi okrivljeni izbjegao krivičnu odgovornost,jer da je oštećeni izašao iz kuće naoružan to oružje bi zasigurno primjetio neko od svjedoka a naročito njihov susjed Ć. M. koji je bio uz oštećenog,a koji svjedok je nepristrasan i u svom iskazu prema nalaženju suda krajnje objektivan i nema razloga da govori drugačije od onoga kako se zaista i zbilo. Osim toga ubrzo je na licu mjesta stigla i policijska patrola koju su pozvali upravoK.i,a koja bi,kao i od okrivljenog i od oštećenog oduzela oružje da ga je ovaj kod sebe imao. Činjenica je da su ukućani zaključali ulazna vrata oštećenom kako bi ga spriječili da izadje napolje ali sud nalazi da je iskaz K. H. uvjerljiv kada tvrdi da je to učinio kako bi spriječio S. da izadje iz kuće nakon što je čuo da ih okrivljeni doziva da izadju iz kuće. Sasvim je logičan i životan ovaj potezK. H. koji se u tom trenutku uplašio za život svog sina S.. I sam oštećeni ne spori da je iz kuće izašao kroz prozor a ovo nakon što je okrivljeni pucao već 2 puta u pravcu njihove kuće,riješen da izadje iz kuće i da je očigedno da okrivljeni hoće da se obračuna sa njim zbog predjašnjeg fizičkog obračuna koji se nekoliko minuta prije toga medju njima dogodio. S druge strane i oštećeni i okrivljeni su saglasni u tome da je oštećeni udario okrivljenog koji je od udarca pao na zemlju,stoga prema nalaženju suda sobzirom da je oštećeni već upotrebom fizičke snage savladao okrivljenog isti nije imao nikakvog osnova niti povoda da vjeruje da oštećeni odazi u kuću kako bi uzeo oružje jer mu oružje nije bilo potrebno.                 </span>
</p>
<p class="p7"></p>
<p class="p8">
<span>Sud nije prihvatio odbranu okrivljenog, osim u onom djelu kako je to već prethodno navedeno, te je cijenio kao sračunatu na izbjegavanje krivice, tim prije ako se ima u vidu da je ista u suprotnosti ne samo sa iskazima svjedoka nego i sa materijalnim dokazima. Naime, da je odbrana okrivljenog iskonstruisana kako bi ublažio svoju krivicu, najbolje se vidi kroz dio njegovg iskaza u kome navodi kako je ssvjedoku Ć. M. rekao da se makne od K. S. jer hoće da puca u vazduh da bi K. S. stavio do znanja da ima pušku. Međutim, okrivljeni je i mnogo prije nego što je svjedok Ć. M. došao na lice mjesta itekako stavio do znanja oštećenom da ima pušku jer je već prethodno dva puta ispalio projektile u pravcu njegove kuće. Takođe, okrivljeni je naveo da je samo dva puta pucao, što nije istina kako je to sud već prethodno utvrdio i obrazložio. </span>
</p>
<p class="p7"></p>
<p class="p7">
<span>	Takođe, sud je nesporno utvrdio da je okrivljeni G.V. istog dana u U., u selu Z., neovlašćeno na javnom mjestu nosio vatreno oružje i to pušku marke “Browing” fabričkog broja 02083, kalibra 12mm, a ovo je sud utvrdio kako iz navoda njegove odbrane u kojima ne spori da je ušao u kuću i uzeo pušku te njome izašao napolje i puca u pravcu kuće K., tako i iskazima oštećenog K. S., te svjedoka K. H. i Ć. M. koji su takođe izjavili da su okrivljenog vidjeli sa puškom u ruci u njegovom imanju, a sve prethodno je potvrđeno i materijalnim dokazom i to potvrdom o privremeno oduzetim predmetima Uprave policije OB U. Ku.br.38/14 od 30.03.2014.godine proizilazi da je od okrivljenog oduzeta lovačka puška marke “Browing”, ser.br.02083PY211, dva lovačka patrona plave boje sa natpisom COCA 8, 36 grama, Nobel sport 12mm  i oružni list br.03590 na ime G. Ljeke, koji je sud cjenio kao vjerodostojan, pa ga kao takvog u potpunosti prihvatio, a iz razloga što je sačinjen od strane ovlašćenih policijskih službenika, na osnovu njihovih neposrednih zapažanja i u skladu sa zakonskim ovlašćenima. Da je okrivljeni navedenu pušku nosio neovlašćeno sud je utvrdio iz oružnog lista serijskog broja 03590 ev.br.24/07 izdatog 22.06.2007.god. za lovačku pušku marke "Browing"fab.br.02083 kaibra 12 mm proizilazi da je isti za nošenje i držanje izdat G. Lj. iz U. a ne G.V. Da je navedena puška bila funkcionalna odnosno u skladu sa tehničkim karakteristikama predviđenim za ovu vrstu oružja te ispravna za upotrebu,odnosno da je prethodno iz nje i pucano nakon čega cijev nije čišćena  sud je utvrdio iz izvještaja Forenzičkog centra Uprave policije Crne Gore o balističkom vještačenju br.1449-1/14 od 23.06.2014.godine.</span>
</p>
<p class="p7">
<span> </span>
</p>
<p class="p11">
<span>Ovo krivično djelo koje se okrivljenom stavlja na teret je krivično djelo sa blanketnom dispozicijom,što znači da se njegovo postojanje mora utvrđivati sobzirom na propise o proizvodnji,držanju i prometu vatrenog oružja i municije koji to reguliše-Zakona o oružju. Okrivljeni je voljno i svjesno prekršio odredbe navedenog zakona i to čl. 10a st. 2,11 i čl. 27 Zakona o oružju (Sl. list RCG br. 49/04, Sl. list CG br. 49/08, 73/10, 20/11 i 40/11).Članom 10 a st.2 zabranjeno je nabavljanje,držanje i nošenje oružja kategorije B bez odgovarajuće isprave o oružju,dok je članom 27 propisano,između ostalog da je naprijed pomenuta odgovarajuća isprava oružni list koji se izdaje za držanje oružja ili za držanje i nošenje oružja izičkom licu radi bavljenja streljaštvom i lovom. Protivno ovim odredbama okrivljeni je znajući da nema oružni list za predmetni pištolj koji u smislu pomenutog zakona predstavlja oružje B kategorije.</span>
</p>
<p class="p12">
<span>	Sud je iz izreke presude izostavio čl.11 Zakona o oružju imajući u vidu da okrivljeni isti nije prekršio jer je navedenim članom </span><a name="sadrzaj_37"></a><a name="sadrzaj_37"></a><span>propisano:"Zabranjeno je nošenje oružja na javnom mjestu.Javno mjesto, u smislu ovog zakona, je mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod određenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto određeno da služi za ovakve namjene (mjesto na kome se održava javni skup, sportska ili druga priredba i sl.).Javnim mjestom, u smislu ovog zakona, smatra se i svako drugo mjesto na kojem je izvršen prekršaj, a posljedica je nastupila na javnom mjestu",a sud je utvrdio da je okrivljeni pnavedenu pušku nosio na svom imanju koje u smislu člana navedenog zakona ne predstavlja javno mjesto. Sud nalazi da se navedenim preciziranjem ostaje u okviru istog životnog događaja i da se ne narušava identitet presude i optužbe.</span>
</p>
<p class="p13">
<span>Kod ovako utvrđenog činjeničnog stanja, sud nalazi da su se u radnjama okrivljenog G.V. stekli svi bitni elementi bića krivičnog dijela nedozvoljeno držanje oružja i eksplozivnih materija iz čl.403 st.1 Krivičnog zakonika.</span>
</p>
<p class="p13"></p>
<p class="p13">
<span> Ocjenjujući subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan krivičnog dijela, odnosno svjestan činjenice da nosi oružje na javnom  mjestubez odobrenja nadležnog organa, pa je to i htio, zbog čega se njegov subjektivni odnos prema izvršenom krivičnom dijelu definiše kao direktan umišljaj.</span>
</p>
<p class="p7"></p>
<p class="p14">
<span>	Odlučujući o vrsti i visini krivične sankcije za okrivljenog, sud je cijenio sve okolnosti iz čl. 42 Krivičnog zakonika (olakšavajuće i otežavajuće okolnosti), pa je na strani okrivljenog od olakšavajućih okolnosti cijenio njegove lične i porodične prilike, da je oženjen i otac troje djece kao i činjenicu da se oštećeni nije pridružio krivičnom gonjenju, dok je kao otežavajuću okolnost cijenio njegovu raniju osuđivanost ( između ostalog i za isto krivično djeo iz l.403 st.1 KZ) koju je sud utvrdio iz uvjerenja Ministarstva pravde. Imajući u vidu prethodno navedene olakšavajuće i otežavajuću okolnost koje stoje na strani okrivljenog, njegovu ličnost, i težinu izvršenih krivičnih dijela, sud je okrivljenom primjenom čl.48 st.1 Krivičnog zakonika prethodno utvrdio pojedinačne kazne zatvora i to za krivično djelo izazivanje opšte opasnosti iz čl.327 st.1 Krivičnog zakonika kaznu zatvora u trajanju od 6 (šest)  mjeseci, dok je za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika kaznu zatvora u trajanju od 4 (četiri) mjeseci, pa ga je sud primjenom odredbe čl.48 st.2 tač.2 Krivičnog zakonika, osudio jedinstvenu kaznu zatvora u trajanju od 8 (osam) mjeseci, nalazeći da je ovako odmjerena kazna adekvatna težini učinjenog djela i da će se istom postići svrha kažnjavanja iz čl.32 Krivičnog zakonika, a u okviru opšte svrhe izricanja krivičnih sankcija iz čl. 4 st.2 Krivičnog zakonika.</span>
</p>
<p class="p9">
<span>	Sud je okrivljenom shodno čl.75 st.2 Krivičnog zakonika izrekao mjeru bezbjednosti oduzimanje predmeta – puške marke “Browing” fabričkog broja 02083, kalibra 12mm, jednog ispaljenog patrona lovačke municije “Super Caccia”, dva neispaljena patrona lovačke municije i šest kugli balina.</span>
</p>
<p class="p7"></p>
<p class="p7">
<span>	Kako je sud okrivljenog oglasio krivim, to ga je na osnovu čl. 226 i 229 Zakonika o krivičnom postupku obavezao na plaćanje troškova krivičnog postupka koji se odnose na vještačenje vještaka medicinske struke u iznosu od 88,00 eura, te sudskog paušala u iznosu od 30,00 eura, koji je odmjeren imajući u vidu dužinu trajanja postupka, složenost predmeta i imovno stanje okrivljenog.</span>
</p>
<p class="p7"></p>
<p class="p7">
<span>	Sa iznijetih razloga, a na osnovu čl.374 Zakonika o krivičnom postupku, odlučeno je kao u izreci ove presude.  </span>
</p>
<p class="p7"></p>
<p class="p7"></p>
<p class="p15">
<span>                                   OSNOVNI SUD U U.U</span>
</p>
<p class="p15">
<span>                                      Dana 24.10.2014.godine              </span>
</p>
<p class="p6"></p>
<p class="p15">
<span>                                                                             	</span>
</p>
<p class="p16">
<span>              S U D I J A,</span>
</p>
<p class="p17">
<span>Mr Sanja Mirović</span>
</p>
<p class="p6"></p>
<p class="p6">
<span>									 </span>
</p>
<p class="p7"></p>
<p class="p7"></p>
<p class="p7">
<span>PRAVNA  POUKA: Protiv ove presude može se izjaviti žalba  u roku od 8 dana od dana prijema prepisa iste, Višem sudu u Podgorici, a preko ovog suda. </span>
</p>
<p class="p18">
<span>   </span>
</p>
<p class="p18"></p>
<p class="p7"></p>
<p class="p18"></p>
<p class="p1"></p>
<p class="p19"></p>


</body>
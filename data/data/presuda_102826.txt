<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.5in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-size:14pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 810/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Baletić Jadranke kao zapisničara u krivičnom predmetu protiv R. S.E zbog krivičnih djela nedozvoljeno držanje oružja i eksplozivnih materija iz čl. 403 st. 1 KZ-a, postupajući po optužnom predlogu ODT-a Nikšić Kt. br. 1008/11-2 od 20. 12. 2011. godine, nakon završenog javnog glavnog pretresa dana 21. 02. 2012. godine, u prisustvu zamjenika ODT-a Nikšić Doderović Ane, branioca okrivljenog S. D. – advokata iz Nikšića i okrivljenog, istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljeni: </span>
</p>
<p class="p5">
<span>R. S.A JMBG 0109977260134, od oca M. i majke S. rođene M., rođen xxxxxxxxxx. godine u N., s prebivalištem u N. – xxxxxxxxx, državljanin Crne Gore, živi u vanbračnoj zajednici – otac jednog đeteta, pismen – završio osnovnu školu, lošeg imovnog stanja, ranije osuđivan presudom Osnovnog suda u Nikšiću K. br. 193/98 od 21. 10. 1998. godine zbog krivičnog djela iz čl. 39 KZ RCG – 60 dana zatvora uslovno na jednu godinu, presudom Osnovnog suda u Nikšiću K. br. 304/99 od 25. 10. 1999. godine zbog krivičnog djela iz čl. 172 st. 1 KZ RCG – 2000 dinara novčano, presudom Okružnog suda u Trebinju K. br. 8/00 od 24. 03. 2000. godine zbog krivičnog djela iz čl. 148 st. 3 KZ RS – 11 mjeseci zatvora, presudom Opštinskog suda u Somboru K. br. 589/01 od 22. 01. 2002. godine zbog krivičnog djela iz čl. 233 st. 3 u vezi st. 1 KZ RS – 4 mjeseca zatvora, </span>
</p>
<p class="p5"></p>
<p class="p5"></p>
<p class="p6">
<span>K r i v  j e</span>
</p>
<p class="p6"></p>
<p class="p5">
<span>Što je:</span>
</p>
<p class="p5">
<span>Dana 13. 12. 2011. godine u Nikšiću, protivno odredbi čl. 11 Zakona o oružju, na javnom mjestu nosio pištolj marke "ČZ" kalibra 7,65 mm, fabričkog broja J 37551 sa okvirom sa 8 komada metaka kalibra 7,65 mm, koji je pištolj protivno odredbi čl. 15 Zakona o oružju nabavio i držao bez odobrenja, a koje je oružje istog dana oduzeto od strane ovlašćenih službenika Uprave policije – PJ Nikšić prilikom redovnog obavljanja kontrole vozila,</span>
</p>
<p class="p5">
<span>- čime je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, </span>
</p>
<p class="p5"></p>
<p class="p7">
<span>	Pa sud okrivljenog R. S.u primjenom odredbi čl. 4 st. 2, čl. 32, čl. 36 i čl. 42 Krivičnog zakonika te čl. 374 Zakonika o krivičnom postupku</span>
</p>
<p class="p7"></p>
<p class="p7"></p>
<p class="p2">
<span>O S U Đ U J E</span>
</p>
<p class="p7"></p>
<p class="p7">
<span>	Na kaznu zatvora u trajanju od 3 (tri) mjeseca, koju kaznu je okrivljeni dužan izdržati po pravosnažnosti presude. </span>
</p>
<p class="p5">
<span>Obavezuje se okrivljeni da na ime paušalnih troškova krivičnog postupka uplati iznos od 30,00 € u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32.</span>
</p>
<p class="p5"></p>
<p class="p5">
<span>Na osnovu čl. 75 Krivičnog zakonika, okrivljenom R. S.i se izriče </span>
</p>
<p class="p5"></p>
<p class="p6">
<span>MJERA BEZBJEDNOSTI</span>
</p>
<p class="p5"></p>
<p class="p5">
<span>Od okrivljenog R. S.e trajno se oduzima pištolj marke „ČZ" kal. 7,65 mm, fabrički broj J 37551 i osam metaka istog kalibra.</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p5">
<span>ODT iz Nikšića optužnim predlogom Kt. br. 1008/11-2 stavio je na teret okrivljenom R. S.i izvršenje krivičnog djela nedozvoljeno držanje oružja i eksplozivnih materija iz čl. 403 st. 1 KZ, pa je zamjenik ODT-a koja je zastupala optužbu ostala pri podnijetoj optužbi predlažući sudu u završnoj riječi da okrivljenog oglasi krivim, izrekne mu mjeru bezbjednosti i osudi ga po zakonu. </span>
</p>
<p class="p5">
<span>Okrivljeni R. S.a priznao je izvršenje krivičnog djela koje mu je stavljeno na teret, navodeći u svojoj odbrani da je kritičnom prilikom pozajmio vozilo od prijatelja B. R. i zajedno sa drugom K. B. vozio se istim ulicom Hercegovački put. U neposrednoj blizini kasarne zaustavila ih je policija i izvršila pregled vozila. Prilikom pregleda pronašli su u njegovoj jakni pištolj marke "Zbrojovka", jedan lovački nož, dvije kape fantomke i dva para rukavica. Sve te stvari nosili su jer su bili planirali da pronađu neke momke s kojima su prethodno imali sukob. Predmetni pištolj pronašao je na trotoaru pored dvorišta Osnovne škole "Ratko Žarić". U završnoj riječi, lično i preko branioca izrazio je kajanje za učinjeno djelo i zamolio sud da ga što je moguće blaže kazni budući da je svojim priznanjem znatno olakšao posao i tužiocu i sudu.</span>
</p>
<p class="p5">
<span>Sud je u dokaznom postupku saslušao svjedoke G. D.a, K. D.a i M. D.a, pročitao potvrdu UP PJ Nikšić Ku. br. 721 od 13. 12. 2011. godine i izvod iz kaznene evidencije za okrivljenog. </span>
</p>
<p class="p5">
<span>Svjedok G. D.o naveo je da je dana 13. 12. 2011. godine s kolegama M.em, K.em i N. vršio redovnu kontrolu vozila kod podvožnjaka u ul. Hercegovački put. Zaustavili su vozilo "Alfa Romeo" u kojem su bili okrivljeni i još jedno lice. Izvršili su pretres navedenih lica. N. Mi. je primijetio crnu jaknu na zadnjem sjedištu vozila, pa je izvršio pretres iste i tom prilikom pronašao pištolj "ČZ" kalibra 7,65 mm za koji je okrivljeni kazao da je njegov i koji su mu oni oduzeli i o tome izdali potvrdu.</span>
</p>
<p class="p5">
<span>Svjedok K. D. naveo je da je dana 13. 12. 2011. godine s kolegama G.em, M.em i N.em u ul. Hercegovački put kod nadvožnjaka vršio redovnu kontrolu vozila, kada su zaustavili vozilo marke "Alfa Romeo" plave boje u kome su se nalazili okrivljeni i još jedno lice. Naredili su im da izađu iz vozila radi pretresa, nakon čega je N. na zadnjem sjedištu primjetio jednu jaknu, prilikom čijeg pretresa je našao pištolj "ČZ" 7,65 mm s okvirom od 8 metaka. Okrivljeni je kazao da je pištolj njegov, pa su ga oni priveli u stanicu policije, oduzeli mu pištolj i izdali potvrdu o oduzimanju predmeta.</span>
</p>
<p class="p5">
<span>Svjedok M. D.o naveo je da je kritičnog dana s kolegama G.em, K.em i N.em vršio redovnu kontrolu saobraćaja, kojom prilikom su zaustavili vozilo marke "Alfa Romeo" kojim je upravljao okrivljeni a na mjesto suvozača nalazilo se još jedno lice. Izvršili su pretres navedenih lica, a nakon toga i pregled vozila, nakon čega je N. na zadnjem sjedištu vozila primijetio jaknu, prilikom čijeg pretresa je pronašao pištolj marke "ČZ" 7,65 mm s okvirom u kome je bilo otprilike oko 6-7 metaka, za koji je okrivljeni kazao da je njegov, nakon čega su okrivljenog priveli u stanicu policije a pištolj oduzeli i o tome mu izdali potvrdu.</span>
</p>
<p class="p5">
<span>Potvrdom UP PJ Nikšić o privremeno oduzetim predmetima Ku. br. 721 od 13. 12. 2011. godine konstatovano je da je od R. S.e oduzet pištolj marke »ČZ«, kalibra 7,65 mm, fabrički broj J37551 sa okvirom i osam komada metaka kalibra 7,65 mm. </span>
</p>
<p class="p9">
<span>Izvedenim dokazima te priznanjem okrivljenog, sud je na nesumnjiv način utvrdio da je okrivljeni R. S.a dana 13. 12. 2011. godine u Nikšiću, protivno odredbi čl. 11 Zakona o oružju, na javnom mjestu nosio pištolj marke "ČZ" kalibra 7,65 mm, fabričkog broja J 37551 sa okvirom sa 8 komada metaka kalibra 7,65 mm, koji je pištolj protivno odredbi čl. 15 Zakona o oružju nabavio i držao bez odobrenja, a koje je oružje istog dana oduzeto od strane ovlašćenih službenika Uprave policije – PJ Nikšić prilikom redovnog obavljanja kontrole vozila. Okrivljeni je </span><span class="s1"> </span><span>postupao umišljajno, svjestan da nosi oružje i da to čini neovlašćeno  pa je to i htio čime su se u njegovim radnjama ostvarila sva bitna subjektivna i objektivna obilježja bića krivičnog djela stavljenog mu na teret. </span>
</p>
<p class="p9">
<span>Shodno čl. 11 Zakona o oružju zabranjeno je nošenje oružja na javnom mjestu.</span>
</p>
<p class="p9">
<span>Shodno čl. 15. Zakona o oružju predvidjeno je  da se  vatreno oružje može nabavljati isključivo na osnovu odobrenja.</span>
</p>
<p class="p5">
<span>Sud je prihvatio predlog zamjenika ODT – a Doderović Ane da se ne saslušava svjedok N. Milorad, budući da isto nije potrebno obzirom na utvrdjeno činjenično stanje.</span>
</p>
<p class="p5">
<span>Prilikom odlučivanja o krivičnoj sankciji sud je, shodno čl. 42 KZ, kao olakšavajuće okolnosti okrivljenom cijenio porodičnost – otac jednog djeteta, loše imovno stanje, priznanje i izraženo kajanje, a od otežavajućih okolnosti raniju osuđivanost, utvrđenu na osnovu izvoda iz kaznene evidencije za okrivljenog, pa je sud mišljenja da će se kaznom zatvora u trajanju od 3 mjeseca postići svrha kažnjavanja iz čl. 32 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p5">
<span>Sud je shodno čl. 75 KZ okrivljenom R. S.i izrekao mjeru bezbijednosti oduzimanje predmeta, kojom je od istog trajno oduzet pištolj marke „ČZ“, kal. 7,65 mm i osam metaka istog kalibra.</span>
</p>
<p class="p5">
<span>Pošto je okrivljeni oglašen krivim sud ga je, shodno čl. 226 i 229 ZKP-a obavezao na plaćanje paušalnih troškova krivičnog postupka u iznosu od 30,00 €, srazmjerno složenosti i trajanju krivičnog postupka te imovnim prilikama okrivljenog.</span>
</p>
<p class="p5">
<span>Iz iznijetih razloga, na osnovu čl. 374 ZKP-a, odlučeno je kao u izreci.</span>
</p>
<p class="p7"></p>
<p class="p5">
<span>OSNOVNI SUD U NIKŠIĆU, dana 21. 02. 2012. godine. </span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Baletić Jadranka s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p7"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p7"></p>
<p class="p7">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p7"></p>
<p class="p7"></p>
<p class="p7"></p>
<p class="p10"></p>


</body>
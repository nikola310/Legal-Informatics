<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.93541664in 0.8736111in 1.0833334in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.49166667in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{margin-left:0.5in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">				</span><span class="s2">K. br. 53/13</span>
</p>
<p class="p3"></p>
<p class="p3">
<!--Image link to '0.jpg' can be here-->
</p>
<p class="p3">
<span>			</span>
</p>
<p class="p3">
<span>						</span>
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog V. P.a, iz Bijelog Polja, zbog krivičnog djela građenje objekta bez građevinske dozvole iz čl. 326a Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 351/12 od 28. 12. 2012. godine,  nakon održanog glavnog i javnog pretresa, u prisustvu zamjenika ODT-a u Bijelom Polju Z. D. a u odsustvu okrivljenog, dana 12. 03. 2013  godine, donio je i objavio, </span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p6">
<span class="s1">									</span>
</p>
<p class="p6"></p>
<p class="p6">
<span>	Okrivljeni V. P., JMBG-..., od oca V., majke B., rođene K., rođen 12. 02. 1976. godine u Bijelom Polju, sa prebivalištem u mjestu rođenja u ul. Munira Hadrovića br. ..., državljanin Crne Gore, oženjen, otac troje maloljetno djece, završio SSS, lošeg imovnog stanja, neosuđivan, </span>
</p>
<p class="p6"></p>
<p class="p6">
<span> </span>
</p>
<p class="p7">
<span>K R I V    J E</span>
</p>
<p class="p8"></p>
<p class="p6"></p>
<p class="p6">
<span>	-Zato što je:</span>
</p>
<p class="p6"></p>
<p class="p6">
<span>	Početkom septembra mjeseca 2012. godine, u ulici Munira Hadrovića br. .., u Bijelom Polju, na katastarskoj parceli br. ... KO-Bijelo Polje, protivno čl. 69 Zakona o uređenju prostora i izgradnji objekata ("Sl. list CG" br. 51/2008), započeo građenje objekta bez prethodno pribavljene građevinske dozvole, na način što je na postojećem objektu koji se sastoji od prizemlja, dimenzhija u osnovi 6x12m, vršio nadogradnju potkrovlja i ojačavanje prizemlja, tako što je izlio 12 AB stubova visine 2,5 m i 4 serklaž grede, od kojih su dvije dužine po 6 metara a dvije dužine po 12 metara, </span>
</p>
<p class="p6">
<span> </span>
</p>
<p class="p5">
<span>-čime je izvršio krivično djelo građenje objekta bez građevinske dozvole iz čl. 326a Krivičnog zakona,  </span>
</p>
<p class="p5"></p>
<p class="p5">
<span>-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku,  i z r i č e,</span>
</p>
<p class="p6"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p6">
<span>	Kojom mu utvrđuje kaznu zatvora od 6 (šest) mjeseci i istovremeno određuje da se kazna neće izvršiti ukoliko u roku od 1 (jedne) godine ne izvrši novo krivično djelo. </span>
</p>
<p class="p9">
<span>	Okrivljeni se obavezuje da  plati ovom sudu na ime  paušala  iznos od 30,00€, na račun Budžeta Crne Gore, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istog, dužan dostaviti krivičnoj pisarnici ovog suda.</span>
</p>
<p class="p5">
<span> </span>
</p>
<p class="p10">
<span class="s1">     </span>
</p>
<p class="p7">
<span>O b r a z l o ž e nj e</span>
</p>
<p class="p8"></p>
<p class="p6">
<span> </span>
</p>
<p class="p5">
<span>Optužnim predlogom Osnovnog državnog tužilaštva u Bijelom Polju, Kt. br. 351/12 od 28. 12. 2012. godine, optužen je V. P., iz Bijelog Polja, da je izvršio krivično djelo građenje objekta bez građevinske dozvole iz čl. 326-a Krivičnog zakona, s tim što je zamjenik ODT-a, prije davanja završne riječi, izmijenio činjenični opis u pogledu vremena izvršena krivičnog djela, pa je u tom smislu sadržano u izreci presude. </span>
</p>
<p class="p5"></p>
<p class="p5">
<span>Glavni pretres je održan i zaključen u prisustvu zamjenika ODT-a u Bijelom Polju Z.D. a u odsustvu, uredno pozvanog,  okrivljenog V. P.a, shodno čl. 457 ZKP-a.   </span>
</p>
<p class="p6"></p>
<p class="p6">
<span>	Zamjenik Osnovnog državnog tužioca u Bijelom Polju, u završnoj riječi je izjavio da ostaje pri izmijenjenom optužnom predlogu predlažući sudu da okrivljenog oglasi krivim i osudi na kaznu po zakonu.</span>
</p>
<p class="p6"></p>
<p class="p5">
<span>Okrivljeni  V. P. u svojoj odbrani, datoj tokom istražnog postupka, u bitnom je naveo da u Bijelom Polju u ulici M.Hadrovića posjeduje staru porodičnu kuću koja je sagrađena još prije 50 godina. Kuća je bila u lošem stanju i postojala je opasnost da se plafoni i zidovi uruše. Obzirom da živi u toj kući sa svojom porodicom kazao je da je bio prinuđen da popravi stanje kako bi obezbijedio objekat i otklonio opasnost. Dalje je naveo da se kuća sastojala samo od prizemlja i podruma.</span>
</p>
<p class="p5">
<span>Dalje je naveo da je početkom septembra mjeseca 2012. godine započeo renoviranje i rekonstrukciju kuće, tako što je izlio betonsku ploču, sagradio potkrovlje i kuću pokrio crijepom. Kazao je još i da u momentu kada je započeo sa građenjem da nije znao da mu je potrebna građevinska dozvola za rekonstrukciju a zbog toga što se radi o staroj kući koja je ucrtana u urbanističkim planovima grada. Tek kada je došla inspekcija inspektor mu je saopštio da mu je potrebna građevinska dozvola, nakon čega je on, kako je naveo, predao zahtjev za dobijanje te dozvole nadležnom organu i postupak je u toku. </span>
</p>
<p class="p5">
<span>Završne riječi okrivljenog nije bilo obzirom da je glavni pretres zaključen u njegovom odsustvu. </span>
</p>
<p class="p6"></p>
<p class="p5">
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: pročitao: zapisnik o inspekcijskom pregledu broj 10401/3-56/12 od 02. 10. 2012. godine, zapisnik o inspekcijskom pregledu broj 10401/3-46/12 od 19. 09. 2012. godine, rješenje inspektora za zaštitu prostora broj 0401/3-255/1, obavještenje Sekretarijata za uređenje prostora i održivi razvoj Bijelo Polje broj 06/1-157 od 15. 02. 2013. godine, izvršio uvid u foto-dokumentaciju i izvršio uvid u izvod iz kaznene evidencije na ime okrivljenog. Sud je odlučio da ne izvodi dokaz saslušanjem u svojstvu svjedoka Š. A.a inspektora zaštite prostora, zbog odustanka ODT-a od predloga, a i po ocjeni ovog suda u pisanim dokazima su sadržana zapažanja svjedoka Š.a, pa bi njegovo saslušanje samo vodilo odugovlačenju krivičnog postupka.</span>
</p>
<p class="p6"></p>
<p class="p5">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret  optužbom, te da je za isto kriv. </span>
</p>
<p class="p6"></p>
<p class="p6">
<span>	Iz zapisnika o inspekcijskom pregledu broj 10401/3-46/12 od 19. 09. 2012, godine, sud je utvrdio da je inspektor zaštite prostora A. Š. izvršio inspekcijski pregled kod V. P.a. Inspekcijskim pregledom je konstatovano građenje objekta na način što se na postojećem objektu spratnosti P gabarita u osnovi 6x12m, vrši nadogradnja potkrovlja a izvršeno je i ojačavanje prizemlja na način što je izliveno 12 AB stubova visine 2,5 m, a što je i prikazano u foto-dokumentaciji. U momentu kontrole na objektu se izvode radovi i zatečeno je 4-5 radnika i građevinski materijal. Investitor prilikom kontrole nije zatečen a ostavljen mu je poziv da se javi inspekciji radi davanja izjave.   </span>
</p>
<p class="p5"></p>
<p class="p6">
<span>	Iz zapisnika o inspekcijskom pregledu broj 10401/3-56/12 od 02. 10. 2012, godine, proizilazi,  da je po pozivu inspektora okrivljeni V. P. izjavio da ne posjeduje građevinsku dozvolu za objekat koji je izgrađen prije 50 godina a objekat je bio u lošem stanju i neuslovan za život. Dalje je kazao da je, s obzirom da ima petočlanu porodicu, morao izvršiti opisane radove kako bi zaštitio objekat od daljeg propadanja i obezbijedio pristojne uslove za svoju porodicu. Kazao je da će nastojati da pribavi građevinsku dozvolu, kako je propisano zakonom.  </span>
</p>
<p class="p6"></p>
<p class="p6">
<span>	Iz rješenja inspektora za zaštitu prostora broj 0401/3-255/1, sud je utvrdio da je Uprava za inspekcijske poslove - Odsjek inspekcijske zaštite prostora, dana 03. 10. 2012. godine, donijela rješenje kojim je naredila V. P.u da poruši nadograđeno potkrovlje na postojećem objektu spratnosti P, gabarita u osnovi 6x12m, kao i 12 AB stubova, visine 2,5m, četiri serklaž grede od kojih su dvije dužine 6m, a dvije dužine 12m, na kat. parceli broj 1749 KO-Bijelo Polje, u roku od 15 dana od dana uručenja predmetnog rješenja. </span>
</p>
<p class="p6"></p>
<p class="p6">
<span>	Iz obavještenja Sekretarijata za uređenje prostora i održivi razvoj Bijelo Polje broj 06/1-157 od 15. 02. 2013. godine, proizilazi da V. P.u iz Bijelog Polja, ul. M.Hadrovića br. 18, navedeni Sekretarijat nije izdao građevinsku dozvolu za rekonstrukciju - nadogradnju porodične stambene zgrade na kat. parceli broj 1749 KO-Bijelo Polje.  </span>
</p>
<p class="p6"></p>
<p class="p6">
<span>	Iz izvoda iz kaznene evidencije na ime okrivljenog proizilazi da isti do sada nije osuđivan.</span>
</p>
<p class="p5">
<span>	</span>
</p>
<p class="p5">
<span>Okrivljeni V. P. u svojoj odbrani ne spori da je početkom septembra mjeseca 2012. godine započeo sa rekonstrukcijom stare porodične kuće. Nije sporio ni obim radova koje je izveo, međutim, u svojoj odbrani je kazao kako nije znao da mu je za opisane radove potrebna građevinska dozvola. Odbranu okrivljenog u ovom dijelu sud ne prihvata i cijeni je pokušajem izbjegavanja sopstvene krivice. Naime, Zakon o uređenju prostora i izgradnji objekata donijet je još 2008. godine, pa je okrivljeni mogao znati da je za radove koje je imao namjeru da radi potrebno prethodno pribaviti građevinsku dozvolu a sve ovo i zbog činjenice da je preduzeo obimne radove, nesporno na postojećem objektu, s tim što se radovi koje je preduzeo ne mogu smatrati adaptacijom, već nesporno rekonstrukcijom, za koju je shodno Zakonu o uređenju prostora i izgradnji objekata potrebno pribaviti odgovarajuću građevinsku dozvolu od nadležnog organa. Takođe, prilikom inspekcijskog nadzora, od 19. 09. 2012. godine, okrivljeni je pozvan da se javi inspekciji, dana 20. 09. 2012. godine, što očigledno okrivljeni V. nije učinio navedenog dana, već se inspekciji javio dana 02. 10. 2012. godine, kojom prilikom mu je, kako to proizilazi iz zapisnika, predočeno kakvo je stanje zatečeno na dan 19. 09. 2012. godine a upoznat je i da mu je neophodna građevinska dozvola za izvođenje građevinskih radova. Okrivljeni se dalje branio da je podnio zahtjev za izdavanje građevinske dozvole nadležnom organu, međutim, građevinsku dozvolu nije pribavio obzirom da iz dopisa Sekretarijata za uređenje prostora i održivi razvoj Opštine Bijelo Polje od 15. 02. 2013, proizilazi da okrivljenom V.u nije izdata građevinska dozvola za rekonstrukciju i nadogradnju porodične stambene zgrade na kat. parceli broj 1749 KO-Bijelo Polje.</span>
</p>
<p class="p5">
<span> Iz navedenih razloga sud odbranu okrivljenog kako navodno nije znao da mu je potrebna građevinska dozvola, ne prihvata već je cijeni unaprijed sračunatom u cilju predstavljanja svog postupanju u zabludi, a radi izbjegavanja sopstvene krivice.     </span>
</p>
<p class="p6"></p>
<p class="p6">
<span>	S toga, ne prihvatajući odbranu okrivljenog a iz dokaza izvedenih na glavnom pretresu, sud je utvrdio činjenično stanje da je okrivljeni V. početkom septembra mjeseca 2012. godine, u ulici Munira Hadrovića br. ..., u Bijelom Polju, na katastarskoj parceli br. 1749 KO-Bijelo Polje, započeo građenje objekta bez prethodno pribavljene građevinske dozvole, na način što je na postojećem objektu koji se sastoji od prizemlja, dimenzhija u osnovi 6x12m, vršio nadogradnju potkrovlja i ojačavanje prizemlja, tako što je izlio 12 AB stubova visine 2,5 m i 4 serklaž grede, od kojih su dvije dužine po 6 metara a dvije dužine po 12 metara.</span>
</p>
<p class="p5">
<span> </span>
</p>
<p class="p5">
<span>Postupajući na opisani način, okrivljeni je postupio protivno odredbi člana 69. Zakona o uređenju prostora i izgradnji objekata ("Sl. List CG" br. 51/08), kojim je propisano da se objekat može graditi na osnovu građevinske dozvole i tehničke dokumentacije, čime je okrivljeni V., izvršio krivično djelo građenje objekta bez građevinske dozvole iz čl. 326-a Krivičnog zakonika jer su se u njegovim radnjama stekla sva bitna obilježja bića, predmetnog krivičnog djela.</span>
</p>
<p class="p5">
<span> Okrivljeni je bio svjestan da gradnju vrši bez prethodno pribavljene građevinske dozvole, te je time krivično djelo izvršio sa direktnim umišljajem.   </span>
</p>
<p class="p5">
<span>  </span>
</p>
<p class="p5">
<span>Prilikom odlučivanja o vrsti i visini krivične sankcije, sud je cijenio okolnosti iz čl. 42 Kz-a, koje se odnose na odmjeravanje kazne, pa je od olakšavajućih okolnosti na strani okrivljenog našao da se radi o porodičnoj osobi, ocu troje maloljetne djece, licu lošeg imovnog stanja, koje do sada nije kažnjavano, što ukazuje da nije sklon vršenju krivičnih djela.</span>
</p>
<p class="p5">
<span> Sud je mišljenja da olakšavajuće okolnosti na strani okrivljenog, predstavljaju osnov za izricanje uslovne osude, pa je okrivljenom utvrdio kaznu zatvora od 6 mjeseci, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela, i da će se na taj način, ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p5"></p>
<p class="p5">
<span>Okrivljeni je, shodno čl. 226 Zkp-a, obavezan da ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te imovinske prilike okrivljenog.</span>
</p>
<p class="p5">
<span> </span>
</p>
<p class="p6">
<span>	Iz  iznijetog, odlučeno je kao u izreci presude, a shodno čl. 374  Zkp-a.</span>
</p>
<p class="p6"></p>
<p class="p6"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 12. 03. 2013. godine  </span>
</p>
<p class="p11"></p>
<p class="p6">
<span>Zapisničar,								       S U D I J A,</span>
</p>
<p class="p6">
<span>Draginja Bošković   s.r. 						Ivan Adamović s.r.</span>
</p>
<p class="p6"></p>
<p class="p6"></p>


</body>
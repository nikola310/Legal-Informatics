<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{color:#000000;font-family:'Arial'}
.span4{;font-family:'Arial';font-style:italic }
.span5{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">K.br. 50/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU,</span><span class="span2"> </span><span class="span2">kao prvostepeni krivični, sudija Tamara Spasojević, kao sudija pojedinac, </span><span class="span3">sa zapisničarom Zoricom Ivanović, u krivičnom predmetu optuženog S</span><span class="span3">.</span><span class="span3"> J</span><span class="span3">.</span><span class="span3">, zbog krivičnog djela – teška djela protiv bezbjednosti javnog saobraćaja iz čl.</span><span class="span2">348 st.1 u vezi čl. 339 st.1 Krivičnog zakonika Crne Gore</span><span class="span2">, po optužnici Osnovnog državnog tužilaštva u Baru Kt.br.545/14 od 04.06.2015.godine, nakon glavnog i javnog pretresa u prisustvu</span><span class="span4"> </span><span class="span2">zastupnika optužbe državog tužioca kod ODT iz Bara Radmile Gačević i optuženog, donio je i dana 06.07.2016.godne dana javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P  R E S U D U</span>
</p>
<p>&nbsp;</p>
<p>
<span class="span5">Optuženi,</span>
</p>
<p>&nbsp;</p>
<p>
<span class="span5">S</span><span class="span5">.</span><span class="span5"> J</span><span class="span5">.</span><span class="span3"> (JMBG </span><span class="span3">...</span><span class="span3">) od oca P</span><span class="span3">.</span><span class="span3"> i majke N</span><span class="span3">.</span><span class="span3">, rodjene S</span><span class="span3">.</span><span class="span3">, rodjen 14.10.1957.godine u K</span><span class="span3">.</span><span class="span3">, R</span><span class="span3">.</span><span class="span3"> H</span><span class="span3">.</span><span class="span3">, sa prebivalištem u B</span><span class="span3">.</span><span class="span3">, državljanin Crne Gore, oženjen, otac jednog djeteta, pismen, završio srednju školu, srednjeg imovnog stanja, neosudjivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span5">K r i v  j e</span>
</p>
<p>&nbsp;</p>
<p>
<span class="span3">Zato što je,</span>
</p>
<p>&nbsp;</p>
<p>
<span class="span3">Dana </span><span class="span3">..</span><span class="span3">.godine, oko 11,00 časova, u B</span><span class="span3">.</span><span class="span3">, kod sportske dvorane "T</span><span class="span3">.</span><span class="span3">", svjestan da nepropisnom vožnjom može ugroziti saobraćaj i dovesti u opasnost život i tijelo ljudi, pa je na to pristao, ne pridržavajući se saobraćajnih propisa iz čl.136 st.3 i čl.97 st.3 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što se upravljajući vozilom marke "Renault clio" registarskih oznaka </span><span class="span3">...</span><span class="span3">, iz pravca sportske dvorane "</span><span class="span3">T.</span><span class="span3">" u pravcu raskrsnice sa magistralnim putem B</span><span class="span3">.</span><span class="span3">-Š</span><span class="span3">.</span><span class="span3">, nije pridržavao zabrane izražene postavljenim saobraćajnim znakom "STOP" - obavezno zaustavljanje, već je bez zaustavljanja prešao obilježni pješački prelaz na kome saobraćaj nije regulisan uredjajima za davanje svjetlosnih saobraćajnih znakova, niti </span><span class="span3">znacima policijskog službenika, a da nije prilagodio brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti biciklistu - oštećenog T</span><span class="span3">.</span><span class="span3"> Č</span><span class="span3">.</span><span class="span3">, koji je već stupio na pješački prelaz i prelazio kolovoz sa desne na lijevu stranu, gledano iz pravca kretanja okrivljenog, usled čega je prednjim dijelom vozila udario u bočnu stranu bicikliste, od kojeg udara je oštećeni pao sa bicikla na beton, kojom prilikom je zadobio tešku tjelesnu povredu u vidu preloma donjeg okrajka lijeve lišnjače, a koji ulazi u sastav lijevog gornjeg skočnog zgloba i preloma donjeg okrajka lijeve golenjače, a koji ulazi u sastav lijevog gornjeg skočnog zgloba, </span>
</p>
<p>&nbsp;</p>
<p>
<span class="span3">- čime je izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore (KZ)</span>
</p>
<p>&nbsp;</p>
<p>&nbsp;</p>
<p>
<span class="span2">Pa mu sud primjenom čl. 2, 4, 5, 13, 15, 32, 36, 42, 45, 46, 52, 53 i 54 Krivičnog zakonika i čl. </span><span class="span2">226, 229 i 374  Zakonika o krivičnom postupku</span><span class="span2">,  izriče </span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<p>&nbsp;</p>
<li>
<span class="span2">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 (šest) mjeseci po pravosnažnosti presude ne izvrši novo krivično djelo.</span>
</li>
<p>&nbsp;</p>
<li>
<span class="span2">Svjedok oštećeni T</span><span class="span2">.</span><span class="span2"> Ć</span><span class="span2">.</span><span class="span2"> se radi ostvarivanja imovinsko-pravnog zahtjeva upućuje na parnični postupak.</span>
</li>
<p>&nbsp;</p>
<li>
<span class="span2">Optuženi je dužan da plati troškove krivičnog postupka u iznosu od  143,00 eura, a na ime sudskog paušala iznos od 50,00 eura, u roku od 15 dana od dana pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom Osnovnog državnog tužilaštva u Baru </span><span class="span2">Kt.br.545/14 od 04.06.2015.godine</span><span class="span2">,</span><span class="span2"> stavljeno je na teret optuženom S</span><span class="span2">.</span><span class="span2"> J</span><span class="span2">.</span><span class="span2"> izvršenje </span><span class="span3">krivičnog djela – teška djela protiv bezbjednosti javnog saobraćaja iz čl.</span><span class="span2">348 st.1 u vezi čl.339 st.1 Krivičnog zakonika Crne Gore</span><span class="span2">. Zastupnik optužbe je u završnoj riječi predložio da sud optuženog oglasi krivim i kazni po zakonu.</span>
</p>
<p>&nbsp;</p>
<p>
<span class="span2">Optuženi je u svojoj odbrani u bitnom naveo da je dana 13.10.2014.godine oko 10,30 časova svojim vozilom marke "Renault Clio" reg. ozn. </span><span class="span2">...</span><span class="span2">, krenuo iz pravca sportoskog centra T</span><span class="span2">.</span><span class="span2">u pravcu Š</span><span class="span2">.</span><span class="span2">, gdje živi. Kretao se ulicom koja vodi ka ulici brzinom od oko 30 km/h. Prilikom prilaska raskrsnici sa ulicom usporio je brzinu kretanja, jer je namjeravao da u toj raskrsnici skrene desno u pravcu naselja Š</span><span class="span2">.</span><span class="span2">. Dolaskom na navedenu raskrsnicu zaustavio je vozilo kako bi provjerio može li se bezbjedno uključiti, iz oba smjera su nailazila vozila i kada su ta vozila prošla dao je desni </span><span class="span2">pokazivač pravca u namjeri sa skrene desno i u tom trenutku je začuo neko grebanje, tada je vidio sa svoje lijeve strane biciklistu, koji je u tom trenutku upravljao biciklom i nakon par trenutaka je pao sa bicikla na beton. On je odmah izašao iz vozila da vidi kako je, pitao ga je može li da ustane, a biciklista mu je rekao da mu je povrijedjena noga. Ubrzo nakon toga pozvao je policiju i hitnu pomoć koji su odmah stigli na lice mjesta. Bio je i u bolnici u B</span><span class="span2">.</span><span class="span2"> da se interesuje za zdravlje T</span><span class="span2">.</span><span class="span2"> Ć</span><span class="span2">.</span><span class="span2"> koji je povrijedjen u ovoj nezgodi, a i nakon što je izašao iz bolnice u više navrata ga je pozivao telefonom kako bi se interesovao za njegovo zdravlje, a išao je i kod njega kući. Nije vidio trenutak kontakta izmedju svog vozila i bicikla, niti je uočio biciklistu do trenutka kada je već prošao pješački prelaz. Svoje vozilo je zaustavio prije pješačkog prelaza, medjutim, morao je malo da prodje i na pješački prelaz jer se sa pozicije prije pješačkog prelaza ne može jasno vidjeti saobraćajna situacija u ulici i zbog toga je svojim vozilom prošao znak "Stop" koji se nalazi na navedenoj raskrsnici kako bi bolje sagledano može li bezbjedno da se uključi. Biciklistu je uočio prvi put kada se nalazio na samom skretanju u ulicu, kada je malo prošao znak "Stop", vidio ga je sa svoje lijeve strane i vidio je trenutak kada je pao sa bicikla na beton. U svojoj završnoj riječi je naveo da </span><span class="span3">mu je jako žao zbog saobraćajne nezgode koja se desila. </span>
</p>
<p>&nbsp;</p>
<p>
<span class="span2">U dokaznom postupku sud je proveo sledeće dokaze: na saglasan predlog stranaka pročitao je iskaz svjedoka </span><span class="span3">oštećenog T</span><span class="span3">.</span><span class="span3"> Ć</span><span class="span3">.</span><span class="span3">, pročitao zapisnik o uvidjaju saobraćajne nezgode UP CB B</span><span class="span3">.</span><span class="span3"> broj 463/2014 od 13.10.2014.godine, nalaz i mišljenje sudskog vještaka saobraćajne struke Č</span><span class="span3">.</span><span class="span3"> G</span><span class="span3">.</span><span class="span3"> Kt.br.545/14 od 02.06.2015.godine, izvršio uvid u medicinsku dokumentaciju na ime T</span><span class="span3">.</span><span class="span3"> Č</span><span class="span3">.</span><span class="span3">, pročitao nalaz i mišljenje vještaka medicinske struke dr. K</span><span class="span3">.</span><span class="span3"> N</span><span class="span3">.</span><span class="span3"> od 24.11.2014.godine, izvršio uvid u fotoelaborat i skicu lica mjesta predmetne saobraćajne nezgode i pročitao izvod za optuženog koji je dostavljen od MUP K</span><span class="span3">.</span><span class="span3"> - R. H</span><span class="span3">.</span><span class="span3"> broj 04/2-15895-K/15 od 30.10.2015.godine. </span>
</p>
<p>&nbsp;</p>
<p>
<span class="span2">Iz iskaza svjedoka </span><span class="span3">oštećenog T</span><span class="span3">.</span><span class="span3"> Ć</span><span class="span3">.</span><span class="span3"> utvrdjeno je da je dana 13.10.2014.godine oko 10,15 časova krenuo od svoje kuće koja se nalazi u naselju Š</span><span class="span3">.</span><span class="span3"> u pravcu centra grada biciklom marke "Jamax". Kretao se od Š</span><span class="span3">.</span><span class="span3"> trotoarom, uz ivicu trotoara, i dolaskom na raskrsnicu koja vodi od sportskog centra T</span><span class="span3">.</span><span class="span3"> i ulice krenuo je da sa trotoara stupi na obilježeni pješački prelaz kako bi prešao ulicu koja vodi iz pravca sportskog centra i nastavio kretanje u pravcu grada. Bio je negdje na sredini pješačkog prelaza kada je vidio da sa lijeve strane nailazi bijelo vozilo i da bez usporavanja brzine kretanja nailazi ka njemu. On je u tom momentu krenuo brže nogom na pedalu kako bi se sklonio, jer je zaključio da će doći do kontakta, medjutim nije uspio da se skloni i to vozilo ga je prednjim dijelom udarilo u lijevu bočnu stranu bicikla, kao i u lijevu nogu i on je od tog udara pao sa bicikla, tako što se rukama dočekao na beton. Kada je pao vidio je da mu je lijevo stopalo zakrivljeno i osjećao je bol u predjelu lijevog stopala. Nakon kontakta, vozilo koje ga je udarilo se nalazilo iza njega, dok su se on i biciklo nalazili na pješačkom prelazu. Nakon nekih par minuta vozač vozila je izašao iz vozila, obzirom da se isti vjerovatno zbunio zbog svega što se dogodilo, krenuo je ka njemu i pitao ga kako je i može li da ustane, na šta mu je on rekao da mu je noga polomljena, a on je htio da ga odveze do Hitne pomoći. Nakon toga vozač vozila je svojim telefonom pozvao policiju koja je ubrzo došla, obavili su uvidjaj, a došla je i hitna pomoć koja ga je prevezla u bolnicu u B</span><span class="span3">.</span><span class="span3">, radi ukazivanja ljekarske pomoći. U bolnici u B</span><span class="span3">.</span><span class="span3"> je bio zbog preloma koji je zadobio u nezgodi, a upućen je na dalje liječenje u bolnici u R</span><span class="span3">.</span><span class="span3">. S</span><span class="span3">.</span><span class="span3"> J</span><span class="span3">.</span><span class="span3"> koji ga je udario vozilom se nakon nezgode više puta interesovao za njegovo zdravlje, zvali su ga telefonom i on i </span><span class="span3">njegova supruga. Vozilo je prvi put uočio kada se nalazio negdje na sredini pješačkog prelaza udaljeno od njega oko tri metra. Po njegovoj procjeni vozilo se u tom trenutku nalazilo na udaljenosti sa koje je moglo pri brzini kojom se kretalo da se zaustavi i da ga propusti. Prije nego što je stupio na pješački prelaz nije vidio vozila sa lijeve niti desne strane, jer u suprotnom ne bi ni krenuo da prelazi pješački prelaz, da nije procijenio da je u tom momentu bezbjedan. Kao oštećeni nije se pridružio krivičnom gonjenju protiv optuženog, a u odnosu na imovinsko pravni zathjev je naveo da će isti ostvariti u parničnom postupku.  </span>
</p>
<p>&nbsp;</p>
<p>
<span class="span3"> Iz zapisnika o uvidjaju saobraćajne nezgode UP CB B</span><span class="span3">.</span><span class="span3"> broj 463/2014 od 13.10.2014.godine, sa skicom lica mjesta</span><span class="span2"> opisano je vrijeme i mjesto nezgode, karakteristike puta, navedeni su podaci o licima i vozilima koja su učestvovala u saobraćajnoj nezgodi, dok je u skici lica mjesta predstavljen položaj vozila nakon nezgode i konstatovani su tragovi na licu mjesta.</span><span class="span3"> Sastavni dio zapisnika o uvidjaju čini fotoelaborat u kom su sadržane fotografije mjesta nezgode, bliži i širi izgled i prikazni tragovi nezgode.</span>
</p>
<p>&nbsp;</p>
<p>
<span class="span3">Iz nalaza i mišljenja sudskog vještaka saobraćajne struke Č</span><span class="span3">.</span><span class="span3"> G</span><span class="span3">.</span><span class="span3"> Kt.br.545/14 od 02.06.2015.godine, utvrdjeno je da je primarni udar automobil ostvario čeonim dijelom u zoni prednje registarske oznake, sa lijevim bočnim dijelom bicikla i bicikliste, a biciklista je prelazio kolovoz sa desne na lijevu stranu smjera kretanja vozila "Renault" što bi odgovaralo položaju tijela bicikliste okrenutog bočnom lijevom stranom tijela prema čeonom dijelu automobila. Mjesto kontakta je po pravcu desne kolovozne trake posmatrano u smjeru kretanja vozila "Renault" udaljeno za oko 1,30 do 1,50 metara lijevo, od desne ivice kolovoza desne kolovozne trake, posmatrano u istom smjeru ili u podužnom smislu, u zoni sredine pješačkog prelaza. Na tom dijelu nalazio se biciklista kojeg je automobil kontaktirao čeonim dijelom, a biciklista je u trenutku sudara bio bočno, svojom lijevom stranom tijela okrenut ka automobilu i prelazio kolovoz na pješačkom prelazu. Brzina vozila "Renault" u trenutku sudara bila je oko 15 km/h, što odgovara zaustavnom putu automobila od 5,36 metara, za vrijeme od 1,56 sekundi. Brzina bicikla u trenutku sudara bila je oko 7 km/h. Bicikl na kolovoznoj površini nije ostavio vidljive tragove kočenja, a vozač vozila "Renault" u izbjegavanju uočene opasnosti nije reagovao intezivnim kočenjem, jer su na kolovozu izostali tragovi intezivnog kočenja. Mišljenje vještaka saobraćajne struke je da je vozač vozila "Renault" bio u obavezi da zaustavi svoje vozilo ispred znaka "Stop", morao je voziti svoje vozilo sa većom pažnjom prilikom nailaska na pješački prelaz i bio je u obavezi da svoje vozilo zaustavi ispred tako označenog prelaza i propusti pješake i bicikliste koji se kreću ili stupaju na isti, pa i biciklistu koji nailazi sa njegove desne strane. Nedovoljna pažnja i koncentracija vozača vozila "Renault" uzrokovala je predmetnu nezgodu. Biciklista je prelazio poprečno preko kolovoza na dijelu gdje postoji obilježen pješački prelaz od desne prema lijevoj ivici kolovoza, smjera kretanja vozila "Renault". Biciklista je morao pokloniti više pažnje na kretanje vozila ulicom preko koje je imao namjeru da predje, pa zastajanjem uz desnu ivicu kolovoza smjera kretanja vozila "Renault" imao je mogućnost izbjegavanja nezgode. Navedeni propusti u ponašanju i kretanju biciliste ne mogu se dovesti u vezu sa uzročnim propustima predmetne saobraćajne nezgode, već samo kao doprinos. </span>
</p>
<p>&nbsp;</p>
<p>
<span class="span3">Uvidom u medicinsku dokumentaciju na ime T</span><span class="span3">.</span><span class="span3"> Č</span><span class="span3">.</span><span class="span3">, utvrdjeno je da su u istoj konstatovane povrede koje je u predmetnoj saobraćajnoj nezgodi zadobio oštećeni, a ista je bila predmet vještačenja od strane vještaka medicinske struke dr. K</span><span class="span3">.</span><span class="span3">N</span><span class="span3">.</span><span class="span3">. </span>
</p>
<p>&nbsp;</p>
<p>
<span class="span3">Iz nalaza i mišljenja vještaka medicinske struke dr. K</span><span class="span3">.</span><span class="span3"> N</span><span class="span3">.</span><span class="span3"> od 24.11.2014.godine, utvrdjeno je da je u predmetnoj saobraćajnoj nezgodi svjedok oštećeni </span><span class="span3">T.</span><span class="span3"> Ć</span><span class="span3">.</span><span class="span3"> zadobio prelom donjeg okrajka lijeve lišnjače, a koji ulazi u sastav lijevog gornjeg skočnog zgloba i prelom donjeg okrajka lijeve goljenjače, a koji ulazi u sastav lijevog gornjeg skočnog zgloba. Navedena povreda predstavlja u vrijeme nanošenja tešku tjelesnu povredu i nastala je usled kontakta T</span><span class="span3">.</span><span class="span3"> Ć</span><span class="span3">.</span><span class="span3"> i predmetnog putničkog vozila. </span>
</p>
<p>&nbsp;</p>
<p>
<span class="span3"> Iz izvoda za optuženog koji je dostavljen od MUP K</span><span class="span3">.</span><span class="span3"> - R. H</span><span class="span3">.</span><span class="span3"> broj 04/2-15895-K/15 od 30.10.2015.godine, proizilazi da isti nije osudjivan. </span>
</p>
<p>&nbsp;</p>
<p>
<span class="span2">Ocjenom dokaza izvedenih na glavnom pretresu, svakog pojedinačno i u međusobnoj povezanosti, na nesumnjiv način je utvrđeno da je optuženi S</span><span class="span2">. </span><span class="span2">J</span><span class="span2">.</span><span class="span2"> </span><span class="span3">izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 </span><span class="span2">Krivičnog zakonika Crne Gore</span><span class="span2">, na način predstavljen u izreci presude.</span>
</p>
<p>&nbsp;</p>
<p>
<span class="span2">Optuženi je u svojoj odbrani </span><span class="span2">naveo da je prilikom prilaska raskrsnici sa ulicom usporio brzinu kretanja svog vozila Renault, kojim je prije toga upravljao brzinom od oko 30 km/h, jer je namjeravao da u toj raskrsnici skrene desno u pravcu naselja Šušanj, da je dolaskom na navedenu raskrsnicu zaustavio vozilo kako bi provjerio može li se bezbjedno uključiti, iz oba smjera su nailazila vozila i kada su ta vozila prošla dao je desni pokazivač pravca u namjeri sa skrene desno i u tom trenutku je začuo neko grebanje i vidio sa svoje lijeve strane biciklistu, koji je u tom trenutku upravljao biciklom i nakon par trenutaka je pao sa bicikla na beton. Nadalje je naveo da je svoje vozilo zaustavio prije pješačkog prelaza, medjutim, morao je malo da prodje i na pješački prelaz jer se sa pozicije prije pješačkog prelaza ne može jasno vidjeti saobraćajna situacija u ulici i zbog toga je svojim vozilom prošao znak "Stop" koji se nalazi na navedenoj raskrsnici kako bi bolje sagledano može li bezbjedno da se uključi, da je već prošao pješački prelaz kada je biciklistu uočio prvi put i to kada se nalazio na samom skretanju u ulicu, kada je malo prošao znak "Stop", vidio ga je sa svoje lijeve strane i vidio je trenutak kada je pao sa bicikla na beton. Dakle, optuženi u svojoj odbrani ne spori odredjene činjenice vezane za izvršenje krivičnog djela koje mu je stavljeno na teret, jer nije sporio da je svojim vozilom prošao znak STOP, ali to opravdava slabom preglednošću saobraćajne situacije u poziciji gdje se taj znak nalazi, te navodi da je biciklistu, oštećenog T</span><span class="span2">.</span><span class="span2"> Ć</span><span class="span2">.</span><span class="span2"> uočio prvi put kada se nalazio na samom skretanju u ulicu, medjutim, sud ovakvu</span><span class="span2"> odbranu optuženog</span><span class="span2"> sud nije prihvatio, već je cijenio kao usmjerenu  na umanjenje svoje krivice.</span>
</p>
<p>&nbsp;</p>
<p>
<span class="span2">Odbrana optuženog u dijelu u kom je naveo da je  već prošao pješački prelaz i da je biciklistu, oštećenog T</span><span class="span2">.</span><span class="span2"> Ć</span><span class="span2">.</span><span class="span2">  uočio prvi put kada se nalazio na samom skretanju u ulicu opovrgnuta je kako iskazom svjedoka oštećenog, tako i nalazom i mišljenejem vještaka saobraćajne struke G</span><span class="span2">.</span><span class="span2"> Č</span><span class="span2">.</span><span class="span2">, skicom lica mjesta i fotoelaboratom saobraćajne nezgode. Naime, sud je iz jasnog, detaljnog i objektivnog iskaza svjedoka oštećenog, čijem je iskazu poklonio punu vjeru utvrdio da je do premetne saobraćajne nezgode došlo u trenutku kada je bio</span><span class="span3"> negdje na sredini pješačkog prelaza i da je tada vidio da sa lijeve strane nailazi vozilo kojim je upravljao optuženi i da bez usporavanja brzine kretanja nailazi ka njemu, da je on u tom momentu krenuo brže nogom na pedalu kako bi se sklonio, jer je zaključio da će doći do kontakta, medjutim nije uspio da se skloni i to vozilo ga je prednjim dijelom udarilo u lijevu bočnu stranu bicikla, kao i u </span><span class="span3">lijevu nogu i on je od tog udara pao sa bicikla, tako što se rukama dočekao na beton. </span><span class="span2">Nadalje, tok i način nastanka saobraćajne nezgode utvrđeni su iz nalaza i mišljenja sudskog vještaka saobraćajne struke Č</span><span class="span2">.</span><span class="span2"> G</span><span class="span2">.</span><span class="span2"> od 02.09.2014.godine, kojem je sud poklonio punu vjeru, cijeneći ga kao jasan i stručan, a koji nalaz je potvrđen sadržinom zapisnika o uviđaju UP CB Bar broj </span><span class="span3">463/2014 od 13.10.2014.godine</span><span class="span2">  sa skicom lica mjesta i fotoelaboratom, a koji potvrdjuje i iskaz s</span><span class="span3">vjedoka oštećenog da je do nezgode došlo na sredini pješačkog prelaza. </span><span class="span2">Iz navedenog nalaza i mišljenja utvrđeno je da je mjesto</span><span class="span3"> kontakta po pravcu desne kolovozne trake posmatrano u smjeru kretanja vozila "Renault" udaljeno za oko 1,30 do 1,50 metara lijevo, od desne ivice kolovoza desne kolovozne trake, posmatrano u istom smjeru ili u podužnom smislu, u zoni sredine pješačkog prelaza, na kom dijelu se nalazio biciklista kojeg je automobil optuženog kontaktirao čeonim dijelom, a biciklista, oštećeni </span><span class="span3">T. Ć.</span><span class="span3"> je u trenutku sudara bio bočno, svojom lijevom stranom tijela okrenut ka automobilu i prelazio kolovoz na pješačkom prelazu. Naveo je da je brzina vozila "Renault" u trenutku sudara bila je oko 15 km/h, što odgovara zaustavnom putu automobila od 5,36 metara, za vrijeme od 1,56 sekundi, a brzina bicikla u trenutku sudara bila je oko 7 km/h. Bicikl na kolovoznoj površini nije ostavio vidljive tragove kočenja, a vozač vozila "Renault" u izbjegavanju uočene opasnosti nije reagovao intezivnim kočenjem, jer su na kolovozu izostali tragovi intezivnog kočenja, čime se potvrdjuju takodje navodi svjedoka oštećenog da je vidio vozilo optuženog kako bez usporavanja brzine kretanja nailazi ka njemu. Mišljenje vještaka saobraćajne struke je da je vozač vozila "Renault" bio u obavezi da zaustavi svoje vozilo ispred znaka "Stop", morao je voziti svoje vozilo sa većom pažnjom prilikom nailaska na pješački prelaz i bio je u obavezi da svoje vozilo zaustavi ispred tako označenog prelaza i propusti pješake i bicikliste koji se kreću ili stupaju na isti, pa i biciklistu koji nailazi sa njegove desne strane i da je nedovoljna pažnja i koncentracija vozača vozila "Renault" uzrokovala predmetnu nezgodu, da je biciklista je prelazio poprečno preko kolovoza na dijelu gdje postoji obilježen pješački prelaz od desne prema lijevoj ivici kolovoza, smjera kretanja vozila "Renault" i da je biciklista, oštećeni </span><span class="span3">T. Ć.</span><span class="span3"> morao pokloniti više pažnje na kretanje vozila ulicom preko koje je imao namjeru da predje, pa zastajanjem uz desnu ivicu kolovoza smjera kretanja vozila "Renault" imao je mogućnost izbjegavanja nezgode. Navedeni propusti u ponašanju i kretanju bicikliste ne mogu se dovesti u vezu sa uzročnim propustima predmetne saobraćajne nezgode, već samo kao doprinos.</span>
</p>
<p>&nbsp;</p>
<p>
<span class="span2">Broj, vrsta i mehanizam nastanka povreda koje je svjedok oštećeni zadobio u predmetnoj saobraćajnoj nezgodi utvrđen je iz nalaza i mišljenja sudskog vještaka medicinske struke</span><span class="span3"> dr. K</span><span class="span3">. </span><span class="span3">N</span><span class="span3">.</span><span class="span3"> od 24.11.2014.godine</span><span class="span2"> koji je isti dao na osnovu medicinske dokumentacije, a koji je sud cijenio kao jasan i stručan i kao takvom mu poklonio punu vjeru.</span><span class="span3"> Iz istog je utvrdjeno da je u predmetnoj saobraćajnoj nezgodi svjedok oštećeni </span><span class="span3">T. Ć.</span><span class="span3"> zadobio prelom donjeg okrajka lijeve lišnjače, a koji ulazi u sastav lijevog gornjeg skočnog zgloba i prelom donjeg okrajka lijeve goljenjače, a koji ulazi u sastav lijevog gornjeg skočnog zgloba, te da navedena povreda predstavlja u vrijeme nanošenja tešku tjelesnu povredu i nastala je usled kontakta </span><span class="span3">T. Ć.</span><span class="span3"> i predmetnog putničkog vozila. </span>
</p>
<p>&nbsp;</p>
<p>
<span class="span2">Optuženi je postupao suprotno odredbi </span><span class="span3">čl.97 st.3 ZOBS-a na putevima kojim je propisano da a</span><span class="span2">ko nа pješаčkom prelаzu sаobrаćаj nije regulisаn uređаjimа zа dаvаnje svijetlosnih sаobrаćаjnih znаkovа niti znаcimа policijskih službenikа, vozаč je dužаn dа prilаgodi brzinu vozilа tаko dа u svаkoj situаciji koju vidi ili imа rаzlogа dа </span><span class="span2">predvidi može bezbjedno dа zаustаvi vozilo ispred pješаčkog prelaza i propušti pješаkа koji je već stupio ili stupа nа pješаčki prelаz ili pokаzuje nаmjeru dа će stupiti nа pješаčki prelаz, kao i suprotno odredbi čl.136 st.3 Zakona o bezbjednosti saobraćaja na putevima ("Sl.list CG", br.33/12 od 28.06.2012.godine), kojom je propisano da znakovi izričitih naredbi učesnicima u saobraćaju na putu stavljaju do znanja zabrane, ograničenja i obaveze kojih se moraju pridržavati. Optuženi se dolaskom na raskrsnicu ulice </span><span class="span3">iz pravca sportske dvorane "Topolica" u pravcu raskrsnice sa magistralnim putem Bar - Šušanj, nije pridržavao zabrane izražene postavljenim saobraćajnim znakom "STOP" - obavezno zaustavljanje, već je bez zaustavljanja prešao obilježni pješački prelaz na kome saobraćaj nije regulisan uredjajima za davanje svjetlosnih saobraćajnih znakova, niti znacima policijskog službenika, dakle, nije zaustavio svoje vozilo ispred pješačkog prelaza i propustio biciklistu - oštećenog </span><span class="span3">T. Ć.</span><span class="span3">a, koji je već stupio na pješački prelaz i prelazio kolovoz sa desne na lijevu stranu, gledano iz pravca kretanja okrivljenog, usled čega je prednjim dijelom vozila udario u bočnu stranu bicikliste, oštećenog </span><span class="span3">T. Ć.</span><span class="span3">. </span>
</p>
<p>&nbsp;</p>
<p>
<span class="span2">Cijeneći psihički odnos optuženog prema izvršenom krivičnom djelu sud je utvrdio da je isti postupao sa eventualnim umišljajem, jer je bio svjestan da svojim načinom vožnje može ugroziti saobraćaj i dovesti u opasnost život i zdravlje ljudi, odnosno ostvariti zabranjenu posledicu, pa je na to pristao.</span><span class="span2"> Kao posljedica izvršenja osnovnog krivičnog djela nastupila je teška tjelesna povreda kod oštećenog, a optuženi je u odnosu na težu posljedicu koja je nastupila postupao iz nehata. </span>
</p>
<p>&nbsp;</p>
<li>
<span class="span2">Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti cijenjene su porodične prilike optuženog jer je oženjen i otac jednog djeteta, njegov raniji život jer nije osudjivan, doprinos oštećenog predmetnoj nezgodi, držanje optuženog nakon učinjenog djela i njegov odnos prema oštećenom, jer je isti odmah pokušao da oštećenom ukaže pomoć, pozvao policiju i Hitnu pomoć, interesovao se za njegovo zdravlje, posjećivao ga je, a ispoljio je i iskreno kajanje zbog učinjenog djela. Otežavajućih okolnosti na strani optuženog nije bilo. Za predmetno krivično djelo propisana je kazna zatvora od jedne do osam godina. </span><span class="span2">Imajući u vidu nedostatak otežavajućih okolnosti, te navedene olakšavajuće okolnosti koje je sud cijenio kao naročito olakšavajuće, sud je optuženom na osnovu čl.45 i 46 KZ CG ublažio kaznu, pa mu je prvo utvrdio kaznu zatvora u trajanju od šest mjeseci i istovremeno je odredio da se ista neće izvršiti ako optuženi u roku od jedne godine i šest mjeseci ne učini novo krivično djelo. Ocijenjeno je da prema optuženom nije potrebno izricanje efektivne kazne zatvora, te da će se izricanjem uslovne osude prema istom u potpunosti postići svrha izricanja uslovne osude i na taj način dovoljno uticati da ubuduće ne vrši krivična djela. </span>
</li>
<p>&nbsp;</p>
<p>
<span class="span2">Na osnovu člana 239 stav 1 ZKP-a oštećeni </span><span class="span2">T. Ć.</span><span class="span2"> se radi ostvarivanja imovinsko pravnog zahtjeva upućuje na parnicu, u roku od 15 dana po pravosnažnosti presude, jer je isti naveo da će imovinsko pravnih zahtjev ostvariti u parničnom postupku.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka zasniva se na odredbi čl.229 ZKP-a. Optuženi je dužan da na ime troškova postupka plati iznos od 143,00 eura. Dosuđeni iznos se odnosi na ime nagrade sudskom vještaku medicinske struke dr K</span><span class="span2">. N.</span><span class="span2"> u iznosu od 60,50 eura, na ime nagrade sudskom vještaku saobraćajne struke Č</span><span class="span2">.</span><span class="span2"> G</span><span class="span2">.</span><span class="span2"> u </span><span class="span2">iznosu od 82,50 eura, kao i 50,00 eura na ime troškova za rad suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p>
<span class="span2"></span>
</p>
<p>&nbsp;</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 06.07.2016.godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">        </span><span class="span1"></span><span class="span1"></span><span class="span1"></span><span class="span1">       S U D I J A,</span>
</p>
<p>
<span class="span1">Zorica Ivanović</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                   Tamara Spasojević </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DNA: </span>
</p>
<p>
<span class="span2">-1 x ODT</span>
</p>
<p>
<span class="span2">-1 x optuženi </span>
</p>
<p>
<span class="span2">-1 x spisi.</span>
</p>
<p>&nbsp;</p>
<p>
<span class="span3">-1x oštećenom nakon pravosnažnosti</span>
</p>
<p>&nbsp;</p>
</div>
</div>


</body>
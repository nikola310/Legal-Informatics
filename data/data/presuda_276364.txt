<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;font-style:italic ;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">                         K.br.117/16</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Vesni Moštrokol, kao predsjedniku vijeća i sudija Evice Durutović i Miroslava Bašovića, kao članova vijeća, uz učešće Sanje Radosavović, kao zapisničara, u krivičnom predmetu protiv optuženog K.B.iz R., koga  brani Ž.D., advokat iz Cetinja, zbog krivičnog djela ubistvo u pokušaju iz člana 143 u vezi člana 20 Krivičnog zakonika Crne Gore, po optužnici Višeg državnog tužilaštva u Podgorici Kt.br. 142/16 od 22.11.2016. godine, koju je na glavnom pretresu zastupala Tatjana Begović, Državni tužilac VDT-a u Podgorici, nakon održanog usmenog, glavnog i javnog pretresa, započetog 11.04.2017.godine i završenog 31.10.2017.godine, u prisustvu zastupnika optužbe, optuženog i njegovog branioca, nakon tajnog vijećanja i glasanja donio je 17.11.2017. godine i istog dana javno objavio:</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">K.B., JMBG ...., od oca N. i majke J. rodjene M., rodjen ....godine u R.–O.K., sa prebivalištem u R., naselje M. bb, državljanin Crne Gore, oženjen, otac jednog punoljetnog djeteta, završio srednju školu, kotlar, nezaposlen, lošeg imovnog stanja, neosudjivan, lišen slobode u periodu od .... godine do 21.10.2016. godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana .... godine oko 07,30 časova, u R.-O.K., sa umišljajem pokušao da liši života oštećenog P.P., iako je bio svjestan da ga na taj način može lišiti života, pa je to i htio, na način što je nakon što je ugledao oštećenog P. kako stoji na ulici, prišao mu vozilom marke „R.C.“, kojim je upravljao i iz ladice vozila izvadio nož, a zatim izašao iz istog i uputio se ka oštećenom vičući „ Šta si pričao da sam ja peder“ i  „Sad ću te izbušiti nožem“, nakon čega je dva puta nožem dužine sječiva oko 15 cm, ubo oštećenog u predjelu trbuha, nanoseći mu tešku tjelesnu povredu u vidu ubodine u donjem lijevom kvadrantu prednjeg trbušnog zida i ubodine u gornjem lijevom kvadrantu prednjeg trbušnog zida,</span>
</p>
<p>&nbsp;</p>
<p>
<span class="span1">-čime je izvršio krivično djelo ubistvo u pokušaju iz člana 143 u vezi člana 20 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih odredbi, te odredbi čl. 4, 5, 13, 15, 32, 36, 42, 45, 46 i 51 Krivičnog zakonika Crne Gore, te odredbi člana 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUDJUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu će mu se uračunati vrijeme lišenja slobode od .... godine do 21.10.2016. godine.</span>
</p>
<p>&nbsp;</p>
<p>
<span class="span1">Na osnovu člana 75 stav 1  Krivičnog zakonika Crne gore,  i z r i č e  s e:</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Od optuženog se oduzima jedan nož sa drškom narandžasto-crne boje i plastičnom futrolom sa natpisom “Bahco” narandžaste boje.</span>
</p>
<p>&nbsp;</p>
<p>
<span class="span1">Obavezuje se optuženi da na ime troškova krivičnog postupka, Budžetu CG, uplati novčani iznos od 856,50€ (osamstopedesetšesteurapedesetcenti), a na ime paušala iznos od 100,00€ (stoeura), a sve u roku od 15 dana po pravosnažnosti presude, pod prijetnjom prinudnog izvršenja</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom VDT u Podgorici Kt.br.142/16 od 22.11.2016.godine optuženom K.B.stavljeno je na teret izvršenje krivičnog djela ubistvo u pokušaju iz člana 143 u vezi čl. 20 </span><span class="span1">Krivičnog zakonika Crne Gore</span><span class="span1">(KZ CG), pri kojoj optužnici je zastupnik iste ostao do kraja glavnog pretresa, navodeći da je provedenim dokazima utvrdjeno da je optuženi izvršio krivično djelo koje mu se stavlja na teret i predložio sudu da ga oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Optuženi K.B. je u odbrani koju je iznio pred VDT u Podgorici izjavio da je kriv, da je tačno da je ....godine, na ulici, sreo svjedoka oštećenog P.P., sa kojim se nešto malo posvadjao i da ga je ubo nožem, da je njemu tada izgleda “skočio šećer” jer nije znao ni da ga je uboo, već je mislio da ga je samo malo okrznuo, da je nakon toga otišao kući i popio terapiju i tada shvatio šta je uradio, ali da ga je bilo sramota da zovne P. i izvini mu se, posebno što se sa P. zna od kad su bili djeca i uvijek su bili u dobrim odnosima i družili se, da mu je žao što je do ovoga došlo, da ne zna šta mu je bilo i da je kriv, da se ovako nešto nikada neće ponoviti, jer nije imao razloga da sve ovo uradi, niti je bio siguran da je P. bilo šta pričao za njega, ali je čuo te priče i to ga je jako potreslo i bez mnogo razmišljanja napravio je glupost, da će se P. izviniti, a da sud radi svoj posao. Objasnio je da je kritičnog jutra došao svojim kolima do prodavnice i dok je čekao suprugu vidio je P.P. koji je pričao preko mobilnog telefona, da se tada sjetio priče koju je čuo prije par mjeseci, prvenstveno od jednog njegovog prijatelja D.P., koji je umro nedavno, a to je da je P. P. pričao kako je on nastran čovjek, da se te priče sjetio kada je vidio P., pa se parkirao ispred njega i kroz </span><span class="span1">prozora ga pitao zašto o njemu priča da je peder, da je P. negirao da je on to pričao i da mu se kleo u brata, ćerku i svoje najbliže da to nije istina, da je on tada,ne umije da objasni ni kako ni zašto, iz ladice uzeo jedan nož, a zatim izašao iz auta i koliko mu se čini, P. jednom ubo u predjelu stomaka, nekako sa strane, mada je u policiji kasnije saznao da je to uradio više puta, a da je predmetni nož davno kupio za lov i da mu isti uvijek stajao u autu, da se radi o nožu sa crvenim koricama dužine oko 15-20cm, da se ne sjeća koliko je puta nožem zamahnuo u pravcu tijela oštećenog, da ranije nikada nije imao svadju i raspravu sa oštećenim, a kada je zamahnuo u pravcu tijela oštećenog i ubo ga, mislio je da ga nije jako ubo, pa je odmah otišao u auto, pokupio ženu i otišao kući, da je kroz retrovizor vidio da oštećeni nije padao već je normalno krenuo prema svojoj kući, da prethodno izmedju njega i oštećenog nije bilo ni svadje ni psovki, niti je oštećeni, kada je on izašao iz auta, ni u jednom trenutku kretao ili nasrtao na njega. Dalje je naveo da se nakon one priče koju je čuo da je P. navodno pričao njemu, sa P. sreo možda 2-3 puta, ali je izbjegavao neku veću priču sa njim, zbog ovog što je čuo. Dodao je da mu je žena prije 3-4 godine ostala bez posla, da je tada od sjekiracije dobio šećer, da ima visok pritisak, ali da terapiju nije uzimao redovno, da je prije 3-4 mjeseca imao moždani udar, da sada terapiju redovno pije i da se bolje osjeća, da ima sina koji živi sa njima i koji se trenutno nalazi na brodu.</span>
</p>
<p>&nbsp;</p>
<p>
<span class="span1">Na glavnom pretresu je naveo da ni sam ne zna šta mu je bilo, da je sreo oštećnog i da se desilo to što se desilo, da je sa oštećenim bio drug, da su skupa išli na ribanje, da su se kritičnog jutra sreli i da mu je oštećeni nešto prigovorio i da ne zna šta mu je bilo u tom momentu da uradi ono što je uradio, da nije imao namjeru da ga ubije, a da je sa nožem pravio neke pokrete “bez veze”. Nakon što je pročitana odbrana optuženog data na zapsniku VDT Podgorica Kt.br.142/16 od 21.10.2016. godine, optuženi je izjavio da je tačno ono što je izjavio kod tužioca, ali da oštećenog nije uboo baš tako kako je rekao kod tužioca, mada je i tada govorio da se ne sjeća, da je samo mahao nožem ispred sebe lijevo-desno držeći nož u desnoj ruci, te da je ostali dio izjave koju je dao kod tužioca istinit. Dalje je naveo da su se oštećeni i on, nakon predmetnog dogadjaja, sreli i pomirili, da se on oštećenom izvinio i da se od tada druže kao da ništa nije bilo pa čak zajedno dolaze i u sud, da kritičnog dana nije popio terapiju za pritisak i šećer, jer je u tom periodu neredovno pio, zbog čega se tog jutra osjećao nervozno.</span>
</p>
<p>&nbsp;</p>
<p>
<span class="span1">Branilac optuženog u završnoj riječi je izjavio da optuženi nije imao namjeru da ubije oštećenog, jer nije bio svjestan preduzetih radnji zbog neuzimanja propisane terapije, da su bili u neposrednoj blizini i da je namjera optuženog bila da ubije oštećenog, to je sigurno mogao i uraditi, da se po mišljenju odbrane, u konkretnom slučaju ne radi o krivičnom djelu ubistvo u pokušaju, već eventualno teška tjelesna povreda koje je optuženi izvršio u stanju jake razdraženosti, predlažući da ga sud oglasi krivim za to krivično djelo i da pri tom cijeni brojne olakšavajuće okolnosti na strani optuženog, koju završnu riječ je u potpunosti prihvatio optuženi, ponavljajući da mu je žao zbog svega.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: saslušao svjedoka oštećenog P.P., pročitao potvrdu o privremeno oduzetim predmetima UP CB Herceg ovi OB Kotor 70-03 broj 240/16-7014 od ....godine, službenu zabilješku UP OB Kotor 70-03-broj 240/16-7014 od ....godine, izvršio uvid u fotodokumentaciju OB Kotor 232/16 od .... godine, na saglasan predlog stranaka pročitao izvještaj o trasološkom vještačenju </span><span class="span1">broj 4186/16/1 od 11.11.2016. godine, izvršio uvid u medicnsku ndokumentaciju na ime oštećenog, pročitao nalaz i mišljenje vještaka sudske medicine dr Nemanje Radojevića od 01.11.2016. godine i saslušao vještaka na glavnom pretresu, pročitao medicinsku dokumentaciju na ime optuženog, pročitao nalaz i mišljenje Komisije vještaka, neurposhijatra prof dr Stanka Miilća, psihijatra dr Željka Golubovića i psihologa Branke Srepanović Ilić od 03.05.2017. godine i saslušao predstavnika komisije na glavnom pretresu i pročitao izvod iz kaznene evidencije na imeoptuženog Ministarstva pravde 02/2-7503/16/1 od 20.12.2016. godine.</span>
</p>
<p>&nbsp;</p>
<p>
<span class="span1">Svjedok oštećeni P. P. je izjavio da je kritičnog jutra bio na ribanje, a zatim oko 07,30 časova krenuo prema kući, i dok je prelazio ulicu vidio je u autu K.B., sa kojim je prijatelj odavno i druže se, pa je zastao da mu se javi, da je B. sa vozilom stao tačno ispred njega i iz vozila mu nešto vikao, da nije razumio šta B. govori, ali da je izašao iz auta, s tim što je B. prethodno iz ladice ispred suvozačevog sjedišta izvadio nož, da je optuženi vikao i kada je iziašao iz vozila, ali da on ne zna šta je govorio, niti kome je te riječi upućivao jer je mislio da se optuženi šali, da je optuženi krenuo prema njemu i da je pomislio da će da mu se javi pa je i on sam krenuo prema optuženom, da je optuženi počeo da mu viče “šta si ti pričao da sam ja peder”, na šta je on optuženom rekao “B., o čemu to pričaš, ko ti je to rekao “, da mu je optuženi rekao da je to čuo od D.P., koji je umro nedavno, da je optuženom govorio da on nije ništa pričao, ali da se tada optuženi nalazio tik ispred njega i rekao mu da će ga “Izbušiti nožem”, da je on još uvijek mislio da se optuženi šali i nije ga doživljavao ozbiljno, jer bi u protivnom pobjegao, da ga je u jednom trenutku optuženi nekoliko puta nožem udario sa lijeve strane trbuha, a zatim sjeo u svoje auto i krećući mahao kažiprstom prema njemu, vičući mu “pička ti materina”, da u prvom momentu nije osjetio nikakav bol, pa je krenuo kući, da je krećući se jednom uzbrdicom osjetio neku toplinu gdje ga je optuženi udario nožem i vidio krv, da je kući zaustavio krvarenje, ali kako nije osjećao bol, nije htio da se javlja ljekaru, da mu je bilo čudno kako je B. mogao da mu to napravi, jer se znaju toliko godina i prijatelji su, da je oko 14,30 časova supruzi ispričao šta se desilo i na njeno navaljivanje otišao do bolnice gdje ga je pregledao doktor, kome je rekao da je pao u barci i tako se naboo, da ga je ovaj doktor poslao u bolnicu u Kotoru, gdje ga je pregledao hirurg i saopštio mu da mora da obavijesti policiju, zbog čega je on na kraju rekao šta se zaista desilo. Dalje je naveo da nije očekivao da će optuženi nožem krenuti na njega, a nakon predmetnog dogadjaja pomirio se sa optuženim, pa se ne pridružuje krivičnom gonjenju i ne postavlja imovinskopravni zahtjev. Kritičnog dana na sebi je imao majicu kratkih rukava, košulju dugih rukava, džemper i vojničko djile, koju garderobu je predao policiji, da optuženog dugo poznaje, da su prijatelji, da su se posjećivali i da mu je bio kao brat i da ovo od njega nije očekivao, da mu je poznato da je optuženi imao moždani udar i da boluje od dijabetesa, da je u društvu uvijek nešto vikao i šalio se, pa kada je kritičnog jutra počeo da viče još u kolima, na tu njegovu viku nije obraćao pažnju iako nije razumio ni jednu riječ, a kada je izašao iz vozila i opet nešto vikao prema njemu u smislu “šta si pričao, kome si pričao”, on je mislio da se optuženi šali, a da je optuženi ljut i šta mu je optuženi uradio, postao je svjestan tek kad je optuženi sjeo u auto i počeo da prema njemu maše kažiprstom kao da mu prijeti psujući ga. Kada ga je nožem uboo nekoliko puta, optuženi je stajao malo sa strane, na udaljenosti od oko pola metra, bio je blizu njega, praveći pokret sa rukom u kojoj je držao nož od svog tijela prema njemu, odnosno zamahujući od sebe prema njemu u visini stomaka i to u stranu, da je nož bio dužine oko 25-30cm, narandžastih korica, da on optuženom nije rekao ni jednu riječ, da ga nije opsovao, osim što je </span><span class="span1">optuženom rekao da on nije ništa pričao. Objasnio je da nije vidio da ga je optuženi nekoliko puta udario nožem, osim naprijed opisanog udarca, već je u bolnici, prilikom pregleda, saznao da ima više povreda, pa je u tom smislu i izjavio da ga je optuženi udario nožem nekoliko puta. Dalje je naveo da ga je optuženi, nakon što je izašao iz zatvora, preko brata pozvao, a zatim su se sastali gdje mu se optuženi izvinio, koje izvinjenje je prihvatio, pa se pomirio sa optuženim sa kojim je čak zajedno dolazio u sud da daje izjave, pa je i prilikom dolaska na glavni pretres zajedno došao sa optuženim, navodeći da su se svi čudili u R. kada su čuli šta se desilo, jer su znali da su njih dvojica bili u dobrim odnosima, da su se družili od djetinjstva i da su prijatelji.</span>
</p>
<p>&nbsp;</p>
<p>
<span class="span1">Iz POTVRDE o privremeno oduzetim predmetima UP CB Herceg ovi OB Kotor 70-03 broj 240/16-7014 od ....godine, utvrdjeno je da je pomenutog datuma, od optuženog K.B., oduzet nož sa drškom narandžasto-crvene boje, dužine 10 cm i plastičnom futrolom sa natpisom “Bahco” narandžaste boje.</span>
</p>
<p>&nbsp;</p>
<p>
<span class="span1">U SLUŽBENOJ ZABILJEŠCI UP OB Kotor 70-03-broj 240/16-7014 od .... godine, konstatovano je da je pomenutog datuma, od strane oštećenog P.P., izuzet maskirni prsluk bez rukava, karirana košulja dugih rukava, majica kratkih rukava.</span>
</p>
<p>&nbsp;</p>
<p>
<span class="span1">U FOTODOKUMENTACIJI OB Kotor 232/16 od .... godine prikazan je izgled noža koji je oduzet od optuženog i izgled garderobe koja je izuzeta od strane oštećenog.</span>
</p>
<p>&nbsp;</p>
<p>
<span class="span1">IZ IZVJEŠTAJA o trasološkom vještačenju broj 4186/16/1 od 11.11.2016. godine, utvrdjeno je da su na prednjoj strani maskirnog prsluka izuzetog od oštećenog, uočena četiri mehanička oštećenja i to u predjelu donje ivice prsluka, na prednjoj strani košulji dugih rukava, dva mehanička oštećenja u predjelu donje ivice košulje, oko kojih oštećenja su uočeni tragovi osušene tečnosti tamno braon boje nalik na krv, dok su na prednjoj strani majice kratkih rukava uočena tri mehanička oštećenja I to u predjelu donje ivice majice, oko kojih su uočeni tragovi osušene tečnosti tamno braon boje nalik na krv, a pomenuta mehanička oštećenja na garderobi oštećenog P.P., nastala su usled prolaska tvrdog i oštrog predmeta sa sječivom, nalik na nož.</span>
</p>
<p>&nbsp;</p>
<p>
<span class="span1">Iz MEDICINSKE DOKUMENTACIJE na ime oštećenog, kojeg je vještak neposredno pregledao, NALAZA I MIŠLJENJA vještaka sudske medicine dr Nemanje Radojevića od 01.11.2016. godine i njegovog izjašnjenja sa glavnog pretresa, utvrdjeno je da su dana ....godine, od strane ljekara Opšte bolnice u Kotoru, oštećenom P. P. dijagostikovane, ubodina u donjem dijelu kvadrantu prednjeg trbušnog zida, sa kanalom dužine oko 5-6 cm, a koja povreda je posledica dejstva vrha i oštrice aktivno zamahnutog mehaničkog orudja-noža i u vrijeme nanošenja se kvalifikuje kao teška tjelesna povreda i ubodina u gornjem lijevom kvadrantu trbušnog zida, koja je posledica dejstva oštrice aktivno zamahnutog orudja-noža i u vrijeme nanošenja se kvalifikuje kao laka tjelesna povreda, a zbirno, zadobijene povrede se u vrijeme nanošenja kvalifikuju kao teška tjelesna povreda, pri čemu su se, u trenutku zadobijanja povreda, oštećeni i napadač nalazili u uspravom položaju, licem u lice, ukoliko je napadač držao nož u desnoj ruci. Vještak je pojasnio da je ubodinu u donjem lijevom kvadrantu prednjeg trbušnog zida kvalifikovao kao običnu tešku tjelesnu povredu, jer je dubina kanala ove rane bila 5-6 cm, a ubodne rane sa kanalom dubljim od 4 cm imaju veću sklonost ka razvoju infekciju i kasniju apstraktnu opasnost po život oštćenog, a što je osnovni kvalifikatorni element, a intezitet sile prilikom zadobijanja ove povrede bio je srednje jak, dok je u odnosu na povredu u </span><span class="span1">gornjem prednjem kvadrantu trbušnog zida bio slab, a obije povrede su posledica direktnog aktivno zamahnutog vrha mehaničkog orudja, koji je bio usmjeren ka tijelu oštećenog i nijesu mogle nastati mahanjem noža lijevo-desno ili gore-dolje.</span>
</p>
<p>&nbsp;</p>
<p>
<span class="span1">Sud je u cjelosti prihvatio nalaze vještaka trasologa i vještaka sudske medicine kao stručne, jasne i objektivne, zasnovane na neposrednoj analizi dokaznog materijala, na koje nalaza stranke nisu imale prmjedbi.</span>
</p>
<p>&nbsp;</p>
<p>
<span class="span1">Iz MEDICINSKE DOKUMENTACIJE na ime optuženog, koja je bila, izmedju ostalog, i predmet NALAZA I MIŠLJENJA Komisije vještaka, neurposhijatra prof.dr.Stanka Miilća, psihijatra dr.Željka Golubovića i psihologa Branke Srepanović Ilić od 03.05.2017.godine i izjašnjenja predstavnika komisije na glavnom pretresu, utvrdjeno je da je optuženi osoba očuvanih intelektualnih sposobnosti koji se procjenjuju u kategoriju ispod prosječnih intelektualnih potencijala, dok se u misaonom toku detektuju poremećaji u formi, usporenost misaonog toka, perserveracije, poremaćaj u kome se neka riječ ili misao nevoljno ponavlja, uz rigidan stav, pamćenje za ranije dogadjaje je očuvano, a neposredno pamćenje otežano, da je nakon interpretacije profila dobijen profil “silazni neurotski trend”, povišenja na tri neurotske skale, a da ispitanik-optuženi ima nizak prag tolerancije na frustraciju i da je potiskivanje dominantni mehanizam odbrane. Radi se o osobi koja je introventna, nesigurna i nespretna u socijalnim situacijama, dok je anksioznost, napetost i niska inicijativa prateće u ponašanju, a kod optuženog se registruju znaci nezrelosti, depresivnosti, infantilizma, nesigurnosti i površne emocionalnost, a registruje se i globalni pad opšte efikasnosti, oštećenje intelektualnog funkcionisanja, površni odnos prema realnosti, pad kognitivno mnestičkog funkcionsanja u sveri poremećnog shvatanja, logičnog zaključivanja, konpromitovanog neposrednog pamćenja, kao i poremećaj ličnosti na organskom nivou. Na osnovu neposrednog pregleda vještaci su zaključili da je optuženi preplavljen subjektivnim neurostkim smetanjama poremećaju sna, stanju anksioznosti, pojačane napetosti i promjenjivog raspoloženja, a ispoljava kliničku sliku organskog poremećaja ličnosti, sa simptomima intelektualnog, kognitivnog mnestičkog i afektivno emocionalnog oštećenja, a što je posledica infarkta mozga, odnosno radi se o psihički izmijenjenoj osobi na organskoj osnovi, a koji poremećaj se u psihijatriji naziva psihoorganski sindrom i nastaje kao direktna posledica anatomskih oštećenja mozga (infarkt mozga), a u konkretom slučaju kod optuženog je došlo do oštećenja frontalog režnja mozga koji je odgovoran za logičko zaključivanje, apstraktno mišljenje, pravilnu orijetnaciju, razum i shvatanje, analizu uzroka i posledica, pravilno donošenje sudova, formiranje mišljenja, asocijacija, upotreba misaonih analitičko-sitentičkih procesa i asocijacija, a prisutni su i simptomi frontalnog sindroma i na afektivnom planu u smislu afektivne labilnosti, pojačane napetosti i razdraženosti, a što proizilazi iz medicinske dokumentacije iz preddeliktnog perioda, u kojoj je konstatovano da je optuženi od maja 2006. godine liječen u specijalnoj bolnici “Vaso Ćuković” u R. zbog ishemijskog moždanog udara u vidu infarkta mozga, slabosti desne strane tijela, šećerne bolesti i povišenog krvnog pritiska.  U situaciji kada su optuženi i oštećeni u preddeliktnom periodu, bili dobri prijatelji, da je optuženi navodno u zadnja dva mjeseca čuo od jednog poznanika da ga je oštećeni pomenuo sa uvredljivim kontekstom “da je peder”, ta činjenica je kod optuženog, u dužem vremenskom intervalu, generisala kumulirani afekat napetosti blagog do srednjeg inteziteta, a zbog globalnog pada efikasnosti na intelektualnom nivou kod optuženog koje je dovelo do slabijeg rasterećenja i otežane kontrole impulsa, a koji je uzrokovan moždanim udarom. Opis deliktne situacije, kako ga </span><span class="span1">opisuje optuženi, jasno upućuje da se radi o nemotiviranoj agresiji i pogrešnoj predstavi prema okolini, a poznato je da osobe nakon moždanog infarkta, u dužem vremenskom intervalu, nisu u stanju da pravilno kanališu napetost, impulsivnost i intrapsihička zbivanja i da se na adekvatan način odbrane od sopstvenih i nagonsko-agresivnih težnji, pogotovo u stresnim okolnostima, već na iskrivljen i pogrešan način doživljavaju okolinu. U konkretnom slučaju, preddeliktno ponašanje oštećenog generiše kod optuženog afektivno stanje napetosti na nivou blagog do srednjeg inteziteta kumulirajućeg stepena, a optuženi zbog moždanog infarkta u frontalnoj regiji, u dužem vremenskom periodu nije bio u stanju da kanališe i oslobodi se afektivno nagonskih težnji i impulsa, koje su plod pogrešnog zaključivanja i predstave, posebno u stresnim okolnostima, pa kod neposrednog susreta optuženog sa oštećenim, dolazi do reaktiviranja afektivnog emocionalnog stanja i inteziviranja afekta napetosti na nivo jakog inteziteta kod optuženog, kada se osoba ponaša nagonski i impulsivno i na bezznačajan povod zaobilazi svjesni dio ličnosti i fizički nekontrolisano dolazi do agresije sa nožem prema oštećenom. Zbog globalnog pada efikasnosti na intelektualnom i afektivno emotivnom nivou i kognitivno mnestičkog oštećenja dolazi do slabijeg rasterećenja i otežane kontrole, pa se optuženi u periodu deliktne situacije nalazio u stanju afekta razdraženosti jakog inteziteta, pri čemu je sposobnost shvatanja značaja svog djela i mogućnost upravljanja svojim postupcima bila bitno smanjena. Vještaci su na kraju zaključili da optuženi osoba ispod prosječnih intelektualih sposbnosti, bez simptoma trajnog duševnog oboljenja, ali da se kod optuženog primarno radi o organskom poremećaju ličnosti, koji se povezuje sa moždanim udarom i posledicama oštećenja mozga, koji poremećaj je u psihijatriji definisan kao psihoorganski sindrom srednjeg stepena koji se prema klasifikaciji svrstava u teži duševni poremećaj, pa je u okolnostima deliktne situacije bez provokativnog ponašanja oštećenog, ponašanje optuženog direktno generisano organskim premećajem ličnosti, koji je posledica psihičke izmijenjenosti posle preležanog moždanog infarkta, zbog čega se optuženi u vrijeme izvršenja kriv.djela nalazio u stanju afekta razdrežnosti jakog inteziteta, koji odgovara stanju patološkog afekta, odnosno privremene duševne poremećnosti, pri čemu su sposnost shvatanja značaja djela i mogućnosti upravljanja svojim postupcima, kod optuženog bile bitno smanjene.</span>
</p>
<p>&nbsp;</p>
<p>
<span class="span1">Predstavnik Komisije vještaka je objasnio da pod pretpostavkom da optuženi kritičnog jutra nije uzeo propisanu terapiju za povišen krvni pritisak i šećernu bolest, ta činjenica bi uticala na poremećaj psihičkih funkcija koje se dogadjaju i kod povišenih i kod sniženih vrijednosti šećera u krvi koje se manifestuju na nivou pomućenja ili suženja svijesti i promjenu u raspoloženju, a ekstremno mogu dovesti do gubita svijesti, ali bi i  u ovom slučaju, nalaz i mišljenje vještaka ostao isti u smislu utvrdjenog stepena afekta razdraženosti i sposobnosti optuženog da shvati značaj svog djela i upravlja svojim postupcima, imajući u vidu da je po mišljenju vještaka, glavni uzrok oštećenje moždanih funkcija u sveri čeonog režnja optuženog.</span>
</p>
<p>&nbsp;</p>
<p>
<span class="span1">Sud je u cjelosti prihvatio nalaz i mišljenje komisije vještaka, kao stručan, jasan i objektivan, u cjelosti zasnovan na neposrednoj analizi dokaza prikupljenih u toku postupka, posebno medicinskoj dokumentaciji na ime optuženog i njegovom neposrednom pregledu, o čemu je predstavnik komisije vještaka na glavnom pretresu dao sva potrebna objašnjenja, na koji nalaz stranke nisu imale primjedbi.</span>
</p>
<p>&nbsp;</p>
<p>
<span class="span1">Iz IZVODA iz kaznene evidencije na ime optuženog Ministarstva pravde, broj 02/2-7503/16/1 od 20.12.2016. godine utvrdjeno je da isti nije osudjivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo koje mu se stavlja na teret, na način, u vrijeme i na mjestu kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Iz iskaza svjedoka oštećenog P.P., kojem je sud poklonio punu vjeru i koji iskaz je u cjelosti potvrdjen svim provedenim dokazima na glavnom pretresu, nesumnjivo je utvrdjeno da se oštećeni dana .... godine, oko 07,30 časova, sreo sa optuženim K.B.m, koji mu je prijatelj, i da je zastao da mu se javi, kada je optuženi zaustavio svoje vozilo tačno ispred njega, govoreći mu nešto, a zatim iz ladice ispred suvozačevog sjedišta izvadio nož i izašao iz auta vičući oštećenom “šta si ti pričao da sam ja peder", na šta mu je oštećeni odgovorio da on nije ništa pričao za njega, da bi optuženi rekao da će ga izbušiti nožem, i dok se nalazio ispred njega, u neposrednoj blizini, nekoliko puta ga je nožem udario sa lijeve strane trbuha, a zatim sjeo u svoje auto i udaljio se, vičući oštećenom “pička ti materina” i mašući kažiprstom prema njemu, a optuženi ga je uboo nožem koji je bio dužine oko 25-30cm, narandžastih korica, u kojem dijelu navode svjedoka oštećenog nije negirao ni optuženi K.B.,navodeći da je kriv i da je tačno da je dana 20.01.2016. godine na ulici sreo svjedoka oštećenog P.P., koji je njegov drug i prijatelj, i da se tada sjetio priče koju je čuo prije par mjeseci, a to je da je oštećeni pričao kako je on nastran čovjek, zbog čega se parkirao ispred oštećenog i pitao ga zašto je o njemu pričao da je peder, da je oštećeni negirao da je on to pričao i da mu se kleo u brata i kćerku i svoje najbliže da to nije istina, te da je on (optuženi), ne zna ni sam zašto ni kako, iz ladice uzeo nož, izašao iz auta, i oštećenog uboo u predjelu stomaka, nekako sa strane, nožem dužine oko 15-20cm, a koji nož je imao crvene korice.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje nalazi potvrdu i u sadržini službene zabilješke UP OB Kotor 70-03 broj 240/16-7014 od .... godine, u kojoj je konstatovano da je pomenutog datuma, od strane oštećenog P.P., izuzet maskirni prsluk bez rukava, karirana košulja dugih rukava i majica kratkih rukava, dok je od optuženog K.B., istog datuma, oduzet nož sa drškom narandžasto – crvene boje dužine 10cm, kako je to utvrdjeno iz potvrde o privremeno oduzetim predmetima UP OB Kotor 70-03 broj 240/16-7014 od .... godine, a izgled naprijed pomenutog noža i garderobe oštećenog vjerodostojno je prikazan u fotodokumentaciji OB Kotor broj 232/16 od .... godine.</span>
</p>
<p>&nbsp;</p>
<p>
<span class="span1">Da je oštećeni, kritičnom prilikom, na način kako su to oštećeni i optuženi opisali, zadobio tjelesne povrede, nesumnjivo proizilazi iz medicinske dokumentacije na ime oštećeno i nalaza i mišljenja vještaka sudske medicine dr Radojević Nemanje od 01.11.2016. godine, iz kojeg je utvrdjeno da su .... godine, od strane ljekara Opšte bolnice u Kotoru, oštećenom P. P. dijagnostifikovane dvije povrede i to ubodina u donjem dijelu kvadranta prednjeg trbušnog zida sa kanalom dubine oko 5-6cm, koja povreda je posledica dejstva vrha i oštrice aktivno zamahnutog mehaničkog orudja, intezitetom sile koji je bio srednje jak, a koja povreda je kvalifikovana kao teška tjelesna povreda zbog dubine kanala pomenute rane, što upućuje na veću sklonost ka razvoju infekcije i kasniju apstraktnu opasnost po život oštećenog, što je osnovni kvalifikatorni element, kao i ubodinu u gornjem lijevom kvadrantu trbušnog zida, koja je takodje posledica dejstva oštrice aktivno zamahnutog orudja-noža, slabijeg inteziteta, a u vrijeme nanošenja se kvalifikuje kao laka tjelesna povreda, pa se </span><span class="span1">naprijed navedene povrede zbirno kvalifikuju kao teška tjelesna povreda, pri čemu su se u trenutku zadobijanja povreda, oštećeni i napadač nalazili u uspravom položaju, licem u lice, upravo onako kako u svojim izjavama opisuju optuženi i oštećeni,  a što dalje nalazi potvrdu i u izvještaju o trasološkom vještačenju broj 4186/16/1 od 11.11.2016. godine, iz kojeg se utvrdjuje da su na garderobi oštećenog, koja je bila predmet trasološkog vještačenja, konstatovana mehanička oštećenja, oko kojih su uočeni tragovi tečnosti tamno braon boje nalik na krv, a koja oštećenja su nastala usled prolaska tvrdog i oštrog predmeta sa sječivom, nalik na nož, a što ne negiraju ni optuženi ni oštećeni, kako je to naprijed objašnjeno.</span>
</p>
<p>&nbsp;</p>
<p>
<span class="span1">Iz medicinske dokumentacije na ime optuženog i nalaza i mišljenja Komisije vještaka neuropsihijatra prof. dr Stanka Milića, psihijatra dr Željka Golubovića i psihologa Branke Stepanović Ilić, je utvrdjeno da optuženi ispoljava kliničku sliku organskog poremećaja ličnosti, što je posledica infarkta mozga i radi se o psihički izmijenjenoj osobi, koji poremećaj psihijatrija naziva psihoorganski sindrom, tako da u konkretnom slučaju, navodno preddeliktno ponašanje oštećenog koji je optuženog, kod jednog poznanika, pomenuo sa uvredljivim kontekstom da je ‘’peder’’, je kod optuženog generisalo afektivno stanje napetosti na nivou blagog do srednjeg inteziteta kumulirajućeg stepena, a optuženi zbog moždanog infarkta u frontalnoj regiji, u dužem vremenskom periodu nije bio u stanju da kanališe i oslobodi se afektivno nagonskih težnji i impulsa, pa je prilikom neposrednog susreta sa oštećenim došlo do reaktiviranja afektivnog emocionalnog stanja i inteziviranja afekta napetosti na nivou jakog inteziteta, kada se optuženi ponašao nagonski, inpulsivno i kada je nekontrolisano došlo do agresije, zbog čega se optuženi tada nalazio u stanju afekta razdraženosti jakog inteziteta, pri čemu je sposobnost shvatanja značaja svog djela i mogućnost upravljana svojim postupcima kod optuženog bila bitno smanjena, a ponašanje optuženog, u konkretom dogadjaju, direktno je genirisano organskim pomremećajem ličnosti koja je posledica psihičke izmijenjenosti posle preležanog moždanog infarkta, pri čemu je bez uticaja činjenica da li je optuženi kritičnog dana uzeo propisanu teratiju za povišeni krvni pritisak i šećernu bolest, jer bi i u tom slučaju nalaz vještaka ostao isti u smislu utvrdjenog afekta razdraženosti jakog inteziteta, te da je sposobnost shvatanja značaja svoga djela i mogućnost upravljanja svojim postupcima, u vrijeme izvršenja krivičnog djela, kod optuženog bila bitno smanjena, pri čemu je glavni uzrok oštećenje moždanih funkcija usled ranije dijagnostifikovanog moždanog udara-infarkta.</span>
</p>
<p>&nbsp;</p>
<p>
<span class="span1">Imajući u vidu da je sud utvrdjujući uračunljivost optuženog u vrijeme izvršenja krivičnog djela, a time i njegovu krivicu za počinjeno krivično djelo, prihvatio nalaz i mišljenje komisije vještaka iz kojeg nesumnjivo proizilazi da je sposobnost optuženog u vrijeme izvršenja predmetnog krivičnog djela, da shvati značaj svoga djela i mogućnost da upravlja svojim postupcima, bila bitno smanjena, to je sud na naprijed opisan način nesumnjiovo utvrdio da je optuženi K.B., za izvršeno krivično djelo, krivično odgovoran, jer je u konkretnom slučaju bitno smanjena uračunljivost optuženog bez uticaja na njegovu krivicu.</span>
</p>
<p>&nbsp;</p>
<p>
<span class="span1">Postupajući na naprijed opisan način, optuženi je bio svjestan da ubadajući dva puta nožem oštećenog u predjelu trbuha, dijela ljudskog tijela gdje se nalaze vitalni organi, istog može lišiti života, ali je to i htio, imajući u vidu broj uboda (dva), intezitet slie koja je tom prilikom djelovala ( srednje jak i slab), te da su obje povrede nastale kao posledica direktnog aktivno zamahnutog vrha mehaničkog orudja, postupajući u </span><span class="span1">konkretnom slučaju sa direktnim umišljajem, pri čemu se izostanak smrtne posledice ne može prepisati volji i htijenju optuženog, već sticaju srećnih okolnosti i blagovremeno pruženoj ljekarskoj pomoći, čime su  se radnjama optuženog stekli svi bitni elementi bića krivičnog djela ubistva u pokušaju iz člana 143 u vezi člana 20 Krivičnog zakonika CG, za koje mu je ga je djelo sud oglasio krivim.</span>
</p>
<p>&nbsp;</p>
<p>
<span class="span1">Kako je iz iskaza svjedoka oštećenog nesumnjivo utvrdjeno da mu se optuženi prvo obratio riječima “što si pričao da sam ja peder”, a zatim mu rekao da će ga “izbušiti nožem”, to je sud u izreci presude, umjesto riječi koje su navedene u dispozitivu optužnice “sad ću te izbosti”, citirao riječi oštećenog “sad ću te izbušiti nožem”, precizirajući u izreci i činjenicu da je optuženi dva puta nožem uboo oštećenog, jer je to nesumnjivo utvrdjeno iz med.dokumentacije na ime oštećenog i nalaza i mišljenja vještaka sudske medicine.</span>
</p>
<p>&nbsp;</p>
<p>
<span class="span1">Navodi odbrane optuženog da nije imao namjeru da ubije oštećenog, da je nožem pravio neke pokrete “bez veze”, mašući istim lijevo-desno, opovrgnuti su nalazom i mišljenjem vještaka sudske medicine dr Radojević Nemanje, koji je bio kategoričan da su povrede koje je zadobio oštećeni posledica direktnog, aktivno zamahnutog vrha mehaničkog orudja, koji je bio usmjeren ka tijelu oštećenog i nisu mogle nastati mahanjem noža lijevo desno ili gore ili dolje, a sama činjenica da je optuženi sa nožem dva puta zamahnuo u predjelu trbuha oštećenog, nanoseći mu dvije ubodine, sa bliske udaljenosti kada su on i oštećeni bili licem u lice, više nego dovoljno govori o namjeri optuženog da liši života oštećenog, pa samim tim ne može biti govora o krivičnom djelu teška tjelesna povreda, niti pak o kriv.djelu ubistvo na mah u pokušaju, jer iz odbrane optuženog proizilazi da kritičnom prilikom izmedju njega i oštećenog nije bilo ni svadje, ni psovki i oštećeni ni u jednom trenutku nije krenuo put optuženog, niti je nasrtao na njega, dok je stanje afekta razdraženosti jakog inteziteta kod optuženog direktno generisano organskim poremećajem ličnosti optuženog, koji je posledica psihičke izmijenjenosti posle preležanog moždanog infarkta, kako je to nesumnjivo utvrdjeno iz nalaza i mišljenja Komisije vještaka.</span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom, sud je cijenio sve okolnosti da ista bude manja ili veća, pa kako otežavajućih nije bilo, kao olakšavajuće okolnosti na strani optuženog je cijenio njegov raniji život, koji se ogleda u tome da nije osudjivan, kako je to utvrdjeno iz izvoda iz kaznene evidencije na ime optuženog, lične prilike optuženog koje se ogledaju u tome da se radi o porodičnom povjeku koji je nezaposlen i lošeg imovnog stanja, držanje optuženog posle izvršenog krivičnog djela, koje se ogleda u tome što je prihvatio svoju krivicu i izrazio iskreno žaljenje i kajanje, da se nakon izvršenja krivičnog djela izvinio oštećenom, sa kojim se pomirio i sa kojim je sada u dobrim odnosima, kako to proizilazi iz iskaza oštećenog, da je krivično djelo izvršio u stanju bitno smanjene uračunljivosti koja je rezultat organskog poremaćaja ličnosti kod optuženog, kao posledica preležanog moždanog udara, kako je to utvrdjeno iz nalaza i mišljenja Komisije vještaka, a koje okolnosti sud smatra  naročito olakšavajućim, pa mu izrekao kaznu zatvora u trajanju od 2 godine, ispod granice propisane zakonom, jer smatra da izrečena kazna u svemu srazmjerna težini krivčnog djela i stepenu krivice optuženog i da predstavlja onu mjeru koja je neophodno potrebna za postizanje svrhe kažnjavanja iz čl. 32 KZCG, a u okviru opšte svrhe izricanja krivični sankcija iz člana 4 stav 2 KZCG, odnosno da će se sa istom uticati na optuženog, ali i na druge, da ubuduće ne čine krivična djela. </span>
</p>
<p>&nbsp;</p>
<p>
<span class="span1">Shodno čl.51 KZCG, optuženom će se u izrečenu kaznu zatvora uračunati vrijeme lišenja slobode od .... godine do 21.10.2016. godine.</span>
</p>
<p>&nbsp;</p>
<p>
<span class="span1">Shodno članu 75 stav 1 KZCGC, od optuženog je oduzet jedan</span><span class="span1"> nož sa drškom narandžasto-crne boje i plastičnom futrolom sa natpisom “Bahco” narandžaste boje, jer se radi o predmetu koji je upotrijebljen prilikom izvršenja predmetnog krivičnog djela i koji je svojina optuženog, a sve kako bi se otklonila stanja i uslovi koji mogu biti od uticaja da optuženi ubuduće vrši krivična djela, kao svrhe mjere bezbjednosti propisane članom 66 KZCG, a u okviru opšte svrhe izricanja krivičnih sankcija iz člana 4 stav 2 KZCG.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbama člana 226 i 229 Zakonika o krivičnom postupku (ZKP), a isti se odnose na nagradu vještaku sudske medicine dr Radojević Nemanji u iznosima od 82,50 eura i 44,00 eura, nagradu braniocu po službenoj dužnosti adv.Milanu Velimiroviću u iznosu od 125,00 eura i nagrade  vještacima neuropsihijatru prof. dr Milić Stanku i psihijatru dr Golubović Željku iznose od po 247,50 eura i psihologu Branki Stepanović-Ilić u iznos od 110,00 eura, što ukupno iznosi 856,50 eura, dok je paušal odredjen imajući u vidu dužinu i trajnje krivičnog postupka, kao i imovinske prilike optuženog, što je dužan uplatiti budžetu CG u roku od 15 dana od pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Sa izloženog, a shodno odredbi čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 17.11.2017. godine,</span>
</p>
<p>&nbsp;</p>
<p style="text-align:right">
<span class="span1">PREDSJEDNIK VIJEĆA-SUDIJA</span>
</p>
<p style="text-align:center;">
<span class="span1">                                                                                    Vesna Moštrokol s.r.</span>
</p>
<p>
<span class="span2">PRAVNA POUKA:</span>
</p>
<p>
<span class="span1">Protiv ove presude dozvoljena je</span>
</p>
<p>
<span class="span1">žalba Apelacionom sudu Crne Gore</span>
</p>
<p>
<span class="span1">u roku od 15 dana od dana prijema pismenog otpravka iste, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka ovjerava</span>
</p>
<p>&nbsp;</p>
<p style="text-align:center;">
<span class="span3">Sanja Radosavović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Verdana'}
.span2{;font-size:12pt;font-family:'Verdana';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span> </span><span></span><span></span><span></span><span></span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span></span><span></span><span></span><span></span><span></span><span></span>
</p>
<p>&nbsp;</p>
<p style="text-align:right">
<span class="span1">K. br.17/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U BIJELOM POLJU, sudija Vidomir Bošković, sa zapisničarem Mirjanom Gačević u postupku po optužnici Višeg državnog tužilaštva Kt.br.  73/14 od 05.03.2015.godine, protiv optuženog R. B. iz B., zbog krivičnog djela neovlašćenja proizvodnja, držanje i stavljanje u promet opojnih droga iz čl. 300 st. 1 Krivičnog zakonika, nakon održanog glavnog, javnog pretresa dana 10.07.2015.godine, u prisustvu zamjenika iz Višeg državnog tužilaštva Milice Rmandić, optuženog i njegovog branioca K.Č. advokata iz B. P., istog dana donio je i javno objavio </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Optuženi R. B. JMBG ............, od oca B. i majke L. rodjene N., rodjen .........godine, u B., sa prebivalištem u Č. .. .., opština B., državljanin Crne Gore, oženjen, otac dvoje maloljetno djece, sa završenom srednjom školom, u pritvoru od 05.07.2015.godine do 10.07.2015.godine, neosudjivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1"></span><span class="span1">Što je: </span>
</p>
<p>&nbsp;</p>
<p>
<span class="span1"></span><span class="span1">Dana 13.12.2014.godine, iz B.u pravcu B., u autobusu marke ''B.'' registarskih oznaka ......, sposoban da shvati značaj svog djela i upravlja svojim postupicima, svjestan svog djela uz htjenje njihovog izvršenja, neovlašćeno, radi prodaje, prenosio 1,94 grama opojne droge marihuane, supstancu koja je Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 56/2012) proglašena za opojnu drogu, na način što je istu zapakovao u jedan ručno pravljeni zamotuljak od plastične kese, stavljajući ga u čizmi koja je bila sastavni dio njegovog prtljaga koju drogu su ovlašćeni </span><span class="span1">policijski službenici prilikom pretresa na graničnom prelazu ''D.'' pronašli i privremeno oduzeli,  </span>
</p>
<p>&nbsp;</p>
<li>
<span>čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, </span>
</li>
<p>&nbsp;</p>
<li>
<span>pa ga sud primjenom tog zakonskog propisa, te čl.15, 32, 36, 42, 45 i 46 st.1 tač.3 KZ CG i čl.226, 229 i 374 Zakonika o krivičnom postupku (Zkp),</span>
</li>
<p>&nbsp;</p>
<p style="text-align:center;">
<span class="span1">O S U DJ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od </span><span class="span2">6 /šest/ mjeseci</span><span class="span1"> </span><span class="span1">u koju mu se ima uračunati vrijeme provedeno u pritvoru u periodu od 05.07.2015.godine pa do 10.07.2015.godine.</span>
</p>
<p>&nbsp;</p>
<p>
<span class="span1"></span><span class="span1">Optuženi se obavezuje da plati na ime paušala iznos od 50,00 € /pedeset eura/ i troškova krivičnog postupka u iznosu od 119,00 € /jedna stotina i devetnaest eura/ u korist budžeta Crne Gore na žiro račun 832-7114-98, u roku od 15 /petnaeset/ dana od dana pravnosnažnosti presude. </span>
</p>
<p>&nbsp;</p>
<p>
<span class="span1"> </span><span class="span1">Shodno odredbi čl. 66,75 i 300 tač. 7 u vezi st. 1 KZ CG od optuženog se oduzima droga marihuana u količini od 1,94 grama i ista se ima uništiti. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Višeg državnog tužilaštva u Bijelom Polju Kt.br. 73/14 od 05.03.2015.godine, optuženom R. B., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ CG.</span>
</p>
<p>&nbsp;</p>
<p>
<span class="span1">U završnoj riječi dajući ocjenu dokaza izvedenih tokom postupka, zastupnik optužbe predložio je da se optuženi oglasi krivim i kazni na kaznu po zakonu, jer je iz izvedenih dokaza utvrdjeno da je izvršio krivično djelo za koje se terti. </span>
</p>
<p>&nbsp;</p>
<p>
<span class="span1">Optuženi Radunović Bojan u svojoj odbrani tokom postupka negirao je izvršenje krivičnog djela za koje se tereti i krivicu za to djelo. </span>
</p>
<p>
<span class="span1"></span>
</p>
<p>
<span class="span1">U istražnom postupku prilikom saslušanja predstavio je da živi u porodičnoj kući sa suprugom i dvoje djece, da je bez stalnog zaposlenja i da prihod ostvaruje povremenim radom. Dana 13.12.2014.godine, autobusom je pošao iz B. za B. gdje su mu se nalazili supruga i djeca, </span><span class="span1">koja su boraveći tamo dobila boginje, pa je zbog toga pošao do B.. Sa sobom je ponio putničku torbu koju je smjestio u prtljažniku a kesu sa jednim čizmama koje mu je poklonio poznanin iz D. stavio je u autobusu iznad sjedišta. Lice koje mu je poklonilo čizme upoznao je u B. prošle godine i prepoznali su se kojom prilikom mu je to lice poklonilo čizme br. 44 za brata koji se nalazi u B., obzirom da su njemu bile male. Na graničnom prelazu ‘’D.’’ u autobus je ušlo službeno lice kojem je kazao da u prtljažniku ima torbu kao i kesu u autobusu, nakon čega je na zahtjev tog službenog lica sa stvarima pošao u službene prostorije. Tom prilikom na pitanje službenih lica da li ima šta da prijavi izvadio je boks i predao im dok su policijski službenici izvršili pregled stvari i u jednoj čizmi pronašli zamotuljak od nailonske kese u kojoj se nalazila droga marihuana, što je on lično vidio. Ta droga nije njegovo vlasništvo i nije korisnik droge, sem što je prije deset godina probao povlačenjem jednog dima. Tvrdio je da čizme koje je preuzeo nije probao i nije znao da se u njima nalazi zamotuljak za koji nije tvrdio da mu je neko od putnika u autobusu stavio u čizmu koje je on namjeravao da preda bratu. </span>
</p>
<p>&nbsp;</p>
<p>
<span class="span1">Na glavnom pretresu negirajući izvršenje krivičnog djela optuženi je izmijenio svoju odbranu. Tvrdio je da je korisnik marihuane uznad 5-6 godina, konzumirajući istu dva puta nedeljno po jedan džoint. Dana 13.12.2014.godine, putovao je za Beograd sa namjerom da posjeti strica u bolnici, pa je u jednoj čizmi stavio izvjesnu količinu droge marihuane koja se nalazila u nailonskoj kesici sa ciljem da ta droga ne bude pronadjena. Medjutim, na graničnom prelazu ‘’D.’’ kod B. P. droga mu je pronadjena i on je istu namjeravao da upotrijebi bez namjere njene prodaje kojom se nikada nije bavio. U 2002.godini, u jednoj tuči zadobio je povrede glave u vidu loma zuba i potresa mozga, zbog čega je izgubio pamćenje, pa se sledećih 2-3.godine nije osjećao dobro, s tim što sada nema nikakvih posledica tog povredjivanja i ne liječi se od bilo kakve bolesti. Nije se nikada javljao ljekarima vezano za problem korišćenja marihuane čiji je zavisnik, a od trenutka odlaska u B. u martu mjesecu samo je u jednom navratu koristio marihuanu. Drogu kada je koristio u B. kupovao je tamo i prvi put mu je da kritične prilike ponese drogu sa sobom da bi istu koristio na putu do B. koju bi upakovao u cigaretu, obzirom da od rizle ne zna da napravi džoint. </span>
</p>
<p>&nbsp;</p>
<p>
<span class="span1">U odnosu na različito kazivanje u istražnom postupku i na glavnom pretresu objasnio je da je drogu marihuanu nosio za sebe i da je znao da se nalazi u čizmi u koju je stavio, a da je u istražnom postupku tvrdio da je čizme dobio od lica po imenu D. i da nije znao da se u čizmi nalazi marihuana, jer njegovi nijesu znali da je korisnik marihuane što ga je rukovodilo na drugačije kazivanje u odnosu na stvarnost. </span>
</p>
<p>&nbsp;</p>
<p>
<span class="span1">U završnoj riječi branilac optuženog predložio je da sud istog oslobodi od optužbe, jer u postupanju optuženog nema elemenata krivičnog djela za koje se tereti, već eventualno nekog prekršaja. </span>
</p>
<p>&nbsp;</p>
<p>
<span class="span1">Završnu riječ branioca u cjelosti je prihvatio optuženi sa istim predlogom. </span>
</p>
<p>&nbsp;</p>
<li>
<span class="span1">Sud je u dokaznom postupku izveo dokaze: saslušao svjedoka R. I.i vještaka J. J., </span><span class="span1">pročitao službenu zabilješku Uprave policije Sektor granične policije – Odljenja granične bezbjednosti B. P. bez broja od ...........godine, pročitao zapisnik Uprave policije Sektor granične policije – Odljenja granične bezbjednosti Bijelo Polje br.... od ...........godine, pročitao potvrda uprave policije Sektor granične policije – Odljenja granične bezbjednosti B. P.</span><span class="span2"> </span><span class="span1">o privremenom oduzetim predmetima br. ... od .........godine, na ime optuženog R. B., pročitao izvještaj Forenzičkog centra u Danilovgradu o DNK vještačenju br. ..... od ......godine, sa fotodokumentacijom, pročitao izvještaj Forenzičkog centra u Danilovgradu o hemijskom vještačenju br. ..... od 04.02.2015.godine, sa fotodokumentacijom, pročitao izvod iz registra kaznenih evidencija Ministarstva pravde za optuženog R. B.</span><span class="span1"> pa je cijeneći iste pojedinačno i u kontekstu i dovodeći ih u vezu utvrdio činjenično stanje kao u izreci presude nalazeći da je optuženi R. B. izvršio krivično djelo za koje se optužuje i da je zbog toga kriv.</span>
</li>
<p>&nbsp;</p>
<li>
<span class="span1">Svjedok R. I.koji je saslušan na glavnom pretresu u odnosu na bitne činjenice potvrdio je da je kao službenik granične policije dana 13.12.2014.godine, vršio pregled vozila i putnika na graničnom prelazu ''D.'' pa i autobusa u kojem se prevozio optuženi. Ustanovljavajući da se medju putnicima nalazi R. B. za kojeg su postojala operativna saznanja da se bavi prodajom droge od istog su zatražili da sa stvarima udje u službene prostorije kako je optuženi postupio, pa je tom prilikom ovaj svjedok primijetio u čizmi jedan zamotuljak za koji se optuženi na pitanje službenika policije iznasnio da se radi o travi i da je cipele dobio od druga. </span>
</li>
<p>&nbsp;</p>
<li>
<span class="span1">Iz zapisnika Uprave policije Sektor granične policije br. .. od ......godine, proizilazi da je isti sačinjen povodom pretresa putnika i prtljaga kojom prilikom je kod optuženog R.ć B. pronadjen metalni boks kao i zimske cipele, s tim što se u jednoj od njih nalazio manji pvc zamotuljak sa sadržajem materije tamno zelene boje. </span>
</li>
<p>&nbsp;</p>
<li>
<span class="span1">Iz službene zabilješke Uprave policije Sektora granične policije br................ od ............godine, proizilazi da je ista sačinjena povodom provjere R. B. putnika u autobusu na graničnom prelazu ''D.'' od strane službenih lica kojom prilikom je od imenovanog izmedju ostalog pronadjen zamotuljak u nailon kesici sa supstancom nalik na marihuanu, koja supstanca je privremeno oduzeta uz izdavanje potvrde o privremenom oduzimanju predmeta. </span>
</li>
<p>&nbsp;</p>
<li>
<span class="span1">Iz potvrde Uprave policije Sektora granične policije br. .. od ..........godine o privremenom oduzimanju predmeta na ime optuženog proizilazi, da je tog dana od optuženog izvršeno privremeno oduzimanje </span><span class="span1">stvari, i to jednog metalnog boksa crne boje i zamotuljka u nailon kesi u kojoj se nalazila supstanca nalik na opojnu drogu marihuanu. </span>
</li>
<p>&nbsp;</p>
<li>
<span class="span1">Iz izvještaja Forenzičkog centra u Danilovgradu o DNK vještačenju br..... od .........godine, sa fotodokumentacijom proizilazi, da je tom Centru na vještačenje izvršeno dostavljanje nespornog uzorka optuženog i spornih predmeta, jednog pvce zamotuljka i jednog para dubokih zimskih cipela. Izvršenom analizom dobijeni su rezultati na osnovu kojih proizilazi mišljenje vještaka da na pvc zamotuljku nema biološkog materijala optuženog, dok analiza dobijenog rezultata u odnosu na desnu cipelu ograničeno podržava hipotezu da se na istom nalazi biološki materijal optuženog koja hipoteza se umjereno održava u odnosu na dobijeni rezultat DNK materijala na lijevoj cipeli. </span>
</li>
<p>&nbsp;</p>
<li>
<span class="span1">Vještak J. J. na glavnom pretresu potvrdila je svoj nalaz sa mišljenjem objašnjavajući da dobijeni rezultat DNK analize na tragu br. 1 ne znači da se može eliminisati mogući dodir optuženog sa predmetnom pvc kesom na kojima obično ostaje profil lica koja su vršila pakovanje supstanci koja se nalazi u pvc zamotuljcima, gdje svaki sledeći kontakt nekog drugog lica sa tim predmetom skida odredjenu količinu biološkog materijala i nanosi novi biološki materijal, tako da se miješaju DNK profili kao što je slučaj konkretno i gdje je prisutna manja količina biološkog materijala. </span>
</li>
<p>&nbsp;</p>
<li>
<span class="span1">Iz izještaja Forenzičkog centra u Danilovgradu sa fotodokumentacijom br. ........ proizilazi da je na vještačenje dostavljena jedna braon papirna kesa u kojoj se nalazio jedan ručno pravljeni zamotuljak od plastične kesice sa sadržajem biljne materije tamno zelene boje, čijom analizom i mjerenjem je utvrdjeno da se radi o biljki sa botaničkim nazivom Kanabis – konoplja u količini od 1,97 grama sa sadržajem THC u koncentraciji iznad 0,02%. </span>
</li>
<p>&nbsp;</p>
<p>
<span class="span1">U ovoj krivično pravnoj stvari nije sporna činjenica da je optuženi dana 13.12.2014.godine, putovao iz pravca B. prema B. u autobusu reg.oznake ….. koji je prispio na graničnom prelazu ‘’D.’’ izmedju 03 i 04 časa i da je sa sobom posjedovao 1,94 grama droge marihuane koja se nalazila zapakovana u jedan ručno pravljeni zamotuljak od plastične kese sakrivena u čizmi koju je optuženi držao u jednoj kesi. Nesporno je da je pregledom i pretresom stvari ova droga pronadjena, a potom i oduzeta uz izdavanje potvrde o privremenom oduzimanju predmeta i sačinjavanjem zapisnika Uprave policije Sektora granične policije o preduzetim radnjama i nadjenim stvarima. Ove činjenice potvrdio je i svjedok R.I. koji je u svojstvu službenog lica policajca Granične policije preduzimao službenu radnju legitimisanje optuženog, a nakon toga i izvršio pretres stvari pronalazeći izvjesnu količinu droge marihuane koja je bila smještena u jednoj čizmi a što proizilazi iz odbrane optuženog. </span>
</p>
<p>&nbsp;</p>
<p>
<span class="span1">Sporna činjenica u ovom krivično pravnom dogadjaju je da li je optuženi prenosio marihuanu u količini od 1,94 grama radi prodaje ili je ta količina droge bila namijenjena za konzumiranje od strane optuženog. Ove činjenice sud je utvrdio cijeneći sve izvedene dokaze, odbranu optuženog i logičkim zaključivanjem. </span>
</p>
<p>&nbsp;</p>
<p>
<span class="span1">Ocjenom izvedenih dokaza uz njihovo dovodjenje u vezu i u vezu sa odbranom optuženog koji ne osporava posjedovanje droge marihuane u količini od 1,94 grama utvrdjeno je da je optuženi dana 13.12.2014.godine u autobusu koji je saobraćao na relaciji B.– B.neovlašćeno radi prodaje prenosio drogu marihuanu u količini od 1,94 grama koja je bila upakovana u jedan ručno pravljeni zamotuljak od plastične kese i smještena u jednoj čizmi koja se nalazila u kesi i ličnim stvarima optuženog koju je optuženi smjestio iznad sjedišta. Vrijeme kada je izvršeno zaustavljanje autobusa na graničnom prelazu ‘’D.’’ nije sporno, a utvrdjuje se iz odbrane optuženog, iskaza svjedoka R. I., a proizilazi iz zapisnika Uprave policije br…, potvrde o privremenom oduzimanju predmeta br… i službene zabilješke istog organa od 13.12.2014.godine, u kojima je označeno vrijeme njihovog sačinjavanja koje radnje su uslijedile nakon što je izvršen pregled putnika i prtljaga. Činjenice koje se odnose na količinu droge koju je prenosio optuženi radi prodaje i njene karakteristike, utvrdjene su iz izvještaja Forenzičkog centra o hemijskom vještačenju vještaka hemijske struke sa fotodokumentacijom br. … od ….godine, iz kojeg nalaza proizilazi da je na vještačenje dostavljen jedan ručno pravljeni zamotuljak sa sadržajem biljne materije tamno zelene boje, za koji je utvrdjeno da se radi o materiji koja potiče od biljke kanabis sa sadržajem THC iznad 0,2 % a čija količina je je 1,94 gram, s tim što konoplja djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga psihotropnih supstanci i bilja koje se može koristiti za proizvodnju droga. Sem priznanja optuženog da su čizme pripadale njemu od kojih se u jednoj nalazila marihuana, ta činjenica potvrdjena je i nalazom i mišljenjem vještaka molekularne biologije J.J.. </span>
</p>
<p>&nbsp;</p>
<p>
<span class="span1">Činjenicu koja je odlučujuća za postojanje krivičnog djela za koje se tereti optuženi, da li je predmetna količina droge marihuane od 1,94 grama od strane optuženog prenošena radi prodaje, sud je utvrdio ocjenom odbrane optuženog uz dovodjenje u vezu sa ostalim izvedenim dokazima. Naime, optuženi je u istražnom postupku tvrdio da je čizmu u kojoj se nalazila marihuana dobio na poklon od lica po imenu D. i da je namjeravao da je preda bratu, te da nije znao da se u čizmi nalazi marihuana, a da je u B. odlazio kod svoje porodice, i da nije korisnik bilo kojih droga, niti da se bavi prodajom istih. Na glavnom pretresu tvrdio je da je korisnik marihuane i da je marihuanu koja je nadjena u čizmi nosio da bi je iskoristio na putu do B. na na način što bi marihuanu upakovao u cigaretu, jer nije umio da pravi džoint od rizle. Takodje je tvrdio da je u B. kritičnom prilikom pošao sa namjerom da posjeti strica i da se nikada nije javljao ljekaru radi problema sa korišćenjem marihuane čiji je zavisnik. </span><span class="span1">Razliku u iskazu objasnio je tvrdnjom da zbog majke koja nije znala da koristi drogu, u istražnom postupku nije kazao da je posjedovao drogu marihuanu i da je korisnik iste. Ovakva odbrana optuženog gdje u pjedinim fazama postupka različito kazuje u odnosu na bitne činjenice predstavlja pokušaj prikazivanja da je on zavisnik od upotrebe droge prije svega jer se radi o manjoj količini droge marihuane koja je prenošena, što bi samo po sebi kod dosledne odbrane da droga nije skiravana moglo predstavljati osnov za zaključivanje da je namijenjena za ličnu upotrebu. Medjutim, kod suprotnosti u iskazu optuženog, kontradiktornosti u odnosu na odlučne činjenice i nelogičnosti same odbrane zaključak je suda da je droga – marihuana koju je optuženi prenosio bila namijenjena prodaji, a ne za ličnu upotrebu, bez obzira što se radilo o količini oko dva grama za koju količinu se prodajom sasvim izvjesno ne ostvaruje značajna dobit, ali za postojanje krivičnog djela izvršenog radnjom prenošenja radi prodaje bez uticaja je za koju cijenu se droga prodaje, već je bitno da li se ista prenosi radi prodaje. Zaključivanje suda da je droga namijenjena prodaji proizilazi iz činjenica da je optuženi tvrdio da se nije javljao na pregled zbog zavisnosti prema marihuani, što bi bilo prirodno i realno, a obzirom da optuženi nije zavisnik radi izbjegavanja utvrdjivanja krivice svoju odbranu je izmijenio predstavljajući da je zavisnik ali da nije tražio ljekarsku pomoć. Da je optuženi namjeravao marihuanu upotrijebiti za svoje potrebe prirodno je i za očekivat da ne skriva odista neznatnu količinu marihuane, tim prije što je optuženi takve životne dobi i odgovarajućeg životnog iskustva da zna da nije zabranjeno upotrebljavati drogu. Neposjedovanje tzv. rizle za pravljenje džointa od strane optuženog i njegova tvrdnja da nije znao praviti džoint sa rizlom takodje predstavlja osnov za ocjenu odbrane optuženog kao nelogične, jer je opšte poznato da svako lice koje duže upotrebljava marihuanu koristi i rizlu za pravljenje džointa, koju optuženi nije posjedovao kritične prilike, pa i to ukazuje da je upakovanu marihuanu u jedinstvenom pakovanju od 1,94 grama (od koje količine se mogu napraviti četiri džointa) namjeravao nakon prenošenja prodati. </span>
</p>
<p>&nbsp;</p>
<p>
<span class="span1">Kvalifikujući postupanje optuženog pod normu materijalnog prava proizilazi da je on izvršio krivično djelo neovlašćena proizvodnja, držanje i stavljanje u promet opojne droge iz čl. 300 st. 1 KZ CG. Zabranjena radnja u konkretnom slučaju je neovlašćeno prenošenje droge marihuane (kanabis) radi prodaje, a koja droga je proglašena za opojnu drogu po Pravilniku o utvrdjivanju spiska droga psihotropnih supstanci i bilja koje se može koristiti za proizvodnju droga (Sl.list CG br. 56/2012) sa hemijskim nazivom kanabis. Ovaj propis donijet je na osnovu ovlašćenja nadležnog organa po zakonu kojim je propisano da niko ne smije posjedovati opojne droge i stavljati ih u promet bez dozvole i odobrenja nadležnog organa. U konkretnom slučaju nije sporno da je optuženi R. B. nije posjedovao odobrenje od strane nadležnog organa za posjedovanje i promet opojnih droga, što znači da je postupao suprotno normi blanketnog propisa prilikom izvršenja radnje neovlašćene proizvodnje opojne droge kanabis radi prodaje. Prenošenje kao radnja krivičnog djela predstavlja svaku </span><span class="span1">fizičku aktivnost koja podrazumijeva angažovanje nekog fizičkog lica na materijalnom transferu opojne droge iz jednog mjesta u drugo. Prenošenje mora biti neovlašćeno bez obzira na način prenošenja, a radnja prenošenja je svršena samim prijemom u državinu opojne droge namijenjene prenošenju radi prodaje. Radnja prenošenja opojne droge može se vršiti unutar zemlje, preko naše zemlje, iznošenjem u inostranstvo ili unošenjem iz inostranstva u zemlji. U konkrentom slučaju optuženi R. B. je bio u državini opojne droge kanabis u količini od 1,94 grama i prenosio je iz B. prema B.putujući u autobusu koji se kretao na toj relaciji, pri čemu je marihuanu skrivao u čizmi koja se nalazila u kesi sa drugim stvarima iznad sjedišta autobusa na kojem je sjedio. Činjenica da se predmetna droga nalazila skrivena upućuje na zaključak da je bila namijenjena prodaji i da je zbog toga prenošena, pri čemu je optuženi u tome spriječen, time je spriječena posledica u vidu apstraktne opasnosti za zdravlje neodredjenog broja lica oduzimanjem droge od optuženog.</span>
</p>
<p>&nbsp;</p>
<p>
<span class="span1">Optuženi je postupao sa direktnim umišljajem, svjestan da je materija koju je prenosio droga marihuana, svjestan da ne posjeduje odobrenje za prenošenje droge koje kao fizičko lice nije mogao imati, svjestan da prenošenjem droge radi prodaje ostvaruje posledicu svog postupanja u vidu apstraktne opanosti za zdravlje ljudi kao zaštitni objekt krivično pravne zaštite ovog krivičnog djela. </span>
</p>
<p>&nbsp;</p>
<p>
<span class="span1">Odlučujući o kazni sud je cijenio sve okolnosti iz čl. 42 KZ CG pa je na strani optuženog od olakšavajućih okolnosti našao u dijelu porodičnih prilika da je optuženi otac  dvoje maloljetno djece, prema kojima je u obavezi izdržavanja, u odnosu na raniji život, da u vrijeme izvršenja krivičnog djela nije pravnosnažno osudjivan (što proizilazi iz izvoda iz kaznene evidencije od 19.03.2015.godine). Obzirom da je prenošena radi prodaje droga marihuana koja spada u kategoriju lakih droga, u neznatnoj količini (manje od dva grama) sud je te okolnosti kao i naprijed istačene okolnosti kod ne nanalaženja otežavajućih okolnosti cijenio kao osobito olakšavajućim i ublažio kaznu optuženom osudjujući ga na kaznu zatvora u trajanju od šest mjeseci. Mišljenje je ovog suda da je ova kazna adekvatna težini izvršenog krivičnog djela, nastuupilim posledicama i ličnosti učinioca i da će se sa istom postići svrha kažnjavanja u okviru opšte svrhe izricanja krivičnih sankcija, s tim što se optuženom izricanjem ublažene kazne daje mogućnost da u daljem toku života pokaže pravilan odnos prema društvenim vrijednostima i nečini krivična djela. </span>
</p>
<p>&nbsp;</p>
<p>
<span class="span1">Shodno odredbi čl. 51 KZ CG odlučeno je da se u izrečenu kaznu zatvora u trajanju od šest mjeseci optuženom ima uračunati vrijeme provedeno u pritvoru od 05.07.2015.godine do 10.07.2015.godine. </span>
</p>
<p>&nbsp;</p>
<p>
<span class="span1">Optuženi je obavezan na plaćanje paušala u iznosu od 50,00 € kao i troškova krivičnog postupka u iznosu od 119,00 € koji troškovi se odnosi na ime nagrade i naknade isplaćene vještaku molekularne biologije J. J... O drugim troškovima koji se odnose na odbranu optuženog od strane </span><span class="span1">branioca postavljenog po službenoj dužnosti odlučiće se naknadno po dostavljanju zahtjeva za naknadu troškova. </span>
</p>
<p>&nbsp;</p>
<p>
<span class="span1">Opojna droga kanabis predstavlja predmet čije je oduzimanje i uništenje obavezno, obzirom na zakonska odredjena iz čl. 66,75 i 300 st. 7 u vezi st. 1 KZ CG, pa je zbog toga odlučeno kao u izreci presude u dijelu koji se odnosi na mjeru bezbjednosti izrečenu presudom. </span>
</p>
<p>&nbsp;</p>
<p>
<span class="span1">Sa iznijetog odlučeno je i sadržano u presudi, </span><span class="span1">na osnovu čl. 374 ZKP.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana 10. jula 2015. godine</span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">           </span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Mirjana Gače</span><span class="span1">vić,s.r.     </span><span class="span1"></span><span class="span1"></span><span class="span1"></span><span class="span1"></span><span class="span1">         </span><span class="span1">Vidomir Bošković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA  POUKA :</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Apelacionom sudu CG Podgorica u roku</span>
</p>
<p>
<span class="span1">od 15 dana od dana prijema a preko ovog </span>
</p>
<p>
<span class="span1">suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
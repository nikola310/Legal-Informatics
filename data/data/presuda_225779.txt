<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br.21/17</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu </span><span class="span1">Kt.br. 23/17 od 27.02.2017.g., protiv okrivljenog S</span><span class="span1">.</span><span class="span1"> M</span><span class="span1">.</span><span class="span1">, zbog krivičnog djela  nasilje u porodici ili u porodičnoj zajednici iz čl. 220. st. 2. u vezi st. 1. Krivičnog zakonika Crne Gore</span><span class="span1">, nakon održanog glavnog i javnog pretresa u prisustvu Državnog tužioca Ivana Došljaka, oštećene Dj</span><span class="span1">.</span><span class="span1"> M</span><span class="span1">.</span><span class="span1">, a u odsustvu  uredno pozvanog okrivljenog, dana 23.03.2017. donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span><span class="span1">Okrivljeni  S</span><span class="span1">.</span><span class="span1"> M</span><span class="span1">.</span><span class="span1">, JMB </span><span class="span1">.</span><span class="span1"> od oca M</span><span class="span1">.</span><span class="span1">i majke D</span><span class="span1">.</span><span class="span1">, rođene E</span><span class="span1">.</span><span class="span1">, rođenog </span><span class="span1">.</span><span class="span1">. godine u Bijelom Polju sa prebivalištem u naselju Suho Polje bb, Opština Rožaje, državljanin Crne Gore, razumije crnogorski jezik, koji je i njegov maternji jezik, penzioner, oženjen, otac troje djece, pismen, sa završenom osnovnom školom, siromašnog imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">dana 18.02.2017. godine, oko 20,00 h, u naselju Suho Polje, Opština Rožaje, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, primjenom grubog nasilja narušio tjelesni integritet člana svoje porodice –  supruge Đ</span><span class="span1">.</span><span class="span1">, na način što je oštećenu udario drvenom stolicom u predjelu glave, nanoseći joj tom prilikom lake tjelesne povrede u vidu krvnog podliva u predjelu lijeve slepočno-parijetalne regije,</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220. st. 2. u vezi st. 1.  Krivičnog zakonika Crne Gore.</span>
</p>
<p>&nbsp;</p>
<p>
<span class="span1">pa mu sud primjenom pomenutog zakonskog propisa i čl. 4,5, 13, 14,15, 32, 36, 42, 52, 53, 54 Krivičnog zakonika Crne Gore  i 374. Zakonika o krivičnom postupku,   izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju 3 (tri)  mjeseca i istovremeno odredjuje da se kazna neće izvršiti ukoliko osuđeni  u roku od jedne godine ne izvrši novo krivično djelo. </span>
</p>
<p>&nbsp;</p>
<p>
<span class="span1">Da plati na ime troškova krivičnog postupka iznos od 66,00 eura i na ime   paušala  iznos od 30,00 eura,u korist budžeta Crne Gore, u roku od 15 dana po pravosnažnosti ove presude.  </span>
</p>
<p>&nbsp;</p>
<p>
<span></span><span class="span1">Imovinsko-pravni zahtjev nije podnijet. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1"></span><span class="span1">Osnovno državno tužilaštvo iz Rožaja, podnijelo je ovome sudu optužni predlog</span><span class="span1"> </span><span class="span1">Kt.br. 23/17 od 27.02.2017.g., protiv okrivljenog S</span><span class="span1">.</span><span class="span1"> M</span><span class="span1">.</span><span class="span1">, zbog krivičnog djela  nasilje u porodici ili u porodičnoj zajednici iz čl. 220. st. 2. u vezi st. 1. Krivičnog zakonika Crne Gore (KZ CG).</span>
</p>
<p>&nbsp;</p>
<p>
<span class="span1">Na glavnom pretresu Državni tužilac je ostao pri podnijetom optužnom predlogu i predložio da sud okrivljenog oglasi krivim zbog krivičnog djela koje mu je optužbom stavljeno na teret i  izrekne  uslovnu osudu,  kojom će mu utvrditi kaznu zatvora u trajanju od tri mjeseca i istovremeno odrediti da se kazna  neće izvršiti ukoliko okrivljeni u roku od  jedne godine  ne učini novo krivično djelo.</span>
</p>
<p>&nbsp;</p>
<p>
<span class="span1"> Oštećena Dj</span><span class="span1">.</span><span class="span1"> M</span><span class="span1">.</span><span class="span1"> je u  završnoj riječi izjavila da se ne pridružuje krivičnom gonjenju ODT-a u odnosu na okrivljenog, niti da postavlja imovinsko - pravni zahtjev.</span>
</p>
<p>&nbsp;</p>
<p>
<span class="span1">Na glavnom pretresu održanom  dana 23.03.2017.g. nije pristupio uredno pozvani okrivljeni koji je saslušan na ranijem pretresu održanom 13.03.2017.g. , pa je sud, u smislu čl. 457. Zakonika o krivičnom postupku (ZKP), pretres održao u njegovom odsustvu.</span>
</p>
<p>&nbsp;</p>
<p>
<span class="span1">Okrivljeni je na glavnom pretresu održanom 13.03.2017.g. priznao  da je dana 18.02.2018.g. u 20,00 h u naselju Suho Polje, Opština Rožaje u svom stanu u  kojem živi sa svojom suprugom - oštećenom M</span><span class="span1">.</span><span class="span1"> Đ</span><span class="span1">.</span><span class="span1"> mašio se drvene stolice  i istom udario oštećenu  u predjelu glave i nanio joj  tjelesne povrede. Objasnio  je da je to uradio zbog toga što je  oštećena  bez razloga počela da galami na njega, a zatim mijenjala kanale na televizoru i ugasila isti bez njegove saglasnosti,što ga je i razljutilo, pa je uzeo stolicu i udario je istom. Sa oštećenom se nakon ovog događaja  izmirio i nastavio zajednički život sa njom. Izrazio je kajanje zbog ovoga što je uradio i čvrsto  obećao da ubuduće neće vršiti  bilo kakva  krivična djela, pa je molio da ga sud što blaže kazni. </span>
</p>
<p>&nbsp;</p>
<p>
<span class="span1">Po ovoj krivično stvari sud je izveo dokaze,  saslušao svjedoka - oštećenu Dj</span><span class="span1">.</span><span class="span1">M</span><span class="span1">.</span><span class="span1">, pročitao nalaz i mišljenje vještaka medicinske struke dr. S</span><span class="span1">.</span><span class="span1"> N</span><span class="span1">.</span><span class="span1"> od 27.02.2017.g., izvršio uvid u Uvjerenje JZU Zavoda za HMP Crne Gore br. 1757 od 21.02.2017.g. na ime Dj</span><span class="span1">.</span><span class="span1"> M</span><span class="span1">.</span><span class="span1"> i uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span class="span1">Cijeneći iskaz  okrivljenog i sve izvedene dokaze, kako pojedinačno, tako i u međusobnoj vezi, u smislu čl. 370. st. 3. Zakonika o krivičnom postupku, sud je nesumnjivo utvrdio da je okrivljeni izvršio krivično djelo koje mu je optužbom stavljeno na teret i da je zato kriv i krivičnopravno odgovoran. </span>
</p>
<p>&nbsp;</p>
<p>
<span class="span1">Naime, svjedok - oštećena Dj</span><span class="span1">.</span><span class="span1"> M</span><span class="span1">.</span><span class="span1"> je izjavila,  da sa okrivljenim živi u braku 50 godina. Stanuju u naselje Suho Polje, Opština Rožaje  u porodičnoj kući. Dana 18.02.2017.g. oko 20:00 h okrivljeni  je upalio televizor, te pošto je pustio previsok ton koji se čuo i na ulici ona  je uzela daljinski i umanjila ton. Okrivljeni je tada  uzeo jednu drvenu stolicu i udario je  istom u predjelu glave i nanio joj tjelesne povrede u vidu krvnog podliva u predjelu lijevog slepoočnog dijela, nakon čega ju  je dohvatio </span><span class="span1">rukom za usta da ne bi mogla da kuka i da to ne bi čuo njihov sin koji stanuje u istoj kući u drugom stanu, a na drugom ulazu. Sa okrivljenim se nakon ovog događaja izmirila i nastavila zajednički život sa njim. Iskaz ovog svjedoka sud je prihvatio kao jasan, uvjerljiv i potkrijepljen ostalim izvedenim dokazima, a nalazi oslonca i u iskazu okrivljenog u dijelu u kojem je sud isti prihvatio.  </span>
</p>
<p>&nbsp;</p>
<p>
<span class="span1">Iz nalaza i mišljenje vještaka medicinske struke dr. S</span><span class="span1">.</span><span class="span1"> N</span><span class="span1">.</span><span class="span1">, vidi se da je uvidom u medicinsku dokumentaciju na ime  oštećene našao da je ista kritičnog dana zadobila tjelesnu  povredu u vidu krvnog podliva u predjelu lijeve slepoočno - parijentalne regije koja  je mogla nastati dejstvom tupe mehaničke sile tj. udarom drvene stolice i  kvalifikuje se  kao laka tjelesna povreda  koja neće  ostaviti  posledice po zdravlje povrijeđene. Nalaz i mišljenje ovog  vještaka sud je prihvatio kao jasan, uvjerljiv, stručan i utemeljen na medicinskoj dokumentaciji - uvjerenju JZU Zavoda za HMP Crne Gore br. 1757 od 21.02.2017.g. koju je sud ocijenio kao jasnu i određenu. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog,  vidi se da isti ne prolazi kroz kaznenu evidenciju.</span><span class="span1"> </span><span class="span1">Ovaj dokaz, sud je prihvatio kao jasan,određen i ničim ne doveden u sumnju.</span>
</p>
<p>&nbsp;</p>
<p>
<span class="span1">Sud je cijenio iskaz okrivljenog pa je isti prihvatio u dijelu u kojem ne spori odlučne činjenice. </span><span class="span1">Naime, okrivljeni priznaje da je kritičnog dana udario svoju suprugu - oštećenu drvenom stolicom u predjelu glave i nanio joj tjelesne povrede, pa je sud njegov iskaz u ovom dijelu ocijenio kao objektivan, jer je potkrijepljen  iskazom oštećene i ostalim izvedenim dokazima. Međutim, okrivljeni se brani da je bio izazvan od strane oštećene koja je galamila na njega, mijenjala kanale na televizoru, a zatim isti ugasila bez njegove saglasnosti. Iskaz okrivljenog u ovom dijelu, sud je ocijenio kao neobjektivan, neuvjerljiv i opovrgnut iskazom oštećene, tako da je očigledno da okrivljeni sa ovakvom odbranom smišljeno i sračunato nastoji da olakša sebi položaj u postupku ili pak izbjegne krivičnopravnu odgovornost.  </span>
</p>
<p>&nbsp;</p>
<p>
<span class="span1">U konkretnom slučaju okrivljeni je postupao u uračunljivom stanju, jer je mogao da shvati značaj svog djela i upravlja svojim postupcima. Postupao je i  sa direktnim umišljajem, jer je bio svjestan svog djela tj.  svjestan da na opisani način </span><span class="span1">narušava tjelesni integritet člana svoje porodice-supruge Đ</span><span class="span1">.</span><span class="span1">  </span><span class="span1">i to je htio, a bio je svjestan i da je njegovo djelo zabranjeno.</span>
</p>
<p>&nbsp;</p>
<p>
<span class="span1">Dakle, u postupku je utvrđeno da je okrivljeni</span><span class="span1"> dana 18.02.2017. godine, oko 20,00 h, u naselju Suho Polje, Opština Rožaje, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, primjenom grubog nasilja narušio tjelesni integritet člana svoje porodice –  supruge Đ</span><span class="span1">.</span><span class="span1">, na način što je oštećenu udario drvenom stolicom u predjelu glave, nanoseći joj tom prilikom lake tjelesne povrede u vidu krvnog podliva u predjelu lijeve slepočno-parijetalne regije.</span>
</p>
<p>&nbsp;</p>
<p>
<span class="span1">Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi </span><span class="span1">krivičnog djela nasilje u porodici ili u porodičnoj zajednici iz čl. 220. st. 2. u vezi st. 1. KZ CG,  </span><span class="span1">za koje djelo je istog oglasio krivim i izrekao uslovnu osudu kojom mu  je utvrdio kaznu zatvora u trajanju tri </span><span class="span1">mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p>&nbsp;</p>
<p>
<span class="span1">Prilikom  izricanja vrste krivične sankcije, sud je imao u vidu težinu izvršenog krivičnog djela,  stepen krivice okrivljenog, okolnosti pod kojima je djelo izvršeno, jačinu povrede   zaštićenog dobra, cijeneći pri tom kao olakšavajuće okolnosti životnu dob okrivljenog, njegovu raniju neosuđivanost, uglavnom priznanje za izvršeno djelo, kajanje i obećanje da ubuduće neće vršiti bilo kakva krivična djela, te činjenicu da se oštećena nije pridružila krivičnom gonjenju ODT-a, pa je sud imajući pri tom u vidu svrhu uslovne osude iz čl. 52. KZ CG u okviru opšte svrhe krivičnih sankcija  iz čl. 4. istog zakonika,   našao da je imalo mjesta izricanju ovakve vrste krivične sankcije,  ubijeđen da  će  upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela.</span>
</p>
<p>
<span class="span1"></span>
</p>
<p>
<span class="span1">Na osnovu čl. 229. u vezi čl. 226. st. 2. tač. 1. ZKP, sud je obavezao okrivljenog da plati  na ime  troškova krivičnog postupka, iznos od 66,00 eura, u korist budžeta Crne Gore, koji troškovi se odnose na ime troškova za vještačenje. </span>
</p>
<p>
<span class="span1"></span>
</p>
<p>
<span class="span1">Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati  na ime  paušala iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p>
<span class="span1"></span>
</p>
<p>
<span class="span1">Imovinsko pravnog zahtjeva nije bilo.</span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude.</span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana  23.03.2017.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
</div>
</div>


</body>
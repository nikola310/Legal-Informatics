<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;text-align:justify;hyphenate:auto;font-family:Arial;font-size:12pt;}
.s1{display: inline-block; text-indent: 0; min-width: 0.2361111in;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.84/12/12</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović uz učešće zapisničara Ana Marije Petković, u krivičnom predmetu protiv okrivljenih S J, K B i S S zbog krivičnog djela krađe iz člana 239 stav 1 Kz-a izvršenog u saizvršilaštvu, a protiv okrivljenog S Ei zbog krivičnog djela nedozvoljenog držanja oružja iili eksplozivnih materija iz člana 403 stav 2 Kz-a, koji se vodi po optužnom predlogu ODT Kotor Kt. broj 264/11 od 17.02.2012. godine, nakon glavnog i javnog pretresa održanog dana 06.06.2013. godine u prisustvu zamjenika ODT Kotor Ljiljane Milić, okrivljenih S J i S E, branioca okrivljenog S E advokata I F, kao i branioca  po službenoj dužnosti okrivljenog K B kome se sudi u odsustvu, advokata A B, dana 07.06.2013. godine donio je i javno objavio sledeću</span>
</p>
<p class="p1"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>	1. OKRIVLJENI S J  JMBG  , od oca E i majke B, rođene A, rođen   godine u B P, stalno nastanjen u B P, selo G, državljanin CG, nezaposlen, neoženjen, sa završenom OŠ, pismen, srednjeg imovnog stanja, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>	2. OKRIVLJENI K B, od oca R i majke V, rođene Š, rođen godine u B P, stalno nastanjen u B P, selo S, državljanin CG, metalostrugar, sa završenom SSS, neoženjen, pismen, lošeg imovnog stanja, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>	3. OKRIVLJENI S E, od oca Š i majke R, rođene M, rođen  . godine u B P, stalno nastanjen u B, G Š bb, državljanin CG, oženjen, otac dvoje maloljetne djece, stolara, sa završenom OŠ, pismen, srednjeg imovnog stanja, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>K R I V I  S U</span>
</p>
<p class="p1"></p>
<p class="p3">
<span>Što su </span>
</p>
<p class="p3"></p>
<p class="p1">
<span>I</span>
</p>
<p class="p1"></p>
<p class="p1">
<span>OKRIVLJENI S J, K B i S E</span>
</p>
<p class="p3"></p>
<p class="p4">
<span>Dana 24.03.2011. godine oko 21,30 časova u naselju Sv. S u B u namjeri da prisvajanjem tuđih pokretnih stvari za sebe pribave protivpravnu imovinsku korist, sa gradilišta oštećenog "A P" DOO B oduzeli elektromontažni 10 kw kabal oznake PP0044x95 mm dužine 70 m vrijednosti 2.446,50 eura, vlasništvo oštećenog "A P" DOO na način što su po prethodnom dogovoru vozilom marke "O V" reg. oznake BR  vlasništvo okrivljenog S E, došli na gradilište, gdje je okrivljeni S parkirao vozilo ispred kapije, a zatim sva trojica nakon oduzimanja kabla, isti smjestili u prtljažnik vozila i uputili u pravcu B, da bi dolaskom na raskrsnicu kod tunela S bili zaustavljeni od strane patrole policije koja je u vozilu pronašla oduzeti kabal i uz potvrdu oduzela, pri čemu su bili uračunljivi, svjesni svog djela i njegove zabranjenosti, a čije izvršenje su htjeli,</span>
</p>
<p class="p3"></p>
<p class="p4">
<span>- čime su kao saizvršioci izvršili krivično djelo krađe iz člana 239. stav 1. Krivičnog zakonika.</span>
</p>
<p class="p1"></p>
<p class="p1">
<span>II</span>
</p>
<p class="p1"></p>
<p class="p1">
<span>OKRIVLJENI S E</span>
</p>
<p class="p3"></p>
<p class="p4">
<span>U periodu od neutvrđenog dana 2005. godine do 24.03.2011. godine u B, suprotno članu 11. i 12. stav 1. tačka 6. Zakona o oružju, startni revolver marke  U model 911 cal 6 mm bez fabričkog broja, koji po svom spoljnjem izgledu nije bio prepoznatljiv kao oružje, neovlašćeno prepravio u vatreno oružje, čije je držanje građanima zabranjeno, tako što je cijev revolvera proširio, umetnuo čeličnu cijev za ispaljivanje bojevog kalibra 22 / 5,6 mm/, a nakon toga neovlašćeno držao u svom vozilu marke "O V", registarske oznake BR   do 24.03. 2011. godine, kada je pronađen i oduzet od strane policije, pri čemu je bio uračunljiv, svjestan svog djela i njegove zabranjenosti, a čije izvršenje je htio,</span>
</p>
<p class="p3"></p>
<p class="p4">
<span>- čime je učinio krivično djelo nedozvoljenog držanja oružja ili eksplozivnih materija iz člana 403. stav 2. Krivičnog zakonika.</span>
</p>
<p class="p3"></p>
<p class="p4">
<span>Sud okrivljenima J S i K B na osnovu naprijed navedene krivičnopravne odredbe i člana 3, 5, 8, 13, 15, 36, 42, 52, 53. i 54. Krivičnog zakonika i člana 368. i 374. Zkp-a  i z r i č e </span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom im utvrđuje kazne zatvora u trajanju od po tri mjeseca i istovremeno određuje da se kazne neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo.</span>
</p>
<p class="p3"></p>
<p class="p3">
<span>	Sud okrivljenom S  na osnovu naprijed navedene krivičnopravne odredbe i člana 3, 5, 8, 13, 15, 32, 36, 42, 45 i 46.  Krivičnog zakonika prethodno </span>
</p>
<p class="p3"></p>
<p class="p1">
<span>Utvrđuje</span>
</p>
<p class="p1"></p>
<p class="p5">
<span class="s1">1.​&nbsp;</span><span>Za krivično djelo krađe iz člana 239 stav 1. Krivičnog zakonika, iz stava I izreke, kaznu zatvora u trajanju od tri mjeseca;</span>
</p>
<p class="p5">
<span class="s1">1.​&nbsp;</span><span>Za krivično djelo nedozvoljenog držanja oružja ili eksplozivnih materija iz člana 403 stav 2. Krivičnog zakonika, iz stava II izreke, kaznu zatvora u trajanju od  četiri mjeseca.</span>
</p>
<p class="p3"></p>
<p class="p6">
<span>Pa mu sud primjenom člana 48, 52, 53. i 54. Kz-a i člana 368. i 374. Zkp-a i z r i č e</span>
</p>
<p class="p1"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom utvrđuje jedinstvenu kaznu zatvora u trajanju od šest mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p4">
<span>Dužni su okrivljeni na ime sudskog paušala uplate iznos od po 50,00 eura i  na ime troškova krivičnog postupka solidarno uplatiti iznos od  49,50 eura, a okrivljeni K B i iznos od 93,50 eura, u roku od tri mjeseca od dana pravosnažnosti presude, na žiro račun br. 832-16-52 u korist Budžeta Crne Gore i dokaz o uplati dostaviti ovom sudu s pozivom na broj K. 84/12/12.</span>
</p>
<p class="p3"></p>
<p class="p3">
<span>          Na osnovu čl. 67, 68 i 75 Krivičnog zakonika okrivljenom S Eizriče se </span>
</p>
<p class="p1"></p>
<p class="p1">
<span>MJERA BEZBJEDNOSTI ODUZIMANJA PREDMETA </span>
</p>
<p class="p1"></p>
<p class="p3">
<span>          i to: startnog revolvera marke U, model 911, cal. 6 mm, koji je oduzet uz potvrdu UP  PJ Bar  dana 24.03.2011. godine .</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 264/11 od 17.02.2012. godine optužilo je S J, K B i S E zbog toga što su kao saizvršioci izvršili krivično djelo krađe iz člana 239 stav 1 Kz-a, a okrivljenog S Ea i zbog krivičnog djela nedozvoljenog držanja oružja ili eksplozivnih materija iz člana 403 stav 1 Kz-a. </span>
</p>
<p class="p3"></p>
<p class="p4">
<span>U svojoj odbrani okrivljeni S J je naveo da ne priznaje izvršenje krivičnog djela, niti krivicu za isto. </span>
</p>
<p class="p4">
<span>U svojoj odbrani okrivljeni S J na zapisnik pred istražnim sudijom dana 03.06.2011. godine je naveo da je tačno da su se dana 24.03.2011. godine dogovorili prethodno on i K B da odu do B, tačnije kod njegovog rođaka S E. Kada su došli kod S E, K B im je predložio da odu do jednog gradilišta, kako bi K B uzeo neki kabal koji mu je bio potreban. Tako su njih trojica negdje oko 21:30 časova pošli Esadovim vozilom marke ,,O V do Opštine Budva, a zatim su pošli u naselje S S. Kada su došli na gradilište firme ,,A P, parkirali su vozilo i sva trojica su na tom gradilištu oduzeli elektro montažni kabal, s tim što su on i SE  u toj radnji pomagali K B, po čijim instrukcijama su i došli na to gradilište. On i S Esu pomogli K da predmetan kabal smjesti u automobil, nakon čega su pošli prema B. Na putu prema B su bili zaustavljeni od strane saobraćajne patrole, nakon čega im je kabal oduzet. Bio je svjestan da pomaže K Bu izvršenju krivičnog djela krađe. Saobraćajna patrola je prilikom pretresa auta pronašla u ladici pištolj, koji je tada prvi put vidio, i za koji nije znao da se nalazi u ladici auta S E.</span>
</p>
<p class="p4">
<span>U svojoj odbrani okrivljeni S J na glavnom pretresu dana 06.06.2013. godine je naveo da je njemu i njegovom rođaku S E, K B predložio, dok su šetali kroz B, da pođu do jednog gradilišta na kojem je K B prethodno radio i da sa istog uzmu njegove stvari. Njih dvojica su to prihvatili i pošli su vozilom do tog gradilišta i sa mjesta pored ulaza na isto su uzeli dvije-tri veće crne torbe za koje je njemu i S E, K B rekao da su njegove stvari i stavili ih u vozilo. On je jednu torbu stavio u vozilo, radilo se o težini iste od oko 40-50 kg. Nije vidio što se u toj torbi nalazilo, niti u bilo kojoj od ostalih torbi. Kada su te torbe stavili u vozilo napustili su gradilište, međutim ubrzo ih je zaustavila policija. Ni njemu ni S E, K B nije rekao da su u torbama nalazi elektromontažni kabal i mislio je da su to stvari koje su vlasništvo K B. Nakon što je okrivljenom S J ukazano na razlike u njegovoj odbrani na glavnom pretresu a u odnosu na odbranu koju je pružio pred istražnim sudijom kada je naveo da ih je K B pozvao da pođu do gradilišta kako bi on uzeo neki kabal sa istog, okrivljeni je naveo da je njegova izjava data na glavnom pretresu odnosno odbrana tačna, te da ne zna zašto je drugačije rekao pred istražnim sudijom.</span>
</p>
<p class="p3"></p>
<p class="p3">
<span>	U svojoj odbrani okrivljeni S E je naveo da ne priznaje izvršenje krivičnog djela, niti krivicu za isto. </span>
</p>
<p class="p3">
<span>	U svojoj odbrani okrivljeni S Ena zapisnik pred istražnim sudijom dana 07.06.2011. godine je naveo da je S J njegov brat od strica, dok K Npoznaje kao njegovog prijatelja. Predmetnog dana tačnije 24.03.2011. godine J je sa K B došao kod njega na posao i pitao ga da li njegovim vozilom mogu da odu do B kako bi K Buzeo neke njegove stvari sa gradilišta na kojem je radio. Pristao je i pošli su, ali ne do B kako su mu rekli, već do gradilišta koje se nalazi u blizini S. S. Tamo su bili oko 21.30 časova. Prošli su kroz kapiju gradilišta i zaustavili auto. K Bi S J su izašli iz auta i uzeli su neku torbu u kojoj je bio alat K B i kabl koji je bio iskudan na komade i nalazio se pored torbe. B B je rekao da je taj kabl otpad koji je on pokupio sa gradilišta-povjerovao je istom, jer kao što je već rekao, kabal je bio iskidan na komade. Ji on su K B pomogli da te stvari smjesti u gepek auta. Policija ih je zaustavila u blizini H N u S, nakon čega su sva trojica privedeni u UP PJ Bar. Nije znao da se radi o ukradenom kablu, jer da jeste, sigurno ne bi pristao da ih preveze. Prilikom kontrole policije u vratima sa suvozačeve strane pronađen je pištolj-plašljivac za koji nije ni znao da se nalazi tu. Pištolj je sad igračka njegove djece, a kupljen je u B P još 2003-2004 godine u Robnoj kući i tada ga je kupio za sebe kao igračku. Zna da se udarač pištolja koji se nalazio sa spoljne strane a koji je bio plastičan slomio, pa ga je zamjenio metalnim dijelom, ali isti nije ni nakon toga bio funkcionalan odnosno nije ni mogao da ispaljuje metke plašljivce. Koliko mu je poznato za taj pištolj nije potrebna dozvola, čim postoji u slobodnoj prodaji i može se za male pare kupiti.</span>
</p>
<p class="p3">
<span>	U svojoj odbrani okrivljeni S E na glavnom pretresu dana 06.06.2013. godine je naveo da je on sa vozilom došao do predmetnog gradilišta, zaustavio se, K B je izašao i nakon toga dvije torbe unio u gepek vozila. Navodi da on nije izlazio, nego tek kasnije kada su bili zaustavljeni od strane patrole policije je vidio što se u torbama nalazi, nakon što su iste otvorene na zahtjev policije. K B je kritične prilike pitao da pođu do nekog gradilišta u B ali nije rekao gdje i to za neke njegove stvari, sa čim se on saglasio, tako su njih trojica i to on, K B i S J pošli do B do tog gradilišta koje je bilo osvjetljeno i nakon što je K B unio ove torbe u auto napustili su gradilište, a došli su do samog gradilišta a u isto nisu ulazili. Nakon što je okrivljenom S E ukazano na razlike u iskazu datom na glavnom pertresu a u odnosu na zapisnik pred istražnim sudijom kada je naveo da su prošli kroz kapiju gradilišta, te da su K B i S J izašli iz auta i uzeli neku torbu u kojoj je bio B alat i kabal koji je bio iskidan na komade i nalazio se pored torbe, okrivljeni je naveo da je tačno ovo što je rekao na glavnom pretresu, te da je vidio što se u torbama nalazi tek nakon što je zaustavljen od strane policije. Što se tiče pištolja navodi da je u pitanju plašljivac, da je tačno da je na istom zamjenio udarač tako što je stavio metalni udarač, te da je smanjio obim cijevi pištolja tako što ga je izlio olovom i suzio cijev, ali da nakon ovoga ovaj pištolj nije bio u funkciji.</span>
</p>
<p class="p3"></p>
<p class="p3">
<span>	Okrivljeni K B u toku postupka nije pružio odbranu, pa obzirom da je nedostupan sudu i državnim organima, to mu je određeno suđenje u odsustvu po rješenju ovog suda Kv. 95/13 od 29.03.2013. godine.</span>
</p>
<p class="p3"></p>
<p class="p3">
<span>	U dokaznom postupku koji je sproveden u cilju utvrđenja činjeničnog stanja i krivice okrivljenih sud je proveo sledeće dokaze: izvršio uvid u potvrdu o privremenom oduzimanju predmeta UP PJ Budva od 25.03.2011. godine, uvid u službenu zabilješku UP PJ Bar od 25.03.2011. godine, uvid u potvrdu o vraćanju privremeno oduzetih predmeta UP PJ Budva od 26.03.2011. godine, na saglasnost stranaka pročitao nalaz i mišljenje vještaka ekonomsko finansijske struke D Mod 29.09.2011. godine, izvršio uvid u izvještaj o balističkoj analizi od 07.02.2012. godine, na saglasnost stranaka pročitao iskaz ovlašćenog predstavnika oštećenog  "Adiratik propertisa" M D sa zapisnika pred istražnim sudijom ovog suda od 07.11.2011. godine.</span>
</p>
<p class="p3"></p>
<p class="p3">
<span>	Uvidom u potvrdu o privremenom oduzimanju predmeta UP PJ Budva od 25.03.2011. godine utvrđeno je da je od okrivljenog S Edana 24.03.2011. godine privremeno oduzeto: 1) 70 metara bakarnog kabla 4x35, 2)sjekira, 3) dva bonseka i 4) pištolj model 991 kalibar 6 mm, made in BiH, sa plastičnom crnom ručkom prepravljen za malokalibar. Okrivljeni S E je svojeručno potpisao potvrdu. </span>
</p>
<p class="p3"></p>
<p class="p4">
<span>Uvidom u službenu zabilješku UP PJ Bar od 25.03.2011. godine utvrđeno je da je ista sačinjena od strane OPS A A i P P koji su dana 25.03.2011. godine oko 01:05 časova u naselju H N zaustavili PMV marke ,,O V'', registarskih oznaka BR-BB796, a kojim je upravljao okrivljeni S E, dok su u vozilu još bili i okrivljeni K B i S J. Prilikom kontrole u prtljažniku vozila su pronašli oko 70 metara bakarnog kabla, dok su ispred suvozača pronašli pištolj plašljivac, kalibra 6 milimetara, model 991, made (proizveden) u BiH, a iza sjedišta vozača su pronađena dva bonseka za rezanje metala. </span>
</p>
<p class="p3"></p>
<p class="p4">
<span>Uvidom u potvrdu o vraćanju privremeno oduzetih predmeta UP PJ Budva od 26.03.2011. godine utvrđeno je da je OPS vratio K M oko 70 metara četvorožilnog bakarnog kabla.</span>
</p>
<p class="p4"></p>
<p class="p4">
<span>Iz nalaza i mišljenja vještaka ekonomsko finansijske struke D M od 29.09.2011. godine utvrđeno je da je vrijednost 70 m elektromontažnog 10 KV kabla oznake PPOO 4x95 mm u vrijeme izvršenje krivičnog djela iznosila 2.446,50 eura. </span>
</p>
<p class="p4">
<span>Uvidom u izvještaj o balističkoj analizi od 07.02.2012. godine utvrđeno je da je predmetni startni revolver marke ,,U model 911, kalibra 6 mm, prepravljen i prilagođen za bojevi kalibar .22 (5,6 mm). Takođe, na revolveru je izmjenjen i udarač. Predmetni revolver je neispravan. Povlačenjem obarača ne dolazi do ,,zapinjanja'' udarača, niti do okretanja doboša. Ispaljenje nije moguće ni direktnim povlačenjem udarača, jer u ovom slučaju takođe ne dolazi do opaljenja, iako ostaje trag od udarne igle na dnu čaure. Razlog što ne dolazi do opaljenja najvjerovatnije je taj što udarač ostavlja trag na dnu čaure više centralno, a ne ivično, kakvo je inače paljenje kod ove vrste municije. Za nabavku startnog revolvera nije potrebna dozvola za nabavku. Opisanom prepravkom startni revolver je prepravljen u vetreno oružje, što nije dozvoljeno. </span>
</p>
<p class="p3"></p>
<p class="p4">
<span>Ovlašćeni predstavnik oštećenog  "A P " M Dje navela da se ne pridružuju krivičnom gonjenju i ne postavljaju imovinsko pravni zahtjev jer su potpuno nezainteresovani za postupak, zato što im je vraćen ukradeni predmetni kabal. Što se tiče same krađe o njoj ne znaju ništa osim da su njihovi radnici obezbjeđenja sjutra dan nakon obilaska gradilišta primjetili da kabla nema i sa tim saznanjem obavjestili su policiju. </span>
</p>
<p class="p4"></p>
<p class="p4">
<span>Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p4"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkpa, a u odnosu na odbrane okrivljenih, sud je utvrdio činjenično stanje navedeno u izreci presude pod stavom I i II. </span>
</p>
<p class="p4"></p>
<p class="p4">
<span>Činjenično stanje pod stavom I izreke presude sud je utvrdio na osnovu ocjene odbrane okrivljenih, te provedenih materijalnih dokaza.</span>
</p>
<p class="p4"></p>
<p class="p4">
<span>Naime, okrivljeni S J  je u svojoj odbrani pred istražnim sudijom dana 03.06.2011. godine naveo da je dana 24.03.2011. godine okrivljeni K Bpredložio njemu i okrivljenom S Eda odu do jednog gradilišta, kako bi K Bo uzeo neki kabal koji mu je bio potreban, pa su njih trojica negdje oko 21:30 časova pošli vozilom S E ,,O V'' u naselje S S, te su, kada su došli na gradilište firme ,,Adriatic Properties'' parkirali vozilo, sva trojica oduzeli elektro montažni kabal, s tim što su on i S E u toj radnji pomagali K B i istom su pomogli i da predmetni kabal smjesti u automobil, nakon čega su pošli prema B, međutim, zaustavila ih je saobraćajna policija i oduzela im kabal, koju odbranu okrivljenog S J je sud prihvatio jer je ista logična, jasna i potvrđena službenom zabilješkom UP PJ Budva od 25.03.2011. godine iz koje je utvrđeno da su OPS dana 25.03.2011. godine oko 01:05 časova u naselju H N zaustavili PMV marke ,,O V registarskih oznaka BR-  kojim je upravljao okrivljeni S E, dok su u vozilu još bili okrivljeni K B i S J, te su u prtljažniku vozila pronašli oko 70 metara bakarnog kabla.</span>
</p>
<p class="p4"></p>
<p class="p4">
<span>S tim u vezi, odbranu okrivljenog S J datu na glavnom pretresu dana 06.06.2013. godine u kojoj je naveo da su kritične prilike pošli vozilom do gradilišta i uzeli dvije-tri veće crne torbe za koje im je K B rekao da su njegove stvari i stavili su iste u vozilo, a okrivljeni K B ni njemu ni S Esadu nije rekao da se u torbama nalazi elektromontažni kabal, sud nije prihvatio jer je ovakava odbrana u suprotnosti sa njegovom odbranom pred istražnim sudijom od 03.06.2011. godine kada je naveo da su na predmetnom gradilištu sva trojica oduzeli elektro montažni kabal,  koju odbranu okrivljenog je sud prihvatio, pa je odbranu istog sa glavnog pretresa od 06.06.2013. godine cijenio kao isključivo usmjerenu na izbjegavanje sopstvene krivice, te istu nije prihvatio.</span>
</p>
<p class="p4"></p>
<p class="p4">
<span>Dalje, okrivljeni S E je u svojoj odbrani pred istražnim sudijom dana 07.06.2011. godine naveo da je dana 24.03.2011. godine zajedno sa okrivljenima S J i K Bpošao kolima na predmetno gradilište, te da su K B i  S J izašli iz auta i uzeli su neku torbu u kojoj je bio alat K Ba i kabal koji je bio iskidan na komade i koji se nalazio pored torbe, a za koji kabal je K B rekao da je to otpad koji je pokupio sa gradilišta, u šta je povjerovao, da bi u svojoj odbrani na glavnom pretresu dana 06.06.2013. godine naveo da je sa vozilom došao do predmetnog gradilišta, gdje je K B izašao i nakon toga dvije torbe unio u gepek vozila, nakon čega su napustili gradilište, te da je tek nakon što je zaustavljen od strane policije, vidio šta se nalazi u torbama. Dakle, okrivljeni S E prvo u svojoj odbrani pred istražnim sudijom dana 07.06.2011. godine naveo da je povjerovao K B da je predmetni kabal otpad koji je navodno skupio, da bi u svojoj odbrani na glavnom pretresu dana 06.06.2013. godine promjenio odbranu i naveo da je tek nakon što je zaustavljen od strane policije vidio šta se nalazi u torbama, međutim sud njegovu odbranu u kojoj je negirao izvršenje krivičnog djela nije prihvatio, a ovakva odbrana je obezvrijeđena i odbranom okrivljenog S J pred istražnim sudijom, kada je naveo da su sva trojica okrivljenih ( pa i S E ) na gradilištu oduzeli elektro montažni kabal, koju odbranu je sud prihvatio.</span>
</p>
<p class="p4"></p>
<p class="p4">
<span>Dalje iako okrivljeni K B u toku postupka niej pružio odbranu sud je cjijeneći provedene dokaze i odbrane okrivljenih S E i S J utvrdio da su se u njegovim radnjama ostvarila sva subjektivna i objektivna bića kriv.djela kradje iz čl. 239.st.1.KZ-a.Ovo prije svega što okrivljeni S E i S E  navode da su na nagovor K B sva trojica i to vozilom SEpošli do predmetnog gradilišta, s tim što S J pred Istražnim sudijom navodi, a kako bi sa tog gradilišta K B uzeo neki kabal, pa kada su došli do tog gradilišta sva trojica su oduzela taj kabal, a okrivljeni S E, na zapisnik pred istražnim sudijom je rekao da su pošli do tog gradilišta kako bi B uzeo neke njegove stvari, te kada su stigli do gradilišta  i parkirao se, da je vidio da je u pitanju bila torba i neki kabal pored torbe, koji je iskidan na komade i koje stvari su K i S J unijeli u njegovo vozilo. Imajući  u vidu prednje nesporno je da je okrivljeni  B inicirao odlazak na predmetno gradilište i oduzimanje predmetnog kabla, te da su isti otkriveni, a nakon što su napustili gradilište  i nakon što su zaustavljeni od strane policije.</span>
</p>
<p class="p4"></p>
<p class="p4">
<span>Vrijednost predmetnog kabla bliže opisanog u izreci presude pod stavom I u vrijeme izvršenja krivičnog djela, sud je utvrdio na osnovu nalaza i mišljenja vještaka ekonomsko finansijske struke, čiju sadržinu je sud prihvatio, jer ista nije osporena na bilo koji način, a radi se o nalazu koji je urađen po pravilima struke. </span>
</p>
<p class="p4"></p>
<p class="p4">
<span>Okrivljeni S J, K B i S Esu postupali kao saizvršioci, obzirom da su po prethodnom dogovoru vozilom S E otišli do gradilišta oštećenog ,,Adriatic properties'' DOO, svjesni da svojim postupanjem doprinose izvršenju zajedničkog djela, pri čemu su ostvarenje htjeli kao svoje i kao zajedničko. Prednje proizilazi iz njihovih odbrana, jer kako je okrivljeni S J naveo (u odbrani pred istražnim sudijom) da su sva trojica sa gradilišta oduzela predmetni kabal,  a okrivljeni S E je prvo pred isttražnim sudijom naveo da je povjerovao B K da kabal koji ubacuje u gepek njemu pripada, a zatim na glavnom pretresu naveo da uopšte nije znao šta je bilo u torbama koje je K B ubacio u gepek, pa sud smatra da je odbrana okrivljenog S E data u cilju umanjenja krivice. Sud smatra da je odbrana okrivljenog S E neprihvatljiva i nelogična, a obzirom da je rekao da ne zna za što vozi njih dvojicu na predmetno gradilište, odnosno da je mislio da K treba da uzme neke svoje stvari sa istog, a ovo tim prije kada se uzme u obzir da je i S J naveo (u odbrani pred istražnim sudijom) da su sva trojica sa gradilišta oduzela predmetni kabal,  pa je za sud potpuno neprihvatljivo da neko svojim vozilom dođe iz B u S S, a da ne zna što će da u njegovo vozilo navodno unese onaj ko ga je zamolio da ga odveze na tu relaciju i to K B.</span>
</p>
<p class="p4"></p>
<p class="p4">
<span>Navode okrivljenog S J da su on i S E pomagali okrivljenom K B u izvršenju krivičnog djela, sud nije prihvatio kao radnju pomaganjem u izvršenju krivičnog dijela, već smatra da su isti kritične prilike zajedno sa K B postupali kao saizvršioci, obzirom da su po prethodnom dogovoru iz B došli u naselje S. S u B do predmetnog gradilišta i to vozilom S E, pa  nakon toga sva trojica sa gradilišta oduzela elekitromontažni kabal a kako je to izjavio okrivljeni D J na zapisnik pred istražnim sudijom ovog suda, nakon čega su napustili gradilište, to je po mišljenju suda svaki od njih bio svjestan da sa drugim učestvuje u  radnji izvršenja krivičnog djela i da je ista izraz njihove zajedničke volje. </span>
</p>
<p class="p4"></p>
<p class="p4">
<span>Okrivljeni S J, K B i S E su postupali sa direktnim umišljajem, svjesni značaja svog djela, čije izvršenje su htjeli, u namjeri da sebi pribave protivpravnu imovinsku korist, a koju su i pribavili na štetu oštećenog DOO, iako su znali da je ovakav osnov sticanja protivpravan, </span>
</p>
<p class="p4"></p>
<p class="p4">
<span>Time su se u radnjama okrivljenih ostvarili svi bitni elementi bića krivičnog djela krađe iz člana 239 stav 1 Kz-a, pa ih je sud oglasio krivim za isto.</span>
</p>
<p class="p4"></p>
<p class="p4">
<span>Činjenično stanje navedeno pod stavom II izreke presude sud je utvrdio na osnovu ocjene odbrana okrivljenog S E, izvještaja o balističkoj analizi od 07.02.2012. godine, te drugih provedenih pisanih dokaza.</span>
</p>
<p class="p4"></p>
<p class="p4">
<span>Naime, nasporno je utvrđeno a na osnovu odbrane okrivljenog S E  da je 24.03.2011. godine prilikom kontrole njegovog vozila od strane policije, u vratima sa suvozačeve strane pronađen pištolj, koji je prethodno kupio u B P u robnoj kući, koja odbrana je potvrđena potvrdom o privremenom oduzimanju predmeta UP PJ Budva od 25.03.2011. godine iz koje je utvrđeno da je od okrivljenog S E dana 24.03.2011. godine privremeno oduzet pištolj model 991 kalibar 6 mm.</span>
</p>
<p class="p4"></p>
<p class="p4">
<span>Dalje, nesporno je utvrđeno i to na osnovu navoda odbrane okrivljenog S E date na glavnom pretresu dana 06.06.2013. godine da je na predmetnom pištolju on zamjenio udarač tako što je stavio metalni udarač, a takođe je smanjio obim cijevi tako što ga je izlio olovom i suzio cijev, čija odbrana je potvrđena i izvještajem o balističkoj analizi od 07.02.2012. godine iz kojeg je utvrđeno da je predmetni startni revolver marke ,,U model 911, kalibra 6 mm, prepravljen i prilagođen za bojevi kalibar 22 (5,6mm), a takođe je na revolveru izmjenjen i udarač.</span>
</p>
<p class="p4"></p>
<p class="p4">
<span>Konačno, sud je prihvatio i navod odbrane okrivljenog S E date pred isražnim sudijom da za pištolj koji je kupio u robnoj kući nije potrebna dozvola, jer je ovaj navod takođe potvrđen izvještajem o balističkoj analizi od 07.02.2012. godine iz kojeg je utvrđeno da za nabavku startnog revolvera nije potrebna dozvola za nabavku. Međutim, iz istog izvještaja je utvrđeno da je naprijed navedenom prepravkom startni revolver prepravljen u vatreno oružje, što nije dozvoljeno, pa je sud navod odbrane okrivljenog da za predmetni pištolj ni nakon toga nije morao da ima dozvolu, nije prihvatio jer je mišljenja da je okrivljeni bio svjestan da je nakon prepravke startni revolver prilagođen za bojevi kalibar, a imajući u vidu koje je sve prepravke uradio na istom, pa je bio svjestan da za takvo oružje potrebno odobrenje nadležnog organa.</span>
</p>
<p class="p4"></p>
<p class="p4">
<span>Članom 11 Zakona o oružju ( Službeni list RCG broj 31/92 i 20/93 ) propisano je da je zabranjeno nabavljanje, držanje, nošenje, popravljanje i prepravljanje vatrenog vatrenog oružja sa napravama za prigušivanje zvuka, naprava za prigušivanje zvuka, teleskopskih nišana sa svjetlosnim snopom ili sa urađajem za elektronsko pojačavanje svjetlosti ili infra-crvenim uređajem, rasprskavajućeg i gasnog oružja, hladnog oružja i naprava koje nijesu izrađene i prilagođene kao vatreno oružje, dok je članom 12 stav 1 tačka 6 istog zakona propisano da odobrenje za nabavljanje oružja, djelova za oružje i municije, pravnim i fizičkim licima, pod uslovima propisanim ovim zakonom, izdaje Ministarstvo unutrašnjih poslova –područna organizaciona jedinica u opštini na čijoj teritoriji je sjedište pravnog, odnosno prebivalište fizičkog lica, te da ovo odobrenje nadležni organ može da izda za razne vrste vatrenog oružja među kojima i za malokalibarske pištolje kalibra 5,6 mm sa ivičnim paljenjem i sa olučenim ili neolučenim cijevima, pa kako je okrivljeni S E stratni revolver marke U model 911 calibra 6 mm, prepravio u vatreno oružje prilagođeno za bojevi kalibar (5.6 mm) sa ivičnim paljenjem ( što je sud utvrdio iz izvještaja o balističkoj analizi od 07.02.2012. godine ), za koje vatreno oružje nije posjedovao odobrenje nadležnog organa, na taj način je postupao suprotno članu 11 i članu 12 stav 1 tačka 6 navedenog zakona.</span>
</p>
<p class="p4"></p>
<p class="p4">
<span>Okrivljeni S Eje postupao sa direktnim umišljajem, jer je bio svjestan da prepravljanjem startnog revolvera u vatreno oružje i njegovim držanjem u svom vozilu, čini krivično djelo čije izvršenje je htio.</span>
</p>
<p class="p4"></p>
<p class="p4">
<span>Time su se u radnjama okrivljenog ostvarila sva bitna obilježja bića krivičnog djela nedozvoljenog držanja oružja ili eksplozivnih materija iz člana 403 stav 2 Kz-a. </span>
</p>
<p class="p4"></p>
<p class="p4">
<span>Prilikom odluke koju krivičnu sankciju okrivljenima S J i K B treba izreći sud je pošao od toga da je za krivično djelo krađe iz člana 239. stav 1. Kz-a  ( stav I izreke presude ) propisana novčana kazna ili kazna zatvora u trajanju do tri godine. U smislu člana 42 Kz-a sud je na strani okrivljenih S J i K B kao olakšavajuće okolnosti cijenio njihovu mladost, okolnost da se ovlašćeni predstavnik oštećenog DOO nije pridružio krivičnom gonjenju, te da je predmetni kabal vraćen oštećenom DOO, dok otežavajućih okolnosti na njihovoj strani sud nije našao. Sud je okrivljenima S J  i K B  izrekao uslovne osude kojima im je utvrdio kazne zatvora u trajanju od po tri mjeseca i istovremeno odredio da se kazne neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo. Sud smatra da te će upozorenjem uz prijetnju kaznom dovoljno na okrivljene da ubuduće ne čine krivična djela tj. da će se ostvariti ciljevi specijalne prevencije.</span>
</p>
<p class="p4">
<span>Na osnovu naprijed navedenih krivično pravnih odredbi, te doredbi člana 3, 5, 8, 13, 15, 36, 42, 52, 53. i 54. Kz-a i člana 368. i 374. Zkp-a, a u odnosu na okrivljene S J  i K B sud je odlučio kao u izreci presude.</span>
</p>
<p class="p4"></p>
<p class="p3">
<span>	Prilikom odluke koju krivičnu sankciju okrivljenom S R  treba izreći sud je pošao od toga da je za krivično djelo krađe iz člana 239. stav 1. Kz-a ( stav I izreke presude ) propisana novčana kazna ili kazna zatvora u trajanju do tri godine, dok je za krivično djelo nedozvoljenog držanja oružja ili eksplozivnih materija iz člana 403 stav 2 Kz-a (stav II izreke presude) propisana kazna zatvora u trajanju od šest mjeseci do pet godina. U smislu člana 42 Kz-a sud je na strani okrivljenog S E kao olakšavajuće okolnosti cijenio za krivično djelo krađe iz člana 239. stav 1. Kz-a ( stav I izreke presude ) da se ovlašćeni predstavnik oštećenog DOO nije pridružio krivičnom gonjenju, te da je predmetni kabal vraćen oštećenom DOO, a za krivično djelo nedozvoljenog držanja oružja ili eksplozivnih materija iz člana 403 stav 2 Kz-a (stav II izreke presude) kao olakšavajuće okolnosti na strani okrivljenog je cijenio njegovu mladost, činjenicu da se isti porodičan čovjek, otac dvoje maloljetne djece, koje okolnosti je istovremeno cijenio kao naročito olakšavajuće, dok otežavajućih okolnosti na njegovoj strani sud nije našao. Shodno naprijed navedenom sud je okrivljenom  S E utvrdio za krivično djelo krađe iz člana 239 stav 1 Kz-a ( stav I izreke presude) kaznu zatvora u trajanju od tri mjeseca, a za krivično djelo nedozvoljenog držanja oružja ili eksplozivnih materija iz člana 403 stav 2 Kz-a ( stav II izreke presude ) kaznu zatvora u trajanju od četiri mjeseca, pa mu je sud primjenom člana 48, 52, 53 i 54 Kz-a i člana 368 i 374 Zkp-a izrekao uslovnu osudu kojom mu je utvrdio jedinstvenu kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. Sud smatra da će se upozorenjem uz prijetnju kaznom dovoljno uticati na okrivljenog da ubuduće ne vrši krivična djela tj. da će se ostvariti ciljevi specijalne prevencije, te da je izrečena uslovna osuda primjerena izvršenim krivičnim djelima, okolnostima pod kojima su izvršena i optuženom kao izvršiocu.</span>
</p>
<p class="p3">
<span>	Na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 36, 42, 45, 46, 48, 52,53 i 54 Kz-a, a u odnosu na okrivljenog S E sud je odlučio kao u izreci presude. </span>
</p>
<p class="p3"></p>
<p class="p4">
<span>Obavezani su okrivljeni da na ime sudskog paušala uplate iznos od po 50,00 eura i  na ime troškova krivičnog postupka solidarno uplatiti iznos od  49,50 eura, a okrivljeni K B i iznos od 93,50 eura, u roku od tri mjeseca od dana pravosnažnosti presude, na žiro račun br. 832-16-52 u korist Budžeta Crne Gore i dokaz o uplati dostaviti ovom sudu s pozivom na broj K. 84/12/12.</span>
</p>
<p class="p3"></p>
<p class="p3">
<span>          Na osnovu čl. 67, 68 i 75 Krivičnog zakonika sud je okrivljenom S E izrekao mjeru bezbjednosti oduzimanja predmeta krivičnog djela ( stav II izreke ), i to  startnog revolvera marke U, model 911, cal. 6 mm, koji je oduzet uz potvrdu UP  PJ Bar  dana 24.03.2011. godine, jer isti predstavlja predmet izvršenja krivičnog djela.</span>
</p>
<p class="p3"></p>
<p class="p3">
<span>	Na prednjim razlozima sud je zasnovao svoju odluku.</span>
</p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 07.06.2013. godine</span>
</p>
<p class="p3">
<span>                                                                                          </span>
</p>
<p class="p3">
<span>     Zapisničar,				                  		Sudija,</span>
</p>
<p class="p3">
<span>Ana-Marija Petković                                                                    Momirka Marović</span>
</p>
<p class="p3">
<span>                                                                                                                                                                 </span>
</p>
<p class="p3">
<span>	PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici a preko ovog suda.</span>
</p>
<p class="p1"></p>
<p class="p4"></p>
<p class="p3"></p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p3"></p>


</body>
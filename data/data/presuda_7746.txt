&nbsp;<br>
&nbsp;<br>
&nbsp;<br>
&nbsp;<br>
<strong>OSNOVNI SUD U BERANAMA</strong><br>
<strong>K.br.17/10 </strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
Osnovni sud u Beranama, kao prvostepeni krivični, u vijeću sastavljenom od sudije Ane Kenjić-Djukić, kao Predsjednika Vijeća i sudija porotnika Stajke Miletić i Slobodana Lalevića, kao članova vijeća, uz sudjelovanje zapisničara Danojle Milošević, u krivičnom predmetu protiv optuženog <strong>M. Č.</strong>, iz sela B., opština B., zbog krivičnog djela&nbsp; nasilničko ponašanje iz čl.399 Krivičnog zakonika, po Optužnici Osnovnog državnog tužilaštva u Beranama Kt.br.299/08 od 04.09.2008.godine, nakon održanog javnog, glavnog pretresa, u prisustvu Zamjenika ODT-a Berane Dragoljuba Popovića, optuženog M. Č. i njegovog branioca adv. N. Š. kao i punomoćnika oštećenih S. B. i Z. B., adv. pripravnika R. R., po zamjeničkom punomoćju adv. M. R., donio je dana 20.04.2011.godine, a javno objavio dana&nbsp; 21.04.2011.godine,<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
Optuženi <strong>M. Č., </strong>od oca Ž. i majke M., rođene Š., rođen ....godine, u B., gdje je i stalno nastanjen, u selu B., državljanin CG, nezaposlen, neoženjen, pismen, završio SSS, vojsku nije služio, srednjeg imovnog stanja, neosuđivan.<br>
&nbsp;<br>
&nbsp;
<div style="text-align: center;">
	<strong>OSLOBADJA SE OD OPTUŽBE</strong></div>
&nbsp;<br>
Da je:<br>
&nbsp;<br>
Dana 24.08.2008. godine, oko 19,30 časova, u selu B., opština B., u blizini Rudnika mrkog uglja, grubim vrijeđanjem i vršenjem nasilja napao i ugrozio spokojstvo oštećenih B. Z. i B. S., na način što je svojim vozilom marke "Golf" III, crne boje, bez registarskih oznaka, sustigao oštećene, koji su se kretali pored trgovinske radnje J., sa vozilom marke "Opel astra", reg. oznaka BA ...vlasništvo M. M., popriječio im putanju sa vozilom i bez ikakvog razloga stisnutom pesnicom udario u staklo vrata vozača-oštećenih i isto polomio, a zatim nogama i rukama nastavio da udara i po ostalim staklima, kojom prilikom je polomio zadnje bočno staklo na desnoj strani vozila i šoferšajbnu, nakon čega oštećeni izlaze iz vozila, kojom prilikom je oštećenoj B. S. u guranju, nanio lake tjelesne povrede, u vidu hematoma veličine 4x1 cm, na lijevoj podlaktici i oguljotine na leđima, u predjelu lumbosakalne kičme,<br>
&nbsp;<br>
- čime bi izvršio krivično djelo nasilničko ponašanje iz čl. 399 Krivičnog Zakonika.<br>
&nbsp;<br>
- Pošto nije dokazano da je izvršio krivično djelo, koje mu je optužnicom stavljeno na teret na osnovu čl. 363 tač. 3 ZKP.<br>
&nbsp;<br>
Troškovi krivičnog postupka padaju na teret budžetskih sredstava ovoga suda, na osnovu čl. 203 st.1 ZKP. &nbsp;<br>
&nbsp;<br>
Oštećeni S. B. i Z. Bi, iz N. Sada, na osnovu člana 212 st .3 ZKP-a, radi ostvarivanja imovinsko pravnog zahtjeva za naknadu štete, upućuju se na parnicu.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
&nbsp;<br>
&nbsp;<br>
Osnovno državno tužilaštvo u Beranama podnijelo je optužnicu Kt.br.299/08 od 04.09.2008.godine, protiv optuženog M. Č., iz B., zbog krivičnog djela nasilničko ponašanje iz čl.399 Krivičnog zakonika. Zamjenik ODT-a Berane, D.P., u završnoj riječi ostao je pri optužnici ODT Berane i završnoj riječi datoj na glavnom petresu od 28.11.2008. godine, kada je precizirao je optužnicu, tako da glasi da je optuženi:<br>
&nbsp;<br>
Dana 24.08.2008. godine, oko 19,30 časova, u selu B., opština B., u blizini Rudnika mrkog uglja, grubim vrijeđanjem i vršenjem nasilja napao i ugrozio spokojstvo oštećenih B. Z. i B. S., na način što je svojim vozilom marke "Golf" III, crne boje, bez registarskih oznaka, sustigao oštećene, koji su se kretali pored trgovinske radnje J., sa vozilom marke "Opel astra", reg. oznaka BA ..., vlasništvo M.M., popriječio im putanju sa vozilom i bez ikakvog razloga stisnutom pesnicom udario u staklo vrata vozača-oštećenih i isto polomio, a zatim nogama i rukama nastavio da udara i po ostalim staklima, kojom prilikom je polomio zadnje bočno staklo na desnoj strani vozila i šoferšajbinu, nakon čega oštećeni izlaze iz vozila, kojom prilikom je oštećenoj B. S. u guranju, nanio lake tjelesne povrede, u vidu hematoma veličine 4x1 cm, na lijevoj podlaktici i oguljotine na leđima, u predjelu lumbosakalne kičme, &nbsp;čime je izvršio krivično djelo nasilničko ponašanje iz čl. 399 Krivičnog zakonika Crne Gore.<br>
&nbsp;<br>
Dodao je da se u konkretnom slučaju ne radi o motivisanom ponašanju u odnosu na oštećene, obzirom na sukob izmedju optuženog i M. M.. Oštećeni nijesu akteri predmetnog dogadjaja, te smatra da u radnjama optuženog stoje sva bitna obilježja krivičnog djela stavljena mu na teret optužbom.<br>
&nbsp;<br>
<strong>Punomoćnik oštećenih adv. pripravnik R. R., po zamjeničkom punomoćju adv. M. R.</strong>, u završnoj riječi pridružio se krivičnom gonjenju protiv optuženog, prihvatio završnu riječ ODT i zadržao pravo da imovinsko pravni zahtjev za naknadu štete ostvare u parničnom postupku.<br>
&nbsp;<br>
<strong>Optuženi M. Č.</strong>, u svojoj odbrani, datoj tokom postupka negirao je izvršenje krivičnog djela i istakao da se nije ponašao nasilnički i da njegove radnje nisu bile uperene protiv oštećenih. Predmetnog dana u popodnevnim časovima, sjedio je na terasi prodavnice u selu B., kada je vozilom naišao M. M., sa kojim je prije ovog događaja bio u dobrim odnosima, govoreći "Gdje ste pijanice". Nakon nekoliko minuta se vratio, držeći u rukama kolac dužine 1 m i najprije je uzevši sa stola flašu piva, udario ga u predjelu glave, između nosa i očiju, a zatim drvenim kocem u predjelu noge, nakon čega se udaljio vozilom "Honda". Nakon deset minuta naišlo je vozilo "Opel astra",&nbsp; za koje je znao da je vlasništvo M. M., izašao je ispred prodavnice, stao ispred vozila i počeo da ga udara. &nbsp;Polomio je zadnje desno staklo, nakon toga rukama šoferšajbnu, a zatim na mjestu vozača još jedno staklo, kada je primijetio, da vozilom ne upravlja M., već neko drugo lice i iz vozila su izašli Z.B. i S. M. B.. Na pretresu je dodao da je bio po licu čitav krvav, tako da ne zna, da li su oštećeni bili u autu, ili izvan auta, kada je polomio stakla. Povrede oštećenoj S. M. B., nije nanio udarcem nogom, već su ove povrede nanesene traktorom, odnosno kosačicom na traktoru, kojim je upravljao D. B., koji je pošto je on napustio lice mjesta, prošao tuda i zakačio oštećenu u predjelu leđa. Tri stakla na vozilu polomio je isključivo rukama, jer mu je noga u događaju koji je neposredno prethodio, bila povrijeđena, tako da nije mogao ni da se penje na auto. Dodao je, da je nakon što ga je M. povrijedio, imao nesnosne bolove i da je do momenta kada su oštećeni naišli, prošlo 10-ak minuta, njegov brat D., koji je bio u autu sa M., izašao iz auta i krenuo da ih razdvoji, a nakon toga je otišao kući, da dovede oca, jer on nije želio da ga njegov brat, koji inače ima položen vozački ispit, prebaci do Bolnice, već otac. Takođe je dodao, obzirom da mu je noga bila povrijeđena, da je svojim tijelom prepriječio put i zaustavio auto oštećenih, lijevom rukom se držao za šipku na autu oštećenih, a desnom udarao po staklima. U završnoj riječi prihvatio je završnu riječ svoga branioca i dodao da se sa oštećenima izmirio.<br>
&nbsp;<br>
<strong>Branilac optuženog adv N. Š.</strong> u završnoj riječi je naveo, da ne postoji ni jedan dokaz da je optuženi grubo vrijedjao lica koja su u optužnici označena kao oštećena, niti da je vršio nasilje prema njima, aktivnost optuženog je bila usmjerena prema stvarima, a ne prema licima, ponašanje optuženog prouzrokovala je činjenica da je on neposredno prije, od vlasnika vozila zadobio tešku tjelesnu povredu, koja je bila veoma bolna i koja ima za posledicu doživotnu ograničenost i pokretljivost zgloba noge u odredjenom procentu, uz mogućnost poboljšanja toga stanja. Lake tjelesne povrede oštećenoj S. B. nije nanio i ona je kazala da joj je hematom podlaktice prouzrokovao neki stariji čovjek koji ju je vukao za ruku.Ni ogrebotina na ledjima takodje nije prouzrokovana aktivnošću optuženog. Nije bilo izazivanja tuče, ugrožavanja spokojstva bilo koga, niti remećenja javnog reda i mira, kao ni teškog ponižavanja gradjana. Predložio je da sud optuženog oslobodi od optužbe i troškove je tražio za svaki održani pretres &nbsp;po 125,00 €, a za svaki odloženi po 62,50 €, osim za pretres od 20.04.2011. godine.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećenu-svjedoka M.-B. S. i svjedoke M. R. i D. Č., pročitao iskaze svjedoka M. M., D. B., M. C., iskaz oštećenog .B. Z. dat pred istražnim sudijom, kao i na zapisniku o ispitivanju svjedoka pred Osnovnim sudom u N. S.Pom Ik. 19/10 od 17.12.2010. godine i 11.04.2011. godine, izvještaj ljekara specijaliste Doma zdravlja u B.broj 10667 od 26.08.2008. godine, na ime B. S., zapisnik o prisustvu alkohola u organizmu Uprave Policije B. od 24.08.2008 godine, na ime Č. M., nalaz i mišljenje vještaka medicinske struke dr B. D., datog u predmetu Ki.br.77/08 od 27.08.2008. godine i Dr. M. M. sa zapisnika o glavnom pretresu od 28.11.2008. godine, &nbsp;izvršio uvid u fotodokumentaciju broj ... od 24.08.2008. godine i pročitao izvod iz kaznene evidencije za optuženog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu optuženog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je optuženog M. Č., za krivično djelo nasilničko ponašanje iz čl. 399 KZ, oslobodio od optužbe, usled nedostatka dokaza, na osnovu čl. 363 tač. 3 ZKP-a. Naime, u konkretnom slučaju nije bilo pouzdanih dokaza da se optuženi nasilnički ponašao prema oštećenim Z. i S.i B., niti ih grubo vrijeđao ili zlostavljao vršenjem nasilja, niti nanio povrede oštećenoj S. B.Motiv za ponašanje optuženog su bile radnje svjedoka M. M., koji je 10 minuta prije predmetnog događaja napao optuženog i nanio mu povrede, tako da kada su oštećeni nakon tog događaja, naišli vozilom M. M., optuženi je smatrao da se u vozilu nalazi M.. To znači da je djelo motivisano, a krivično djelo koje se optuženom stavlja na teret je nemotivisano krivično djelo. Pri tome sud je prihvatio odbranu optuženog da je već polomio stakla na vozilu, kada je primijetio, da vozilom ne upravlja M.<br>
&nbsp;<br>
Uvidom u fotodokumentaciju Uprave Policije, PJ B. utvrđeno je da su na vozilu "Opel astra", reg. oznaka BA ... polomljeni prednje staklo na vratima vozača, zadnje bočno staklo, na desnoj strani vozila i prednja šoferšajbna, te da se na haubi vozila vide otisci stopala.<br>
&nbsp;<br>
Na osnovu zapisnika o prisustvu alkohola u organizmu Uprave Policije PJ B. od 24.08.2008 godine, na ime Č. M., utvrđeno je da je isti imao 0,37 promila alkohola u krvi.<br>
&nbsp;<br>
Sud je prihvatio prednje dokaze, obzirom da se radi o ispravama sačinjenim od strane ovlašćenih lica, snadbjevenim pečatima i podpisima.<br>
&nbsp;<br>
Na osnovu medicinske dokumentacije na ime oštećene S. M. B. i vještačenjem putem <strong>vještaka dr B. D. i dr M. M.</strong> utvrđeno, da je oštećena zadobila povrede u vidu nagnječenja lijeve podlaktice i nadlaktice, krvni podliv u predjelu lijeve podlaktice veličine 4x1 cm i oguljotinu u predjelu lumbosakalne kičme. Povrede su mogle biti nanesene udarom noge ili nekog tvrdog predmeta u predjelu povrijeđenih ekstremiteta i tijela, dejstvom tupe mehaničke sile, kao i pri padu ili udaru o tvrdu podlogu i to krvni podliv podlaktice, najvjerovatnije direktnim udarcem u lijevu podlakticu, a oguljotina kože grebanjem o tvrdi predmet. Oguljotina je zadobijena tangencionalnim dejstvom nekog mehaničkog predmeta, obzirom da nije oko oguljotine bilo krvnog podliva. Iste se kvalifikuju kao lake tjelesne povrede. Takođe je na osnovu nalaza i mišljenja vještaka M. M., datog na osnovu medicinske dokumentacije, utvrđeno da je optuženi imao nagnječne povrede glave i trupa, nagnječinu desnog koljena i desne podlaktice, hematom u desnom koljenom zglobu i oguljotinu u predjelu nosa, a da je povreda na njegovoj desnoj nozi nastala od više udaraca, jer su opisane kontuzione povrede desnog koljena i desne potkoljenice.<br>
&nbsp;<br>
Sud je prihvatio prednje dokaze, na osnovu kojih je utvrđeno, da je oštećena u predmetnom događaju zadobila laku tjelesnu povredu, kao i da je optuženi imao više povreda.<br>
&nbsp;<br>
<strong>Svjedok D. Č.</strong>, tokom krivičnog postupka, istakao je da je sa M. M., predmetnog dana njegovim vozilom marke "Honda" pošao do grada. Uz put je M. stao kolima i kazao njegovom bratu: "Šta je pijanico pjana, zašto piješ", nakon čega je on sa M. produžio u P. i kada su se vraćali, M. je stao i uzeo jedno drvo dužine 1m, prečnika oko 5 cm i kazao mu, da hoće da uplaši one ispred prodavnice. &nbsp;Naglo je zaustavio vozilo ispred prodavnice, izašao i pritrčao stolu, gdje je sjedio njegov brat-optuženi, uzeo sa stola flašu, udario optuženog u predjelu nosa, a zatim drvetom, u predjelu noge, tj. koljena. Dodao je da je tada pošao kući da kaže roditeljima i nije bio prisutan, kada se dogodio predmetni događaj. Na pretresu je istakao, da on ima vozačku dozvolu, a da svog brata, iako je&nbsp; njegovo auto bilo parkirano tu, na licu mjesta, nije prebacio do Bolnice, nego je otišao do kuće, da obavijesti roditelje i to pješke, a da je kuća inače udaljena oko 200 m, zato što se u tim momentima nije snašao, jer se sve brzo odvijalo i bio je zbunjen, a da je njegov brat inače bio čitav krvav, jaukao je i držao se za nogu i to desnu i da je tu bilo još ljudi, koji su govorili da će ga prebaciti do Bolnice.<br>
&nbsp;<br>
Sud je prihvatio iskaz ovog svjedoka, koji se izjasnio u pogledu dogadjaja koji je predhodio predmetnom dogadjaju, da je svjedok M. M. udario njegovog brata i nanio mu povrede, a u pogledu predmetnog događaja nije mogao da se izjasni.<br>
&nbsp;<br>
Na osnovu iskaza <strong>oštećene B. S.</strong>, datog u toku istrage, utvrđeno je da se dana 24.08.2008. godine, oko 19,00 časova, sa suprugom kretala vozilom&nbsp; "Opel Astra", vlasništvo njenog brata, selom B., kada im je pmv marke "Golf" crne boje prepriječio put, tako da je njen suprug bio prinuđen, da zaustavi vozilo. Prišao je optuženi, krenuo u pravcu vozača, uhvatio vrata, čupao ista, sa namjerom da ih polomi, udarao rukama i nogama vozilo, nakon čega je polomio zadnje vjetrobransko staklo sa desne strane pesnicama, popeo se na haubu i udarcima nogu pokušavao polomiti prednju šoferšajbnu, a kada nije uspio, nogom je udario nju, u predjelu leđa, u pokušaju da polomi šoferšajbnu, a ne da bi je udario i da joj je, pokušavajući da ga spriječi u tome, ostala povreda u predjelu lijeve nadlaktice. Na pretresu je pojasnila, da je optuženi pretekao njihovo vozilo i prepriječio im put, ispred jedne kafane, odnosno prodavnice, u selu B. i da je tog momenta tu bilo jako puno ljudi, da je izašao iz auta i pošao put vrata vozača i rukama je vukao vrata, koja je njen suprug već otvorio i pokušao da izađe iz auta. Rukama stisnutim u pesnice je udarao po staklu na vratima vozača više puta, a zatim je prošao iza vozila i nekoliko puta nogom udario zadnju šoferšajbnu. Misli da se radilo o desnoj nozi, zatim je prošao sa druge strane auta i pesnicama polupao zadnje staklo na vratima iza suvozača, a onda došao sa prednje strane auta, popeo se na haubu i nogama polupao prednju šoferšajbnu. Sve vrijeme molila je da to ne radi. Pojasnila je da je zadobila jedan udarac nogom u predjelu leđa, jer je stala između optuženog i auta i sprečavala ga da ga ne udara. Takođe je navela da je optuženi, nakon što je izašao iz svog auta, hodao ubrzano i mahao rukama, da je momak koji je upravljao traktorom prošao neposredno pored nje, ali da je nije zakačio. Kada je krenula sa suprugom put grada, na stepeništu od kuće se mimoišla sa bratom, koji joj je tada kazao: "Pokačio sam se sa M.", ali da tog momenta nije znala o kome se radi. Od povreda je imala samo blage modrice, koje su nastale u rvanju, jer se sa optuženim i svojim suprugom vukla, odnosno čupala da bi zaštitila auto. Optuženi je nije tukao i povrede su kod nje nastale nenamjerno. Nogom je udario nehatno, jer je udarao auto, a ona je pokušala to da spriječi. U dogadjaju je pocijepana majica u predjelu ledja, ali ne zna kako i to je primijetila tek kada je došla kući. Neposredni prije ovog dogadjaja koji je trajao 5 do 10 minuta njen brat i optuženi su imali konflikt. Njen suprug nije imao nikakvih povreda.<br>
&nbsp;<br>
Sud je iskaz oštećene prihvatio u dijelu da je optuženi zaustavio vozilo u kojem se nalazila sa suprugom, da je udarao i lomio vozilo, ona je pokušavala da ga spriječi, kao i da joj je povrede nanio nenamjerno u guranju, dok njene navode da je povredu u predjelu leđa zadobila usled udarca nogom, sud nije prihvatio, obzirom da je vještačenjem utvrđeno, da ogrebotina na leđima oštećene, nije mogla nastati usled udarca nogom, već najvjerovatnije grebanjem.<br>
&nbsp;<br>
Na osnovu iskaza <strong>oštećenog B. Z.</strong>, datog pred istražnim sudijom, utvrđeno je, da je dana 24.08.2008.godine, sa suprugom oko 19,00 časova krenuo vozilom njenog rođenog brata, M. M., iz pravca sela B., u pravcu L., te da ga je u selu B. preteklo pmv "Golf" II, bez reg. oznaka, crne boje i prepriječilo mu put. Bio je primoran, da zaustavi vozilo kojim je upravljao, a iz drugog &nbsp;vozila, izašao je njemu nepoznat momak, prišao vratima vozača i kada je on otvorio vrata i htio da pita, zašto mu je prepriječio put, isti je počeo da čupa vrata, sa namjerom da ih odvali. Dodao je da je istovremeno iz auta izašla i njegova supruga i tom momku govorila: "Milovane, nemoj da ga diraš, to nije moj brat, nego moj muž". U jednom trenutku, kada je pokušao da spriječi optuženog, isti ga je udario patikom u predjelu stomaka, ali mu tom prilikom nije nanio nikakvu povredu, nastavio je da udara nogama po kolima i polomio bočno staklo na mjestu vozača, a nakon toga i zadnje desno staklo, popeo se na haubu i udarcem nogom polomio šoferšajbnu, a kada je pokušao da polomi zadnju šoferšajbnu, udario je njegovu suprugu S. u predjelu leđa i takođe joj je nanio povredu u predjelu ruke i to u trenutku, kada ga je ona rukama sprečavala da ne lomi vozilo. Siguran je da optuženi nije imao povredu na nozi i da nije imao gips, a imao je povredu u predjelu nosa. Nakon što su optuženom saopštili da će pozvati Policiju, ušao u vozilo i otišao u nepoznatom pravcu. Na zapisniku pred Osnovnim sudom u N. S. dodao je da optuženog ne poznaje i nije mu poznato zbog čega se tako ponašao, svo vrijeme je nešto vikao, a nije psovao. Pojasnio je da je optuženi prvo pokušao da odlomi vozačeva vrata, kada ih je on otvorio, uspio je da ih zatvori, a optuženi ga je šutnuo patikama tj. nogom u predjelu stomaka, polomio bočno staklo na mjestu vozača, zadnje desno staklo, otišao s druge strane i polomio staklo na zadnjim vratima iza suvozača, a zatim se popeo na haubu i nogom slomio šoferšajbnu. Prije nego što se popeo na haubu, iz auta je izašla njegova supruga S., pa je i nju udario, a zatim se popeo na haubu i razbio šoferšajbnu. Nije prestao sa udaranjem i razbijanjem kada je shvatio da vozilom ne upravlja M. M.. Kada je optuženi prišao njegovom vozilu, vidio je da je on na mjestu vozača, a nastavio je sa razbijanjem i udaranjem. Nije ga vrijedjao, ali je vršio nasilje prema njemu. Od udarca u stomak nije imao povredu, pa nije ni išao kod doktora. Spokojstvo mu je bilo ugroženo, a ponašanje optuženog je bilo bezobzirno. Dodao je i da optuženi nije njegovu suprugu udario, već uhvatio za ruku i odgurnuo, tako da nije zadobila nikakve povrede, osim možda modrice, zbog koje su išli kod doktora, a optuženi je nije udario u ledja. Njegova supruga je dosta niža od optuženog i stala je izmedju optuženog i vozila da on vozilo ne bi udarao.&nbsp;<br>
&nbsp;<br>
Sud je prihvatio iskaz oštećenog u dijelu da je optuženi zaustavio njihovo vozilo, isto lomio, oštećenu B. S. odgurnuo od auta i da ih tom prilikom nije vrijedjao, a njegove navode da je optuženi vršio nasilje prema njemu i da je njegovo ponašanje bilo bezobzirno u odnosu na njega, sud nije mogao prihvatiti, obzirom da je ponašanje optuženog bilo usmjereno prema vozilu M. M., sa kojim je neposredno prije toga dogadjaja optuženi imao sukob, što je bio motiv za zaustavljanje vozila M., kojim je toga momenta upravljao oštećeni Z.B. i preduzimanje inkriminisanih radnji.<br>
&nbsp;<br>
Na osnovu iskaza <strong>svjedoka M. C.,</strong> utvrđeno je da je u vrijeme predmetnog dogadjaja bila ispred prodavnice i vidjela, kada je optuženi polomio prednju šoferšajbinu na vozilu "Opel astra" nogom, da se peo na auto, a da nije vidjela, kada je ostala stakla na autu lomio, te da misli da mu niko nije pomagao da se popne na auto, već je to sam uradio. Primijetila je da ramlje, kada je sišao sa auta. Nije vidjela gdje se auto optuženog nalazilo toga momenta i nije vidjela, da je optuženi oštećenu B. S.udario. Odmah nakon što je optuženi polomio stakla na autu, pojavio traktor, kojim je upravljao B. D. i taj traktor je imao neki metalni dodatak, koji je bio širine oko 1 m, koji je bio u vazduhu. Oštećena je stajala iza auta. Vidjela je kada je traktor prošao i &nbsp;zakačio oštećenu po leđima, pocijepao joj majicu i to samo na leđima, a ona nije pala, kada ju je on udario.<br>
&nbsp;<br>
Svjedok C. M. je potvrdila da je optuženi predmetnog dana polomio rukama i nogama stakla na vozilu oštećenih, što je sud prihvatio. Njen iskaz u dijelu da je oštećenu udarila kosilica na traktoru, sud nije prihvatio i mišljenja je da je svjedok u tom dijelu željela da pomogne optuženom, tvrdnjom da nije on nanio povrede oštećenoj.<br>
&nbsp;<br>
<strong>Svjedok M. R.</strong>, u svojoj izjavi je naveo da je vidio kada je Č. M. lomio auto "Opel Astra", u kojem su se nalazili oštećeni B. S. i B. Z., čuo je lomnjavu i izašao ispred kuće, da vidi šta se dešava. Vidio je da optuženi lomi stakla na ovom autu, udarajući stisnutim pesnicama, a nije vidio da se peo na auto. Hodao je oko auta i sa obje ruke udarao po staklima, a oštećena B. S. je vikala na optuženog, da ne lomi auto i pokušavala da ga spriječi, tako što ga je vukla. Traktor, koji je prolazio zakačio je oštećenu i pocijepao joj majicu, ali nije vidio, da li ju je tom prilikom posjekao.<br>
&nbsp;<br>
Sud je iskaz ovog svjedoka prihvatio u dijelu da je optuženi lomio auto kojim je upravljao oštećeni Z. B., da je oštećena S. B.vikala na optuženog i pokušavala da ga spriječi u tome. Njegov iskaz u dijelu da se optuženi nije peo na auto i da je kosilica nanijela povredu oštećenoj nije prihvatio, obzirom da je suprotno utvrđeno medicinskim vještačenjem, kojim je ustanovljeno da je ta povreda nastala grebanjem.<br>
&nbsp;<br>
<strong>Svjedok M. M.</strong>, u izjavi datoj tokom krivičnog postupka, istakao je da je sa optuženim bio u dobrim odnosima, da je predmetnog dana bio sa bratom optuženog D. i da su prošli pored prodavnice, na čijoj terasi je sjedio optuženi, čije vozilo je bilo parkirano na putu, te je usporio, a M., koji je sjedio na terasi, pljunuo je u njegovom pravcu, a zatim ga nazvao telefonom i psovao. On se vratio, zaustavio vozilo ispred prodavnice i prišao optuženom, da ga pita zašto ga je pljunuo, optuženi ga je uhvatio rukama za ramena i imao namjeru da se tuče. &nbsp;Dodao je da je otišao kući, a svoje auto marke "Opel astra" dao je sestri i zetu, da idu na L. i kasnije saznao, da je staklo na ovom autu polomio optuženi. Na pretresu je naveo, da je bio u autu marke "Honda" i da od momenta kada se vratio kući, do momenta kada je njegov zet uzeo njegovo auto, marke "Opel astra", prošlo je nekih 20-ak minuta, do pola sata. Negirao je da je flašom i kocem udario optuženog. Nije bio prisutan, kada se desio predmetni događaj, odnosno kada je Č. M., polomio stakla na njegovom autu, marke "Opel astra".<br>
&nbsp;<br>
Sud je iskaz ovog svjedoka prihvatio u dijelu da je došlo do konflikta izmedju njega i optuženog, te da je on nakon toga dao svoje vozilo " Opel Astra " sestri i zetu, a njegove navode da nije nanio povredu optuženom, sud nije prihvatio, obzirom da su negirani ostalim izvedenim dokazima.<br>
&nbsp;<br>
<strong>Svjedok B. D.</strong>, u svojoj izjavi datoj na glavnom pretresu, istakao je da je predmetnog dana pošao svojim traktorom put benzinske pumpe, kada su ga zvala braća od stričeva B. S. i kazali mu, da je prolazeći traktorom B. S. zakačio ovom kosačicom, a da on to nije vidio i nije osjetio, da je istu zakačio, te da zna samo da je istu vidio pored njenog auta, kod R. kafane. Na licu mjesta se nije zadržavao, a kada je prolazio, da bi jedno auto propustio, morao je malo da se skrajne i vjerovatno je u tom okretanju, ona zakačena, čak su mu rekli, da ju je bio i obalio od udarca.<br>
&nbsp;<br>
Iskaz svjedoka D. B., da je istom kazano, da je zakačio oštećenu kosilicom, neprihvatljivi su, obzirom da je vještačenjem putem vještaka medicinske struke utvrđeno da je povreda na leđima oštećene oguljotina, koja je najvjerovatnije nastala usled grebanja.<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da je optuženi M. Č., izvršio krivično djelo nasilničko ponašanje iz čl. 399 KZ, koje mu je stavljeno na teret optužnicom. Naime, tokom postupka, utvrđeno je da je predmetnom dogadjaju predhodio sukob izmedju optuženog i svjedoka M. M.Naime, svjedok D. Č. je u svojoj izjavi naveo da je M. M., sa kojim se nalazio u vozilu, prošao svojim vozilom, pored kafane ispred koje je sjedio optuženi, obratio se optuženom, a nakon što se ponovo vozilom vratio, prišao do optuženog i udario ga, pri čemu mu je nanio tjelesne povrede, a zatim se udaljio sa lica mjesta. Svjedok M. M. je potvrdio ove navode osim u dijelu da je nanio povrede optuženom, što sud nije mogao prihvatiti. Na osnovu iskaza oštećene S. B., koja je sestra svjedoka M. M., utvrdjeno je da je zajedno sa svojim suprugom Z. B., uzela vozilo svoga brata i krenula put grada, prošavši pri tom pored kafane ispred koje je sjedio optuženi. Optuženi je nakon toga svojim vozilom pošao za njima, prepriječio im put i zaustavio ih, a zatim udarao rukama i nogama po vozilu. Navela je da je tom prilikom zadobila povrede, a na osnovu medicinske dokumentacije i nalaza i mišljenja vještaka med. struke utvrdjeno je da je oštećena S. B. imala nagnječenje lijeve podlaktice i nadlaktice, krvni podliv u predjelu lijeve podlaktice velilčine 4 x 1 cm i oguljotinu u predjelu lumbosakalne kičme, koje povrede se kvalilfikuju kao lake tjelesne povrede. Navedene povrede su mogle nastati udarom tvrdim predmetom, dejstvom tupe mehaničke sile, a povreda u predjelu lumbosakalne kičme, mogla je nastati tangencionalnim dejstvom nekog mehaničkog predmeta, obzirom da se radi o oguljotini, kako je utvrdjeno vještačenjem. Oštećena B. S. je navela je da je optuženi udario nogom u predjelu ledja, nenamjerno, medjutim, vještačenjem je utvrdjeno da je povreda u predjelu ledja nastala grebanjem, a nije mogla nastati udarcem nogom. Ista je bila decidna u tvrdnji da joj optuženi ni jednu povredu nije nanio namjerno, već u guranju, kada je pokušavala da ga spriječi da udara vozilo. Uvidom u fotodokumentaciju&nbsp; nesumnjivo je utvrdjeno da je vozilo Opel Astra oštećeno, da su polomljeni prednje staklo na vratima vozača, zadnje bočno desno staklo i prednja šoferšajbna, a na haubi su se nalazili otisci stopala. Svjedok M. C. je potvrdila da se optuženi peo na ovo vozilo i polomio prednju šoferšajbnu. Takodje je svjedok M. R. vidio kako optuženi lomi stakla na vozilu i da oštećena pokušava da ga spriječi u tome. Nije vidio da se optuženi peo na vozilo, što sud nije prihvatio obzirom da su ovi njegovi navodi negirani prednjim dokazima. Oštećeni B. Z. je potvrdio navode oštećene S. B., da je njima vozilo optuženog prepriječilo put i da je nakon toga on vozilo kojim je upravljao, vlasništvo M. M., zaustavio, da je tada prišao optuženi, koga toga momenta nije poznavao i počeo da čupa vrata i lomi stakla na vozilu. Naveo je da je njegova supruga istom govorila da ga ne dira, da to nije njen brat, već muž. Optuženi ga nije vrijedjao, ali je vršio nasilje prema njemu, naveo je da ga je udario u stomak, ali nije posjedovao med. dokumentaciju kao dokaz ovih navoda. Optuženi je inače tom prilikom imao 0,37% promila alkohola u krvi što je utvrdjeno na osnovu zapisnika Uprave policije. Medjutim, na osnovu izloženog, obzirom da je oštećena S. B. pokušavala da spriječi optuženog da ne lomi auto i da je tom dogadjaju predhodilo to što je M. udario optuženog, sud zaključuje da optuženi ne bi zaustavio vozilo kojim je upravljao oštećeni, da se nije radilo o vozilu M. i da su radnje koje je optuženi preduzeo bile motivisane predhodnim dogadjajem. Povrede koje je zadobila oštećena, a radi se o lakoj telesnoj povredi, mogle bi biti objektivni uslov inkriminacije djela nasilničko ponašanje iz čl. 399 KZ, ali pod uslovom da su nanesene umišljajno, a iz iskaza oštećene proizilazi da su nanesene iz nehata. Krivično djelo nasilničko ponašanje iz čl. 399 KZ je nemotivisano krivično djelo, za čije izvršenje je&nbsp; potrebno da se neko lice bez ikakvog motiva grubo vrijedja ili zlostavlja, da se vrši nasilje prema njemu, izaziva tuča ili da se drskim ili bezobzirnim ponašanjem remeti javni red i mir, pri čemu je potrebno da je došlo do teškog ponižavanja gradjana. U konkretnom slučaju uzimajući u obzir cjelokupan dogadjaj, koji se desio izmedju optuženog i svjedoka M. M., gdje je svjedok tjelesno povrijedio optuženog, neposredno prije predmetnog dogadjaja, to znači da je za preduzimanje radnje od strane optuženog postojao motiv. Isti nije bez ikakvog razloga zaustavio vozilo u kojem su se nalazili oštećeni, već je to učinio sa motivom, obzirom da se radilo o vozilu vlasništvo lica koje mu je neposredno prije toga nanijelo povredu, a to je M. M.. Na takav zaključak upućuje iskaz oštećenog B. Z., koji je naveo da je njegova supruga S. B. govorila optuženom da se ne radi o njenom bratu, već o njenom suprugu, na osnovu čega je očigledno da je optuženi zaustavio vozilo vlasništvo M., jer je mislio da se u vozilu on nalazi. Optuženi je priznao da je polomio stakla na vozilo, ali je naveo da je tek tada primijetio da vozilom ne upravlja M., već neko drugo lice, što je sud cijenio u sklopu događaja kao cjeline, pa ga je u tom dijelu odbranu optuženog prihvatio. Dakle, nesumljivo je da su radnje optuženog bile usmjerene prema stvari - autu, a ne prema licima - oštećenim, a sve sa motivom. Kako je za preduzimanje inkriminisanih radnji postojao motiv, to samim tim nije dokazano da je optuženi izvršio krivično djelo nasilničko ponašanje iz čl. 399 KZ, pri čemu je sud posebno vodio računa da povrede koje je oštećena zadobila u predmetnom dogadjaju i koje&nbsp; bi bile objektivni uslov za postojanje ovog krivičnog djela su nanesene nehatno, kako je utvrdjeno na osnovu iskaza oštećene. Obzirom da izvedenim dokazima nije&nbsp; dokazano da je optuženi izvršio krivično djelo koje mu se stavlja na teret optužnicom, sud ga je na osnovu čl. 363 tač. 3 ZKP oslobodio od optužbe.&nbsp;&nbsp;<br>
&nbsp;<br>
Troškovi krivičnog postupka padaju na teret budžetskih sredstava ovoga suda, na osnovu čl. 203 st.1 ZKP. &nbsp;<br>
&nbsp;<br>
Oštećeni B. S. i B. Z., iz N. S., na osnovu člana 212 st.3 ZKP-a, radi ostvarivanja imovinsko pravnog zahtjeva za naknadu štete, upućuju se na parnicu.<br>
&nbsp;<br>
Sa izloženog odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 21.04.2011.godine.</strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA-SUDIJA,</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; Ana Kenjić-Djukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 15&nbsp; ( petnaest ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

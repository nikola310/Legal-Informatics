<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-align:center;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:12pt;}
.s3{font-family:Verdana;font-size:11pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	                                                                                          K. br. 189/2010</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p4">
<span>	Osnovni sud u Bijelom Polju, kao krivični prvostepeni sud,  sudija Svetlana Načić, uz učešće zapisničara Zorice Šćekić, rješavajući po optužnom predlogu Osnovnog državnog tužilaštva  u B.Polju, Kt.br.22/10 od 09.03.2010. godine, protiv okrivljenog Z.R., iz mjesta P., opština Bijelo Polje, nakon održanog glavnog i javnog pretresa, u prisustvu okrivljenog Z.R., a u odsustvu uredno pozvanog ODT- u B.Polju, dana 08.06.2010. godine, donio je i javno objavio</span>
</p>
<p class="p1"></p>
<p class="p3"></p>
<p class="p2">
<span class="s1">P R E S U D U </span>
</p>
<p class="p3"></p>
<p class="p4"></p>
<p class="p5">
<span>Okrivljeni </span><span class="s1">Z.R.A</span><span>, JMBG ....</span><span class="s2">, </span><span>od oca V. i majke J., rodjene  D., rodjen  ... godine u Bijelom Polju, sa prebivalištem u mjestu P., opština Bijelo Polje, penzioner, oženjen, otac četvoro djece ,lošeg imovnog stanja, osudjivan presudom Opštinskog suda Bijelo Polje K.br. 740/73 od 27.12.1974. godine za krivično djelo iz čl. 143 st.2 KZ, na kaznu zatvora u trajanju od 60 dana uslovnom osudom na godinu dana,  </span>
</p>
<p class="p4"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p4">
<span>	Što je:</span>
</p>
<p class="p4"></p>
<p class="p4">
<span>	Neutvrdjenog dana u periodu  od 08.11.2009. godine do 08.12.2009. godine, u mjestu P., opština Bijelo Polje, u svom stambenom objektu, sa električnog brojila marke "Iskra" serijskog broja 6781686, povrijedio dvije državne plombe na način što je iste prekinuo, a neutvrdjenog dana u periodu od 22.07.2007.godine do 22.08.2007.godine skinuo plombu E., koje je ovlašćeno službeno lice postavilo radi osiguranja brojila,</span>
</p>
<p class="p4">
<span>	</span>
</p>
<p class="p5">
<span>-čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika,</span>
</p>
<p class="p4"></p>
<p class="p4">
<span>	-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52,53,54 Krivičnog zakonika i čl. 199 st. 2, 202 i 364 ZKP CG,  </span><span class="s1">i z r i č e</span>
</p>
<p class="p4"></p>
<p class="p4"></p>
<p class="p2">
<span class="s1">USLOVNU OSUDU</span>
</p>
<p class="p4"></p>
<p class="p4"></p>
<p class="p4">
<span>	Kojom mu utvrdjuje kaznu zatvora u trajanju od 45 dana (četrdesetpetdana) i istovremeno određuje da se ista neće izvršiti ako u roku od jedne godine ne učini novo krivično djelo.</span>
</p>
<p class="p4"></p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00 /trideseteura/, koji iznos će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p5"></p>
<p class="p4"></p>
<p class="p4"></p>
<p class="p3">
<span class="s1">O b r a z l o ž e n j e</span>
</p>
<p class="p4"></p>
<p class="p3"></p>
<p class="p6">
<span>	</span><span class="s3">Optužnim predlogom ODT iz B. Polja Kt. br. 22/10 od 09.03.2010.  godine, optužen je Z.R.a iz Bijelog Polja, da je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore, sa činjeničnim i pravnim opisom kao u izreci presude. </span>
</p>
<p class="p4"></p>
<p class="p5">
<span>Glavni pretres je održan u prisustvu okrivljenog a u odsustvu uredno pozvanog ODT-a u Bijelom Polju, shodno čl. 453 ZKP-a. </span>
</p>
<p class="p5"></p>
<p class="p4">
<span>	Okrivljeni Z.R.a u svojoj odbrani je istakao da kada je sastavljen zapisnik o kontroli mjernog mjesta od strane električara S.M.a i N.V.a on je bio kod doktora u Tomaševu, a kod kuće se nalazila njegova supruga. Prilikom kontrole kako mu je supruga ispričala, električari su vršili kontrolu po kući utičnica i električnih uredjaja. Zatražili su od nje poslednji račun i kada je ona pošla po račun i vratila se sa istim vidjela je da nema struje da je ista isključena, pitala je električare  zašto je struja isključena a oni su joj tada odgovorili da su pokidane plombe i da je to razlog isključenja. Sastavili su zapisnik, ali je ona odbila da isti potpiše, a zapisnik je ostavljen kod supruge. Tvrdi da distributivne plombe on nije povrijedio, niti iko od njegove porodice već da su to uradili radnici E.. Prije ove kontrole nije vršena kontrola njegovog brojila, samo su svakog mjeseca dolazili električari radi popisa struje, odnosno utvrdjivanja stanja. Koliko se sjeća prije godinu dana dolazio je električar i prilikom uzimanja stanja rekao mu je  da distributivne plombe nema, o tome nije sačinio zapisnik već mu je samo saopštio šta je sa ovom distributivnom plombom i on je tada odgovorio da ne zna ni da je postojala. Kad su električari pošli od njegove kuće on je u ljutnji pokidao njihovu plombu koju su oni postavili i uključio električnu energiju. Petnaest dana poslije ovog dogadjaja dva električara su došla kod njegove kuće i rekli su da su došli da promijene brojilo i iznenadili su se i pitali ga pa vi ste uključeni na električnu mrežu, a on im je rekao da ju je on lično uključio. </span>
</p>
<p class="p4"></p>
<p class="p4">
<span>	U završnoj riječi okrivljeni Z.R.a je izjavio da se ne osjeća krivim, smatra da dvije državne plombe na električnom brojilu u njegovom domaćinstvu su povrijedili, odnosno prekinuli i skinuli radnici E. Bijelo Polje i to S.M. i N.V. i to kada je njegova supruga ušla u kuću da bi im dala račun za potrošenu električnu energiju. </span>
</p>
<p class="p4"></p>
<p class="p5">
<span>Na glavnom pretresu sud je izveo dokaze: saslušao svjedoke S.M.a i N.V.a, pročitao zapisnik o kontroli mjernog mjesta br. 01449 od 08.12.2009. godine i zapisnik o kontroli mjernog mjesta br. 23/2 od 22.08.2007. godine i izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p6"></p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi shodno čl. 360 st. 2 ZKP-a, sud je utvrdio činjenično stanje i na osnovu istog zaključio da je optuženi izvršio krivično djelo stavljeno mu na teret optužbom i da je kriv i krivično odgovoran.</span>
</p>
<p class="p4">
<span>	</span>
</p>
<p class="p4">
<span>	Činjenicu da je okrivljeni izvršio krivično djelo koje mu je stavljeno na teret sud je utvrdio kroz izvedene dokaze tokom postupka – iskaze saslušanih svjedoka S.M.a i N.V.a , sadržinu izvedenih pismenih dokaza. Naime, svjedok S.M. je istakao da su dana 08.12.2009. godine, on i kolega N.V. po nalogu vršili kontrolu mjernih mjesta u mjestu P., kojom prilikom su u domaćinstvu Z.R. konstatovali da su na električnom brojilu marke "Iskra" serijskog broja 6781686, povrijedjene dvije državne plombe na način što su iste prekinute a skinuta je i distributivna  plomba E.. Zbog čega su  on i kolega N.V. isključili potrošača na električnom brojilu sa električne mreže, i brojilo plombirali plombom BP 010155, o čemu su sačinili zapisnik o kontroli mjernog mjesta br. 01449 od 08.12.2009. godine, u kojem su pored nadjenog stanja konstatovali i to da je potrebna zamjena brojila, te da je potrošač dužan da se javi u E. Bijelo Polje. Prilikom kontrole domaćinstva Z.R. bila je prisutna njegova supruga koja je odbila da potpiše pomenuti zapisnik. Svjedok N.V. je potvrdio navode svjedoka S.M.a  i dodao da su oni u zapisniku o kontroli mjernog mjesta br. 01449 od 08.12.2009. godine, konstatovali električne aparate koji postoje u domaćinstvu Z.R., te da  prilikom kontrole u domaćinstvu Z.R. nijesu zatekli nikog u kući pa su suprugu Z.R. sačekali na terasi, kojoj su se predstavili da su kontrolori iz E. Bijelo Polje i da su došli da izvrše kontrolu mjernog mjesta. Dalje je istakao da se brojilo navedenog potrošača nalazi na terasi, da je S.M. pregledao brojilo, dok je on ušao u domaćinstvo da pregleda električne aparate koji postoje u istom, u prisustvu njegove supruge, pa je provjerio da li sva potrošnja električne energije ide preko električnog brojila i da li potrošnju električne energije registruje električno brojilo. Utvrdili su da je električna instalacija uredna, da se električna potrošnja registruje preko električnog brojila, s tim što su na električnom brojilu ustanovili da su prekinute dvije državne plombe a da distributivna plomba uopšte ne postoji. Zatim su suprugu Z.R. zamolili da donese račun o utrošenoj električnoj energiji, da bi utvrdili pretplatnički broj sa istog, od nje su zatražili i lične podatke o njoj i njenom suprugu što je gospodja odbila da da, a odbila je da potpiše i sačinjeni zapisnik. Takodje je istakao da na osnovu  čl. 28 Zakona o energetici on ima pravo i ovlašćen je  kao službeno lice E. Bijelo Polje da udje u svaki objekat radi ugradnje, nadzora, promjene ili zamjene svakog brojila, ovlašćen je da udje u svaki posjed ili objekat da bi isključio isporuku električne energije u slučajevima kada vlasnik ili stanar napravi prekršaj iz ovog zakona ili nije platio dug za električnu energiju u skladu sa svojim ugovorenim obavezama ili rokovima ili uslovima za pružanje usluga, kao i u cilju obezbedjenja, održavanja i razvoja distributivnog sistema s tim što je dužnost potrošača da obezbijedi ovlašćenim licima tj. kontrolorima pristup mjernim uredjajima ili instalacijama radi očitavanja kontrole, ugradnje ili opravke istog.</span>
</p>
<p class="p5"></p>
<p class="p5">
<span>Sud je u potpunosti prihvatio iskaze ovih svjedoka, jer se radi o licima koji su iskaze dali po osnovu neposrednog zapažanja sa lica mjesta, prilikom kontrole, a radi se o stručnim licima – elektromonterima koji su pri tom iskaze dali u jasnom i ubjedljivom izlaganju, a potvrdjeni sadržinom izvedenih pismenih dokaza tokom postupka – zapisnika o kontroli mjernog mjesta E. br. 24 od 08.12.09.godine godine, te zapisnika o  kontroli mjernog mjesta E. br.23/02 od 22.08.07.godine, iz kojih se utvrđuje da je dana 22.08.2007. godine, prilikom kontrole od strane ovlašćenih lica iz E. utvrdjeno da na električnom brojilu marke "Iskra" serijskog broja 6781686, nema distributivne plombe E., a da je prilikom kontrole dana  08.12.2009. godine, utvrdjeno da su na električnom brojilu marke "Iskra" serijskog broja 6781686,  povrijedjene dvije državne plombe i da na brojilu ne postoji distributivna plomba  a koje dokaze je sud prihvatio kao vjerodostojne jer ničim nijesu dovedeni u pitanje. </span>
</p>
<p class="p4">
<span>		</span>
</p>
<p class="p5">
<span>S toga, prihvatajući u potpunosti iskaze  svjedoka  S.M.a i N.V.a i sadržinu zapisnika o kontroli mjernog mjesta   br. 01449 od 08.12.2009. godine i br. 23/2 od 22.08.2007. godine, sud nije prihvatio navode iz odbrane okrivljenog , jer su  ti navodi u suprotnosti sa iskazima svjedoka S.M.a i N.V.a, te zapisnicima E. od 22.08.2007.godine i 08.12.2009.godine, koje je sud u potpunosti prihvatio. Naime, sud je odbranu okrivljenog cijenio kao isključivo usmjerenu na izbjegavanje sopstvene kriivice. Sud je istaknuto cijenio kao potvrdu svog stanovišta da je krivično djelo izvršio okrivljeni posebno dovodeći u vezu isto sa činjenicom da su povrijedjene  državne plombe, a skinuta je distributivna plomba i takvo stanje zatekli su radnici »E.« prilikom izvršenih kontrola a da on to sam nije prijavio nadležnim, što bi bilo sasvim logično za slučaj da je plombe povrijedilo odnosno skinulo neko drugo lice odnosno po ocjeni suda okrivljeni bi podnio krivičnu prijavu protiv navedenih svjedoka -radnika E. za slučaj da su navodno oni skinuli odnosno povrijedili ove plombe kako je on to u svojoj odbrani naveo. S toga, imajući u vidu sve prethodno istaknuto, sud je kao jedini mogući logičan zaključak iz istog prihvatio da je okrivljeni -vlasnik kuće u kojoj se nalazi predmetno brojilo izvršilac ovog krivičnog djela.</span>
</p>
<p class="p4"></p>
<p class="p5">
<span>Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju- plombe na električnom brojilu, koje je okrivljeni prekinuo, pri tom distributivnu plombu je skinuo a iste su kao službeni znaci stajali na brojilu, radi osiguranja brojila, pa se konkretno radi o radnji povređivanja službenog znaka,  te je na taj način okrivljeni ostvario obilježja krivičnog djela u pitanju.</span>
</p>
<p class="p4"></p>
<p class="p5">
<span>Prekidajući dvije državne plombe i skidajući distributivnu plombu na električnom brojilu u svom stambenom objektu okrivljeni je izvršio krivično djelo stavljeno mu  na teret, a kako je bio svjestan da ova radnja – povreda službenog pečata, predstavlja krivično djelo, jer se ista ne može izvršiti   bez odobrenja, a isto je htio,  to  je samim tim  krivično djelo izvršio s umišljajem. </span>
</p>
<p class="p5"></p>
<p class="p5">
<span>Iz izvedenih dokaza u toku postupka –zapisnika o kontroli mjernog mjesta E. B.Polje br. 23/2 od 22.08.2007. godine, sud je utvrdio drugačije činjenično stanje od činjeničnog stanja predstavljenog dispozitivom optužnog predloga u odnosu na period kada je sa predmetnog brojila skinuta plomba E. i isto je sadržano u izreci presude.</span>
</p>
<p class="p5"></p>
<p class="p5">
<span>Odlučujući u pogledu vrste krivične sankcije, sud je razmotrio okolnosti od uticaja na odmjeravanje iste, te shodno čl. 42 KZ, na strani okrivljenog našao olakšavajuće okolnosti - da se radi o licu starije  dobi, porodičnom čovjeku ocu četvoro  djece,  lošeg imovnog stanja,  dok je kao otežavajuće okolnosti cijenio raniju osudjivanost, stim što je imao u vidu  da se radi o krivičnom djelu koje nije srodno sa predmetnim krivičnim djelom kao i da je od vremena zadnje osude protekao znatan vremenski period od dvadeset pet godina. Imajući u vidu sve olakšavajuće i otežavajuće okolnosti sud je mišljenja da su se stekli uslovi za izricanje uslovne osude kojom je okrivljenom utvrdio kaznu zatvora u trajanju od 45 dana  (četrdesetpetdana) i istovremeno odredio da se ista neće izvršiti ukoliko u roku od  godine dana ne učini novo krivično djelo. Sud je okrivljenom izrekao uslovnu osudu shodno čl.52,53,54 Krivičnog zakonika, pa je mišljenja da će se samom prijetnjom dovoljno uticati  na okrivljenog da ubuduće ne vrši krivična djela, te bi se na taj način ostvarila svrha kažnjavanja iz čl. 32 Krivičnog zakonika. Okrivljenom  je ukazano na značaj uslovne osude i mogućnost njenog opoziva. </span>
</p>
<p class="p4">
<span> 	</span>
</p>
<p class="p5">
<span>Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljenog. </span>
</p>
<p class="p4"></p>
<p class="p5">
<span>Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p3">
<span>Dana 08.06 2010. godine </span>
</p>
<p class="p4"></p>
<p class="p4">
<span>ZAPISNIČAR,								S U D I J A,</span>
</p>
<p class="p4">
<span>Zorica Šćekić,s.r.				                                Svetlana Načić,s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>										   S u d i j a</span>
</p>
<p class="p7"></p>
<p class="p6"></p>
<p class="p8"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-indent:0.375in;text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 719/09</span>
</p>
<p class="p2"></p>
<p class="p3"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p2"></p>
<p class="p2">
<span>Osnovni sud u Bijelom Polju, kao prvostepeni krivični i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih P.S., R.D.a i M.N.svi iz Bijelog Polja,  zbog krivičnog djela lake tjelesne povrede iz čl. 152. st. 1. Krivičnog Zakonika CG, postupajući po privatnoj tužbi privatnih tužilaca D.R.a i D.R.,obojica iz Bijelog Polja, od 29.09.2009.godine, nakon održanog usmenog, glavnog i javnog pretresa, u prisustvu privatnog  tužioca D.R.a, okrivljenih P.S., R.D.a i M.N.i njihovog branioca K.Č.a adv. iz Bijelog Polja, a u odsustvu uredno obaviještenog privatnog tužioca D.R., donio je i javno objavio dana  12.10.2010. godine,</span>
</p>
<p class="p2"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p4">
<span class="s1">Okrivljeni P.S.A</span><span>, od oca M. i majke D. rodjene R., rodjen ....godine u Bijelom Polju, živi u mjestu rodjenja - O., Srbin, državljanin Crne gore, pismen,  završio Srednju školu, zaposlen - preduzetnik ugostiteljstva, neoženjen, vojsku služio 1998.godine u Kumboru, vodi se u VE u B.Polje, srednjeg imovnog stanja, osudjivan.</span>
</p>
<p class="p4"></p>
<p class="p4">
<span class="s1">Okrivljeni R.D.O,  </span><span>od oca M. i majke S. rodjene K.rodjen ...godine u B.Polje, živi u mjestu rodjenja Ul. V.LJ. - P., Crnogorac, državljanin Crne Gore, pismen, završio Srednju Školu, zaposlen kao pripravnik, neoženjen, nije služio vojni rok, lošeg imovnog stanja, osudjivan. </span>
</p>
<p class="p4"></p>
<p class="p4">
<span class="s1">Okrivljeni M.N.A, </span><span> od oca M. i majke S. rodjene  F., rodjen ....godine u Bijelom Polju, živi u mjestu rodjenja M., Crnogorac, državljanin Crne Gore, pismen, završio Srednju Školu, zaposlen, neoženjen, vojsku služio , lošeg imovnog stanja, ne osudjivan.</span>
</p>
<p class="p4"></p>
<p class="p3"></p>
<p class="p5">
<span class="s1">K r i v i   s u </span>
</p>
<p class="p2">
<span class="s1">Što  su :</span>
</p>
<p class="p2"></p>
<p class="p2">
<span>-  dana 10.08.2009.godine oko 17 h, u Ulici Nedeljka Merdovića u Bijelom Polju, nakon kraće rasprave sa privatnim tužiocima D.R.om i D.R., iste izudarali stisnutim pesnicama u predjelu glave, kojom prilikom su im nanijeli lake tjelesne povrede i to: D.R.u izraženu u vidu nagnječno-razderne rane u gornjoj i donjoj usni sa unutrašnje strane dužine oko 0,5 cm, a takodje vidljiv otok nosa. A D.R.i u vidu otoka i crvenila kože desne polovine lica, kao i otok u predjelu nosa, a takodje posjekotinu sluzokože u predjelu gornje vilice ( bez bližeg opisa), </span>
</p>
<p class="p2">
<span> </span>
</p>
<p class="p2">
<span>- čime su kao saizvršioci  izvršili krivično djelo lake tjelesne povrede iz čl. 152. st. 1. Krivičnog Zakonika Crne Gore. </span>
</p>
<p class="p1"></p>
<p class="p4">
<span>- pa ih sud primjenom citiranih  zakonskih propisa i čl. 2,4,5,13,15,23, 32,39, 42.  KZ CG, te čl. 199,202,212  i 364. ZKP-a,</span>
</p>
<p class="p4"></p>
<p class="p1"></p>
<p class="p3">
<span class="s1">O S U DJ U J E</span>
</p>
<p class="p3">
<span class="s1"> </span>
</p>
<p class="p3"></p>
<p class="p4">
<span class="s1">I to okrivljenog P.S.u,</span><span> na novčanu kaznu u iznosu od 1.000,00 € ( hiljadu eura), </span><span class="s1">a okrivljene R.D.a i M.N.u,</span><span> na novčanu kaznu u iznosu od po 600,00€ ( šest stotina eura), koje kazne su dužni platiti u roku od 3. mjeseca, po pravosnažnosti presude, a ako osudjeni ne plate novčane kazne u odredjenom roku, sud će novčanu kaznu zamijeniti kaznom zatvora, tako što će se za svakih započetih 25,00 € ( dvadesetpet  eura), odrediti jedan dan zatvora, a ako osudjeni isplate samo dio novčane kazne, ostatak će se srazmjerno pretvoriti u zatvor, a ukoliko osudjeni isplate ostatak novčane kazne, izvršenje zatvora će se obustaviti.</span>
</p>
<p class="p1"></p>
<p class="p4">
<span>Obavezuju se okrivljeni da plate ovom sudu na ime paušala iznose od po 50,00 € /pedeset eura/, kao i na ime troškova krivičnog postupka solidarno, iznos od 124,00 € ( stodvadeset četiri eura), kao i privatnim tužiocima u iznosu od 117,65  € ( stosedamnaest eura i šezdeset pet centi ), a sve u roku od 15. dana po pravosnažnosti presude. Dok drugih troškova krivičnog postupka nije bilo. </span>
</p>
<p class="p1"></p>
<p class="p2">
<span>Privatni tužioci D.R. i D.R.a, radi ostvarivanja imovinsko pravnog zahtjeva upućuju se na parnicu.</span>
</p>
<p class="p2"></p>
<p class="p2"></p>
<p class="p5">
<span class="s1">O b r a z l o ž e nj e</span>
</p>
<p class="p5"></p>
<p class="p5"></p>
<p class="p2">
<span>Privatni tužioci D.R. i D.R.a obojica iz Bijelog Polja, privatnom tužbom od 29.09. 2009. godine, optužili su P.S.u, R.D.a i M.N.u, svi iz Bijelog Polja,  zbog krivičnog djela laka tjelesna povreda iz čl. 152.  st. 1.  Krivičnog Zakonika CG.</span>
</p>
<p class="p1"></p>
<p class="p4">
<span>Glavni pretres je održan u odsustvu uredno obaviještenog privatnog tužioca D.R., shodno čl. 453. ZKP-a. </span>
</p>
<p class="p4"></p>
<p class="p4">
<span>Privatni tužilac D.R. koji je ujedno punomoćnik privatnog tužioca D.R., u pisanoj formi je dostavio završnu riječ, u kojoj je izmedju ostalog naveo, da je krivično djelo koje je okrivljenima stavljeno na teret tokom postupka dokazano, zbog čega traži od suda da iste oglasi krivim za izvršeno krivično djelo i naknadi im troškove postupka. </span>
</p>
<p class="p4"></p>
<p class="p4">
<span>Okrivljeni P.S.a u svojoj odbrani tokom postupka je naveo, da  D.R.a i R.icu poznaje kroz njihovog brata R.a, koji nije trenutno u Bijelom Polju, a R.D.a i M.N.u dobro poznaje i sa R.D.om se i druži. Sjeća se da je bilo nekih problema izmedju R.D.a i brata privatnih tužilaca D.a R.a, od ranije,  i on je na sebe preuzeo ulogu da izgladi te odnose izmedju D.a i R.D.a i telefonom se čuo sa jednim od D.a, i isti su mu rekli da oni nemaju ništa protiv R.D.a i da nema problema da se sretnu i da se izmire. On se tog dana dogovorio da se sretne sa D.ama, koji su izvjesno vrijeme radili na objektu koji se nalazi u O.u vlasništvo Durovića i tog dana oko 17 h, sreo se sa D.R.om, R.icom i sa J.V.više zgrade Uprave Policije - PJ B.Polje. Tu su razgovarali, a naknadno je došao R.D.o sa svojim kolima i sa njim je bio M.N.a. Zna da je tada R.D.o pozdravio se sa J.V.a D.e nijesu htjeli da se pozdrave sa njim. Tada je R.D.o razgovarao sa J.V.vezano za neki njihov konflikt od ranije i tada mu se J.V.a izvinuo više puta. I dok R.D.o i J.V.a razgovaraju, D.R. i R.ica pokušavaju da se umiješaju govoreći J. u smislu ''šta mu se izvinjavaš, jeli te strah od njega'', i tada je D. rekao da on ima razgovor sa J. a ne sa njima, a on je tada njih upozoravao jer su se bili dogovorili, da se izmire, jer su bili obećali, a zna da mu je D. rekao da neće da pravi nikakav problem, već samo da priča sa njima. U medjuvremenu je R.D.o završio razgovor sa J.V.i tada su se D.e počele miješati govoreći D. ''šta si ti imao sa našim bratom'', a D. im je odgovorio da je sa njim to sve završio i da medju njima nema problema. A od strane D.a je bilo pogrdnih riječi prema R.D.u i raznih prepucavanja u smislu ''da je R.D.o napadao njihovog brata i ostao si nama dužan zato što si nam brata napadao'', a D. je i dalje govorio da je to sve završeno i da je on sa R.em dobar. Zna da je jedan od njih a nezna koji rekao D.,  ''kada ti prodješ ulicom mi pljujemo na tebe'' govoreći mu riječi ''hoćeš li da se bijemo, i ako hoćeš idemo u krug policije i tamo da se bijemo jer nas nije strah od policije'' i tada je zvao policiju jedan od njih, i zna da je jedan policajac stajao na stepeništu zgrade koja je udaljena od tog mjesta oko 50 m, vazdušne linije. On se nakon tih njihovih riječi povukao D.R.a i R.icu, oni su bili agresivni a J. je to posmatrao sa strane i oni su se tu pogurali, počupetali i kako kako je on jednog od njih vukao, oklizali su se i pali su na neki šoder, i poslije toga je stigla policija sa svojim autom i isti su poveli D.R.a, R.icu i J.a u zgradu policije. Pored njih su stajali R.D.o i M.N.a koji nijesu ništa preduzimali a nije ništa reagovao ni J.V.a.Zna da su On,  M.N.a, R.D.o i jedan policajac pješke otišli u Policiju gdje su dali izjave.  Ističe i to da je jedan od braće D.a u tom razgovoru i u tom trzanju skidao majicu i govorio ''idemo u krug policije da se bijemo tamo jer nas nije strah od policije'', što su govorili glasno i mogao je čuti policajac koji je bio prisutan a takodje i J.V.a, zna da su tu bili još dvojica momaka i to jedan K.S. koji živi u O.u i još jedno lice kojem nezna ime a preziva se H..  </span>
</p>
<p class="p4"></p>
<p class="p4">
<span>Okrivljeni R.D.o u svojoj odbrani tokom postupka je naveo, da D.R.a i R.icu poznaje a mnogo više poznaje njihovog brata R.a, koji trenutno nije tu već u Inostranstvu, a takodje poznaje P.S.u i M.N.u sa kojima se druži. Sjeća se da prije ovog dogadjaja imao je jedan susret sa J.V.ispred kafe bara Siti, jer je radio kao obezbjedjenje u tom kafeu sa M.N.om. Poslije toga njega je P.S.a zvao telefonom govoreći mu da se vidio sa J.V.i da bi dobro bilo da se izmire da se to izgladi te ga je toga dana pozvao  i rekao mu '' dodji evo mi smo ispod O.a, ispred zgrade Uprave Policije'', a to mjesto gdje su bili udaljeno je oko 50, m od Uprave Policije, i on je sa N.om došao i kada je stigao D.R. i R.ica i J.V.a su bili u kolima sa P.S.om, i oni su izašli iz auta kada su oni stigli i on se pozdravio sa V.om a D.e nijesu htjeli da pruže ruku njemu i on je njima tada rekao ''ja se izvinjavam momci'', a V.i je  rekao ''dobro uredu je'' i bacio sam mu ruku. Tada su D.e i jedan i drugi govorili '' šta imaš da mu se izvinjavaš'', jer se njemu V.a izvinuo i rekao ''da je bio pijan tu veče kada je polomio flašu ispred lokala Siti''. Zna da je tada D.R., uputio riječi ''šta on ima tebe da se izvinjava'' misleći na J.V.u, i tada mu upućuje riječi ''ti si pizda'' i još neke uvrede, i tada je on rekao R.u ''ko će tebe da dozvoli da me ti pljuješ i da me vrijedjaš'' i tada R.ica njemu govori '' kada prolaziš sa djevojkom kroz grad mi te pljujemo ti ne smiješ da se okreneš'', a P.S.a stoji sa strane i pokušava da smri situaciju i isti tada njega kune u porodicu da se smiri, a J.V.a bježi iza njega, a M.N.a je stajao u blizini. Tada je on rekao D.ama, ''momci ako imate nešto protiv ja sam svaki dan na stadion jer treniram atletiku, dodjite tamo, a ja sam danas sa V.om da nešto popričam a sa vama nemam ništa'', a njemu tada R. govori ''šta ti imaš na stadion, ako hoćeš ajde u krugu policije da se potučemo'' . On je istom rekao ''da neću da se bijemo ovdje, već ako nešto imate znate gdje se nalazim'', i tada je R. rekao ''mene nije strah ni od boga ni od policije'' i okrenuo se put zgrade policije gdje je stajao jedan dežurni policajac i obraćao se istom u smislu da dodje i njemu je govorio ''vidi da me nije strah od policije'' i kreće da nasrće na njega i tada P.S.a smiruje situaciju, stoji izmedju njih a tada policija dotrčava do njih i tada u tom guranju D.e pljuju njega a P. i M. pokušavaju da ih maknu od njega  jer su oni tada nasrnuli na njega i pljuvali su ga. Njega je jedan momak tada držao kojeg poznaje P.S.a i isti može posvjedočiti kako je bilo. U toj situaciji P.S.a i D.e  u tom guranju padaju pored jednog auta na tlo - gdje je poluasfalt a polumakadamski put, i tada policija dolazi i braću D.a odvode autom do zgrade Policije, a oni trojica sa ostalim policajcima i J.V.a je bio sa njima i idu pješke u Policiju gdje su dali izjave. Zna da su u autu policije D.e poskidali majice i R. je pocijepao svoju majicu i govorio je riječi u smislu ''sačekuša i sl.''  Ističe, da je tada neko od policajaca pretresao njegovo auto. Posebno je istakao, da sa D.R.om i R.icom nikada nije imao nikakav konflikt vezano za tuču ili bilo šta drugo. Predložio je  da se pozove J.V.a i sasluša u svojstvu svjedoka.</span>
</p>
<p class="p4"></p>
<p class="p4">
<span>Okrivljeni M.N.a u svojoj odbrani tokom postupka je naveo,  da se sjeća da ga je kritičnog dana pozvao R.D.o da podju da vide jedan objekat koji P.S.a radi tj. da vide plan kuće, i oni su pošli. A u medjuvremenu D. se čuo sa P.S.om koji mu je telefonom rekao da se vidio sa J.V.koji radi sa njim na jednom objektu u O.u, da bi se izmirili a vezano za konflikt koji su imali On i D. ispred Kafe bara ''Siti'', a vezano za situaciju kada je V.a slomio jednu flašu a On i D. rade kao obezbjedjenje u istom kafe baru. Tada su On i D. pošli kolima i došli do blizu zgrade Policije - PJ B.Polje gdje su zatekli P.S.u, D.R.u i R.a i J.V.u. Tada se R.D.o pozdravio sa J.V.a D.R. i R.ica istom nijesu htjeli da pruže ruku. Tada je R.D.o razgovarao sa J.V.vezano za taj slučaj i rekao  da nema problema, u redu je. U tom razgovoru su D.R. i R.ica rekli V.i ''šta imaš da se izvinjavaš  i ko je on da ti brani da ulaziš u Siti'' i još raznih prosvki koje se ne mogu sjetiti i znam da su tada D.e rekli ''mi njega pljunemo kada on prodje sa djevojkom kroz grad'', a D. im je rekao ''nemojte da se miješate ja sa vama nemam ništa ja razgovaram sa V.om''. On je tada pokušavao da smiri situaciju a D.e su pokušavale da nasrnu na R.D.a, izazivali su da se bije sa njima a on im je rekao ''ja neću da se bijem ispred Policije, ajmo na livadu,  iako imaju nešto protiv da se potučemo''. Tada je neko od D.a u pravcu Policije govorio ''nas nije strah, mi možemo i u krugu Policije da se potučemo''. Zna da se jedan od njih okrenuo i pljunuo je D. i zna da je tada došlo do guranja izmedju P.S. i jednog od D.a i zna da su tada u tom guranju jedan od D.a i P.S.a pali na zemlju gdje je bio neki šoder, i u tome dolazi policija i to više policajaca pješke a jedan policajac je dovezao auto i u auto su ušli D.e i J. a oni su otišli pješke sa policajcima u Upravu Policije i dali su izjave.  Napomenuo je da tom prilikom nije imao nikakav kontakt sa nijednim od D.a niti je njega ko udario. Zna da tom prilikom ni J.V.a se nije miješao i isti se nalazio malo po strani iza njega.  Posebno je istakao, da nakon ovog kritičnog dogadjaja 20-tak dana sreo se sa D.R.om i R.icom i tada su mu obojica rekli da imaju papire i da su oštećeni i da ih je neko udario ali ne znaju ko ih je udario tom prilikom. Ne sjeća se da je kritičnom prilikom bilo drugih lica osim policije.</span>
</p>
<p class="p4"></p>
<p class="p4">
<span>Branilac optuženih u završnoj riječi je izjavio, da u odnosu na završnu riječ privatnog tužioca da sud nije izveo predložene dokaze tj. saslušao svjedoka P.R.a, sud je dao jasno obrazloženje da ovaj svjedok nije bio prisutan na licu mjesta, te da je kao rodjak privatnih tužilaca prisustvovao svakom glavnom pretresu. Na osnovu izvedenih dokaza može se jedino zaključiti da su privatni tužioci zadobili lake tjelesne povrede, ali apsolutno nije utvrdjeno kako su zadobili navedene povrede, na koji način i eventualno od kog optuženog. Ako apstrahujemo iskaze i tužilaca i okrivljenih i oslonimo se isključivo na ocjenu svjedočenja svih saslušanih svjedoka, a posebno svjedoka J.V.e, može se pouzdano utvrditi da niko od okrivljenih nije nanio povrede privatnim tužiocima, već da su oni bili tom prilikom ratoborni i to prije svega u odnosu na ovog svjedoka, te da je do povredjivanja došlo prilikom pada na zemlju.  I ostali svjedoci govorili su identično kao i ovaj svjedok, s tim što je svjedok K. naglasio da nije bilo udaranja, da je bio u neposrednoj blizini a posebno je istakao da je M. bio udaljen oko 2 m, što jasno govori da nije ni mogao da nanese povrede odnosno zada udarac ili udarce. S toga je predložio da sud okrivljene usled nedostatka dokaza oslobodi od privatne tužbe privatnih tužilaca. Tražio je troškove postupka po AT-eu za 3. okrivljena.</span>
</p>
<p class="p4"></p>
<p class="p4">
<span>Okrivljeni P.S.a u završnoj riječi je izjavio, da prihvata završnu riječ svog branioca u podpunosti.</span>
</p>
<p class="p4"></p>
<p class="p4">
<span>Okrivljeni R.D.o u završnoj riječi je izjavio, da u podpunosti prihvata završnu riječ svog branioca.</span>
</p>
<p class="p4"></p>
<p class="p4">
<span>Okrivljeni M.N.a u završnoj riječi je izjavio, da u podpunosti prihvata završnu riječ svog branioca.</span>
</p>
<p class="p4">
<span> </span>
</p>
<p class="p4">
<span>Sud je radi utvrdjivanja odlučnih činjenica i krivice okrivljenih  u dokaznom postupku u svojstvu svjedoka saslušao privatne tužioca D.R.a i D.R.u, saslušao svjedoke K.S.a, J.V.u, L.V.a i M.D.a, saslušao vještake medicinske struke dr. S.M.a i dr. K.G., na saglasni predlog stranaka izvršio uvid u medicinsku dokumentaciju na ime privatnih tužilaca, izvršio uvid u rješenje Područnog organa za prekršaje B.Polje PP.br. 156/09 od 22.10.2009.godine, izvršio uvid u punomoćje od 16.07.2010.godine, izvršio uvid u izvod iz KE na ime okrivljenog P.S., izdat od strane Uprave Policije PJ B.Polje br. 2156 od 29.09.2010.godine, izvršio uvid u izvod iz KE na ime R.D.a, izdat od strane Uprave Policije PJ B.Polje br. 2157 od 29.09.2010.godine i izvršio uvid u izvod iz KE na ime M.N.e, izdat od strane Uprave Policije PJ B.Polje br. 2155 od 29.09.2010.godine.</span>
</p>
<p class="p4"></p>
<p class="p4">
<span>Privatni tužilac D.R.,  koji je saslušan u svojstvu svjedoka je naveo, da ostaje u svemu pri podnijetoj privatnoj tužbi od 29.09.2009.godine i dodaje, da je on dana 10.08. 2009.godine radio na gradilištu u O.u zajedno sa bratom R.icom i J.V.om. Pošto toga dana nije bilo posla poslovodja ih je pustio da ranije idu kući. On i brat su imali obaveze na imanju, a sa njima je išao i J.V.a, a istog su oni preporučili i koji se po njihovoj proporuci zaposlio sa njima na gradilištu u O.u. V.a je svakog dana dolazio kod njihove kuće a davali su mu biciklo sa kojim bi on išao njegovoj kući. Nekoliko dana ranije ispred gradilišta vidjeli su R.a i P.a koji su došli sa kolima i požalio mu se J. da hoće da ga biju. Toga dana su se  vraćali sa posla,  On,  njegov brat R.ica i J.V.a, pa je P.S.a pozvao telefonom njegovog brata R.icu i kazao da bi se  čuo sa J.V.om. Dogovorili su se da ih čekaju nedaleko od zgrade Policije i kada su oni stigli, u parkirano vozilo ih je čekao P.S.a i oni su došli kod zgrade Policije. U medjuvremenu autom su stigli D. R. i M.N.a i tu su se parkirali, pa su oni izašli iz kola i D. se pozdravio sa S. P.em a zatim sa J.V.om, i  njima je pružao ruku a oni se nijesu rukovali sa njim,  i stali su po strani On i njegov brat i P.S.a, a oni su se sa V.om nešto raspravljali. U jednom momentu R. se obratio njima i rekao ''da je našem bratu uperavao pištolj u glavu i da je on bježao i da smo mi pičkice kao i on'', a on nezna razlog toga. Opomenuli su ga zbog takvog ponašanja i on je nastavio i dalje da ih vrijedja i pozvao ih je na tuču na Stadion, oni su odbili da se ne biju a on je rekao ''da ne može da se bije ispred Policije jer ima uslovnu kaznu''. Tada je pesnicom P.S.a udario njegovog brata R.icu u glavu a nezna razlog, pa je on krenuo ka bratu da mu pomogne a njega  u tom momentu udaraju R.D.o i M.N.a po glavi sa ledja, a  P.S.a ga udara sa prednje strane u predjelu glave - usana i nosa.  Tada je njegov brat pozvao policiju i policija je krenula da interveniše, a oni su krenuli da idu - bježe uz O. ka kući R.R., i zna da su policajci, njega, brata i V.u ubacili u auto, a drugi policajci su ostale poveli pješke u Policiju. Napominje da je J.V.a bio na licu mjesta ali nije učestvovao u kritičnom dogadjaju. Zna da momke koje pominju P. i R.,  nalazili su se dalje od tog mjesta jedno 15-tak metara i isti nijesu ništa reagovali. Tažio je da se sasluša J.V.a koji je bio prisutan svo vrijeme. Oni su dali izjave u policiju. Na pitanje okrivljenog R.D.a da li je V.a J. tražio da se vidi da njim da mu se izvine za raniji dogadjaj, odgovorio je nije tražio. Dalje na pitanje jeli vidio da ga udaramo ja i M.N.a, odgovorio je,  jeste. Dalje na pitanje dali ih je policija privela u maricu njega i njegovog brata, odgovorio je,  jeste uvela ih je policija u auto i povela u policiju. Dalje na pitanje privatni tužilac je kazao, okrivljeni R.D.o je rekao da ne želi da se bije ispred SUP-a, već na Stadion. Na pitanje okrivljenog P.S.e koji je razlog da udari braću D.a, odgovorio  je nezna razlog. Dalje na pitanje kako smo mi bježali uz O., tj. ko je bježao uz O., odgovorio je, zna da su svi trojica bježali - trčali uz O.. </span>
</p>
<p class="p4"></p>
<p class="p4">
<span>Privatni tužilac D.R.a,  koji je saslušan u svojstvu svjedoka je naveo, da u svemu ostaje pri podnijetoj privatnoj tužbi od 29.09.2009.godine i ističe,  da su kritičnog dana radili na gradilištu u O.u On i njegov brat R. i J.V.a. Pošto tog dana nije bilo posla, poslovodja ih je pustio da podju ranije da bi radili na imanju, jer oni svakodnevno idu na njihovo  imanje.Oko 16,40 h, pozvao ga je kolega Miloš koji radi zajedno sa njima na gradilištu i kazao mu je da treba da pozove Sašu P.a. Pošto je on mislio da se radi o nekom poslu kao i obično on je istog pozvao, on mu je tada rekao da traži J.V.u da bi trebao da se vidi sa njime da porazgovara sa R.D.om i M.N.om. On je tada J. dao broj telefona i oni su razgovarali i dogovorili se da se nadju kod česme koja se nalazi kod Uprave Policije B.Polje. Tu su došli on i brat R. i J.V.a i tu ih je P.S.a sačekao i tu su sjeli u auto S. P.a i sačekali dok nijesu došli R.D.o i M.N.a. Kada su oni došli D. se pozdravio sa S. i J.V.om, a htio je da se pozdravi i sanjim i bratom ali su oni odbili. Tada je D. R. rekao da treba da se raspravi sa J.V.a da oni sačekaju, i da sa njima isto treba nešto da raspravi. Tada su oni rekli D. da nema potrebe sa njima ništa da raspravlja i da razgovara. U jednom trenutku R.D.o je pozivao njegovog brata R.a da se biju na Stadion, govoreći da ne može ispred policije jer je uslovno kažnjen. I u toj raspravi P.S.a je stajao iza njegovih ledja i odjednom je stisnutom šakom udario njega u predjelu lica sa desne strane, a nenadajući se udarcu on je od toga udarca posrnuo, a tada je prišao njegov brat R. i pomogao mu da ustane. Kada se okrenuo put P.a, i pitao ga zašto ga je udario, on je tada udario i njegovog brata R.a u predjelu lica isto stisnutom pesnicom. Tada su se umiješali M. i R. i zajedno su udarali njegovog brata R.a u predjelu glave i tijela stisnutim pesnicama. On se tada okrenuo put zgrade policije i vidio da stoji jedan policajac na stepeništu i pozvao je policiju jače, a tada je policija ušla u njihovo auto - kombi, krenuo je put njih i uključili su sirenu na tom autu, a u tom trenutku M.N.a, P.S.a i R.D.o su počeli da bježe uz O. putem.  Kada je došla policija isti su se vratili i policija u tom trenutku iako su on i njegov brat bili povrijedjeni i pljuvali krv, policija je njih  ubacila u kombi i odvezla put zgrade policije, a oni su zajedno sa policajcima došli u zgradu policije i ispektor M. im je rekao da podju u Bolnicu iz razloga što su imali vidne povrede.Na pitanje branioca okrivljenog jeli oštećeni zadobio još koji udarac, odgovorio je, on je zadobio samo jedan udarac od P.S. u desnu stranu lica.Na pitanje okrivljenog R.D.a koji je razlog da je rekao da će da se obračuna sa braćom D.a, odgovorio je razlog je zato što je prije 2 - 3 godine imao svadju sa njihovim bratom R.em koji ne živi ovdje. Dalje na pitanje dali ga je S. iznenada udario, odgovorio je ne može se izjasniti. Na pitanje okrivljenog M.N.odkud zna da ga je S. udario sa ledja, odgovorio je, zna zato što su D. i N.a nasrtali na njega i njegovog  brata a P.S.a je stajao iza njihovih  ledja. Na pitanje okrivljenog P.S. kako zna da ga je on udario, odgovorio je, razlog zna najbolje S. zbog čega ga je udario, a da je on njega udario on bi znao razlog zbog čega bi ga udario. </span>
</p>
<p class="p4"></p>
<p class="p4">
<span>Saslušani svjedok K.S. u bitnom je istakao, da se sjeća da je kritičnom prilikom došao iz grada i više zgrade Uprave Policije vidio je lica R.D.a, M.N.u, P.S.u i braću D.R.a i R.icu i J.V.u, i tu su se nešto raspravljali. On se tu zaustavio. Vidio je da je jedan od D.a pljunuo u facu R.D.a, a S. je tom prilikom držao D.e i to raširenih ruku i kako su se gurali vidio je da su P.S.a i jedan od braće D.a pali na put - šoder, dok su i ostala lica bila tu. U tom momentu je došla policija i D.e su ušli u auto policije a ovi ostali su otišli sa drugim policajcima put zgrade policije, a on je tada produžio svojim autom kući. Na pitanje privatnog tužioca D.R., kako je S. držao njega i brata raširenih ruku, odgovorio je, zna da je tada S. bio raširenih ruku. Zatim privatni tužilac izjavi da je svjedok kasnije došao i na tom mjestu se zadržao dok oni  nijesu dali izjave u policiju.  </span>
</p>
<p class="p4"></p>
<p class="p4">
<span>Saslušani svjedok J.V.a u bitnom je istakao, da jedno nedelju dana prije ovog incidenta koji se desio izmedju R.D.a, M.N.e, P.S. i braće D.a, on je prolazio ispred lokala Siti i bio je u pripitom stanju, i imao je sa R.D.om jedan razgovor - raspravu u vezi toga što je u lokalu slomio flašu i on je tada otišao, a D. zna preko sporta i obezbedjenja sa braćom D.a se družio i radio je kritičnom prilikom sa njima na O.u. I toga dana sa mobilnog telefona - braće D.a pozvao je P.S.u vezano da bi se izvinuo R.D.u za incident koji se desio vikend prije ispred kafića Siti i S. mu je rekao da može jer R.D.o treba da dodje kod njega da mu vidi neki plan kuće. Toga dana  on je sa D.R.om i R.icom pošao sa gradilišta iz O.a i došli su kod česme ispred zgrade Policije i tu su se našli sa P.S.om. Uz put je govorio braći D.a da oni ne odlaze sanjim da bi razgovarali sa R.D.om, a oni su mu rekli '' šta ko je D., mi njega pljujemo kad naidje sa djevojkom i sl''. Kada su došli ispred zgrade Policije sjeli su u auto P.S. iako je prije toga upozoravao da isti ne ulaze i da nema razloga za to. Tada je došao R.D.o sa M.N.om i oni su izašli iz auta i tada se R. pozdravio sanjim i sa S., a D.ama je pružio ruku ali su isti odbili. On je sa D.m razgovarao i tada je bilo sve u redu i on se tom prilikom njemu izvinuo. U tom momentu su D.R. i R.ica nasrnuli na R.D.a a S. je stajao sa strane i molio ih je da to ne rade, a iste je držao za ruke da ne nasrću na R.D.a. Medjutim, jedan od D.a je tada pljunuo na D. i nasrnuo na njega i u tom momentu jedan od braće D.a je pao sa S. na šoder na putu, a N.a je stajao po strani jedno 2 do 3 m. U tom momentu ispred zgrade policije bili su policajci i isti su sekundarno došli sa kombijem a neki su došli pješke, a misli da je bilo trojica policajaca i tada su D.R. i R.ica ušliu kombi i iste je policija odvezla pred zgradu Policije a R.D.o, M.N.a i P.S.a su otišli pješke put policije a on je krenuo kući da ide pješke, i isti momenat su ga braća D.a zvali da se vrati i da da izjavu u SUP i tom prilikom su ga  ucjenjivali da mora dati izjavu u njihovu korist i da kaže da su ih M., R. i P. udarali, a u tom momentu je dugovao 130 eura braći D.a. Istima je  rekao da neće lažno da svjedoči već će ispričati tačno šta je bilo i šta je vidio. Na lice mjesta više nije bilo nikoga. Odgovorno je tvrdio da R.D.o, P.S.a i M.N.a tom prilikom nijesu udarali braću D.R.a i R.icu. Istakao je i to da poslije toga dogadjaja je imao nekoliko poziva od strane D.R.a da mora da im donese novac koji im je bio dužan i ukoliko ne promijeni izjavu da će oni njega da biju, i on je istima vratio dugovani novac. Na pitanje privatnog tužioca  D.R., dali se svjedok sjeća kakvu je dao izjavu u Policiju, odgovorio je ne sjeća se. Dalje na pitanje dali se sjeća kada mu je donio pare šta je rekao, odgovorio je kada je donio pare rekao je '' mi smo završili''. Dalje na pitanje ako smo ga moj brat i ja ucjenjivali u Stanicu policije, zašto toga dana nije prijavio naše prijetnje, odgovorio je,  zato što je smatrao da neće doći do ovog slučaja i da će se izmiriti. Svjedok dalje izjavi da je K. naišao u trenutku kada su oni bili ispred Policije. Dalje na pitanje svjedok je kazao, da nije čuo da je R.D.o rekao da će se kasnije raspraviti sa privatnim tužiocima. Na pitanje okrivljenog P.S. dali se svjedok sjeća ko je pozivao tuču na pojedinim mjestima, odgovorio je, pozivao je D.R., R.D.a da se tuku kod Hale u N.jac iako treba i ispred Policije jer ih nije strah od policije. Zna da kritičnom prilikom nije bilo nikakve potrebe da se iko miješa. </span>
</p>
<p class="p4"></p>
<p class="p4">
<span>Saslušani svjedok L.V. u bitnom je istakao, da je zaposlen kao policajac u Interventnoj grupi u Upravi Policije PJ B.Polje i sjeća se da je  kritičnom prilikom radio u prvoj smjeni i zna da je došao neko od kolega iz dežurne službe i kazao mu je da se u blizini njihove zgrade na 50 m, nešto dešava i da tereba da podju i da intervenišu. On je sa kolegama N.V.i LJ.B.i došli su kod česme više zgrade Policije i tada su  vidjeli trojicu momaka P.S.u, R.D.a i M.N.u i D.R.a i njegovog brata R.icu, i bila je neka svadja i svi su tada stojali jedan pored drugoga. Zna da je tom prilikom bilo ispod puta nekih prolaznika. Zna da su D.R.a i R.icu priveli službenim vozilom a njegove  kolege LJ. i N. su ostali sa P.em, R.em i M.om su ostali i iste su priveli u prostorije Policije, a sve ostalo su preuzeli sektorski radnici. Na pitanje okrivljenog P.S. dali je imalo potrebe da njih privedu, odgovorio je po samoj prijavi su postupali i tako je moralo da bude.Na pitanje privatnog tužioca D.R.a, kako ih je svjedok zatekao, odgovorio je sva lica koja su tu bila stajala su u krugu od 2 do 3 m, što mogu potvrditi njegove kolege koje su bile prisutne o čemu su sačinili i službenu zabilješku. Dalje na pitanje dali je kritičnom prilikom pretresao auto okrivljenih, odgovorio je kolege N. i LJ. su pretresali auto a on nije. Na pitanje okrivljenog R.D.a zbog čega su privatni tužioci privedeni u službeno auto a mi ostali smo krenuli pješke, odgovorio je zna da su tom priliikom braća D.a nešto drsko govorili u smislu riječi '' platićete nam'' i da se nebi dalje objašnjavali oni su njih priveli u auto. </span>
</p>
<p class="p4"></p>
<p class="p4">
<span>Saslušani svjedok M.D. u bitnom je istakao, da kritičnom dogadjaju koji se desio 10.08.2009.godine u blizini zgrade Policije u Bijelom Polju nije bio prisutan. A toga dana je bio dežurni - vodja sektora i bio je u zgradi Policije. Zna da je policija dovela kod njega u kancelariju P.S.u, R.D.a, M.N.u, D.R.a, D.R.u i još jedno lice po prezimenu J.. On je od tih lica uzeo izjave i obavijestio je Državnog Tužioca koji mu je tada odgovorio, da ako su povrede nanešene pesnicom da isti pribave ljekarska uvjerenja, i da on u tom slučaju odluči dali će podnijeti prekršajnu prijavu i da se to goni po privatnoj tužbi, a ako su povrede nanešene nekim predmetom da se podnese krivična prijava. On je tada podnio prekršajnu prijavu, a svih detalja se ne može sjetiti, a tamo postoje izjave kako je ko dao. Tom prilikom P., R. i M. su negirali da su udarali D.e i da su oni naišli slučajno, a da su se D.e povrijedile izmedju sebe, a  misli da su D.e govorili da ih je P. izudarao. Zna da su tom prilikom D.e bili uspaničeni i zna da je jedan plakao. Ne može se sjetiti kakvu je lice J. dalo  izjavu, a ta izjava postoji i ista  je predata Organu za prekršaje. </span>
</p>
<p class="p4"></p>
<p class="p2">
<span>Cijeneći izvedene dokaze pojedinačno i u kontekstu i dovodeći ih u vezu sa odbranama okrivljenih shodno čl. 360. st. 2. ZKP-a, sud je utvrdio činjenično stanje kao u izreci ove presude. </span>
</p>
<p class="p2"></p>
<p class="p2">
<span>Iz izvedenih dokaza tačnije iskaza - odbrana okrivljenih i iskaza svjedoka J.V.e i K.S.a, koje je sud djelimično prihvatio, te iskaza privatnih tužilaca D.R.a i R.ice, koji su saslušani u svojstvu svjedoka, koje je sud u podpunosti prihvatio, se utvrdjuje, da su kritičnog dana privatni tužioci D.R. i R.ica i svjedok J.V.a izvodili gradjevinske radove na radilištu u mjestu O. i tog dana su pošli kući nešto ranije, obzirom da nije bilo posla. Kada okrivljeni P.S.a koji poznaje okrivljenog R.D.a i priv.tužioce braću D.e i svjedoka J.V.u, a znajući da je bilo problema - konflikta izmedju R.D.a i brata D.a, kao i izmedjdu R.D.a i J.V.e, te je preuzeo ulogu da izgladi te netrpeljive odnose izmedju istih, pozvao ih telefonom i dogovorio da se nadju kod česme koja se nalazi oko 50 m, udaljena od zgrade Uprave Policije u Bijelom Polju. Te su D.R. i R.ica i J.V.a došli na dogovoreno mjesto oko 17 h, a tu se već nalazio P.S.a sa svojim autom, i oni su ušli u njegovo auto. Nedugo - odmah dolaze R.D.o i M.N.a kolima i parkiraju se. Tada se R.D.o pozdravio sa P.S.om i J.V.a htio je da se pozdravi i sa braćom D.a ali su oni to odbili. Nakon toga su R.D.o i J.V.a razgovarali vezano za konflikt koji se desio izmedju njih ispred lokala '' Siti'', i tada se J.V.a izvinuo R.D.u. Nakon čega dolazi do raspravljanja izmedjdu R.D.a i braće D.a, i do obostranih uvreda i psovki, a onda u toj raspravi dolazi to toga da R.D.o kaže D.ama '' da ako imaju nešto protiv da je on svaki dan na Stadionu i da trenira te da dodju tamo''. U toj situaciji raspravljanja P.S.a reaguje, tako što stisnutom pesnicom udara D.R.u u predjelu lica, od kojih udaraca je posrnuo. A tada D.R. prilazi da mu pomogne, a P.S.a u tom trenutku udara i R.a u predjelu lica stisnutom pesnicom. A onda su se umiješali M.N.a i R.D.o i zajedno su udarali R.a u predjelu glave stisnutim pesnicama. Nakon čega su stigli policajci Uprave Policije PJ B.Polje i intervenisali, tako što su ova lica priveli u policiju i od istih uzete izjave, na čemu se ovaj dogadjaj završio. </span>
</p>
<p class="p2"></p>
<p class="p2">
<span>Predhodno izloženo udopunjuje medicinska dokumentacija i nalaz i mišljenje vještaka med. struke dr. S.M.a dat na zapisniku o glavnom pretresu od 12.10.2010.godine, iz kojeg se vidi, da od medicinske dokumentacije na ime D.R. u spise predmeta priloženi su : ljekarski izvještaj iz Hitne pomoći Doma zdravlja B.Polje od 10.08.2009.godine, kao i ljekarski izvještaj - hirurga od istog datuma. U izvještaju iz Hitne pomoći navodi se,  da se D.R.a javio na pregled zbog povrede u predjelu desnog obraza gdje je navodno zadobio udarac pesnicom. Kliničkim pregledom tom prilikom bio je vidni otok u predjelu desne strane lica ( bez bližeg opisa ) kao i posjekotina sluzokože u predjelu gornje vilice ( bez bližeg opisa ). Drugih vidljivih povreda tom prilikom nije bilo. Od strane hirurga pregledan je istog dana kojom prilikom navodi da je povrijedjen u tuči od tegoba žali se na glavobolju a klinički spolja na tijelu bio je vidljiv otok i crvenilo kože desne polovine lica ( bez bližeg opisa) , kao i otok u predjelu nosa. I tom prilikom drugih povreda spolja na tijelu nije bilo. </span><span class="s1">Navedene povrede kako pojedinačno tako i zbirno spadaju u laku tjelesnu povredu.</span><span> Obje povrede spadaju u nespecifičke mehaničke povrede,  najčešće nastaju od udara tupo - tvrdim predmetom, mogle su nastati i od udarca stisnutom pesnicom. Na pitanje branioca okrivljenih da li su povrede mogle nastati od pada na zemlju, odgovorio je, ne može se isključiti i taj način povredjivanja, stim što bi u tom slučaju podloga trebala da bude ravna i glatka. Na pitanje okrivljenog R.D.a, s obzirom da se radi o lakoj tjelesnoj povredi, dali takvu povredu može čovjek da nanese sam sebe, odgovorio je može.  a od medicinske dokumentacije na ime D.R.a u spise predmeta priloženi su: ljekarski izvještaj specijaliste hirurga od 10.08.2009.godine, ljekarski izvještaj specijaliste neuropsihijatra od 12.08.2009.godine i još dva izvještaja istog specijaliste sa kontrolnih pregleda od 14. 08.2009.godine  i 27.08.2009.godine. Iz izvještaja specijaliste - hirurga vidi se, da se D.R. javio na pregled zbog povreda koje je po njegovim riječima zadobio u tuči, tom prilikom takodje daje podatak da je gubio svijest ( bez bližeg opisa) , a od tegoba žali se na glavobolju i nesvjesticu. Klinički spolja na tijelu bio je vidljiv otok nosa ( bez bližeg opisa), nagnječno - razderne rane u gornjoj i donjoj usni sa unutrašnje strane dužine oko 0,5 cm,. Takodje prilikom pregleda žalio se na bolove u vratu. Spolja na tijelu nije bilo vidljivih drugih povreda. I pri pregledu kod neuropsihijatra nakon dva dana pacijent se žalio na glavobolju,  takodje daje podatak da je povrijedjen u tuči prije dva dana. Opisa nekih drugih povreda niti u ovom izvještaju niti u sledeća dva kontrolna izvještaja neuropsihijatra nema. </span><span class="s1">Navedene povrede kako pojedinačno tako i zbirno spadaju u laku tjelesnu povredu</span><span>. A dijagnoza napisana u izvještaju hirurga o postojanju potresa mozga ne može se prihvatiti kao objektivan nalaz, zato što je data samo na osnovu podatka o kraćem gubitku svijesti dok se ne navodi dali se povrijedjeni sjećao dogadjaja pri kojem je povrijedjen a očigledno da jeste jer je u svim pregledima davao podatak kako je povrijedjen, a nije postojala klinička slika, jer je morao  biti hospitalizovan, što se u ovom slučaju nije desilo.  </span><span class="s1">Navedene povrede spadaju u nespecifične povrede mekih tkiva i spadaju kako pojedinačno tako i zbirno u laku tjelesnu povredu.</span><span> Nastaju od udara tupo - tvrdim predmetom i mogle su nastati na bezbroj načina. To je moj nalaz i mišljenjeNa pitanje branioca okrivljenih dali su povrede mogle nastati prilikom pada, odgovorio je ne može se isključiti i taj način povredjivanja, stim što bi u tom slučaju podloga trebala da bude ravna i glatka.Na pitanje branioca okrivljenog R.D.a, obzirom da je imao povredu nagnječenje usne dali je mogao sam sebe da ugrize pošto je bila mala povreda, odgovorio je ne može se isključiti da takve povrede mogu nastati na taj način, ali je to lice imalo povredu i na gornjoj i donjoj usni pa je to malo nelogično. Inače, nalaz ovog vještaka sud je cijenio kao objektivno i stručno dat. </span>
</p>
<p class="p2"></p>
<p class="p2">
<span>Dakle, kod ovakvog stanja stvari od strane ovog Suda je utvrdjeno, da su okrivljeni P.S.a, R.D.o i M.N.a, dana 10.08.2009.godine oko 17 h, u Ulici Nedeljka Merdovića u Bijelom Polju, nakon kraće rasprave sa privatnim tužiocima D.R.om i D.R., iste izudarali stisnutim pesnicama u predjelu glave, kojom prilikom su im nanijeli lake tjelesne povrede i to: D.R.u izraženu u vidu nagnječno-razderne rane u gornjoj i donjoj usni sa unutrašnje strane dužine oko 0,5 cm, a takodje vidljiv otok nosa. A D.R.i u vidu otoka i crvenila kože desne polovine lica, kao i otok u predjelu nosa, a takodje posjekotinu sluzokože u predjelu gornje vilice ( bez bližeg opisa), a što znači da su u radnjama okrivljenih sadržani svi elementi bića krivičnog djela laka tjelesna povreda iz čl. 152. st. 1. Krivičnog Zakonika CG, koje su izvršili kao saizvršioci. Okrivljeni su postupali s umišljajem obzirom da subili svjesni svog zajedničkog djelovanja u kritičnom dogadjaju. </span>
</p>
<p class="p2"></p>
<p class="p2">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom  ili zatvorom do jedne godine.</span>
</p>
<p class="p2"></p>
<p class="p2">
<span>Prilikom odlučivanja o vrsti i visini kazne, sud je imao u vidu sve okolnosti koje su od uticaja da kazna bude veća ili manja shodno čl. 42. KZ CG, pa je na strani okrivljenog P.S. našao olakšavajuće okolnosti, da se radi o relativno mladjem licu, njegovo korektno držanje tokom postupka, dok mu je kao otežavajuću okolnost cijenio raniju osudjivanost po presudi ovog suda K.br. 112/08 od 17.04.2008.godine po čl. 152. st. 2. KZ CG. A za okrivljenog R.D.a od olakšavajućih okolnosti je našao, da se radi o mladjem licu, koji je lošeg imovnog stanja, njegovo korektno držanje tokom vodjenja postupka, dok mu je kao otežavajuću okolnost cijenio raniju osudjivanost ali za nesrodno krivično djelo. A za okrivljenog M.N.u od olakšavajućih okolnosti našao, da se radi o mladjem licu, lošeg imovnog stanja, njegovo korektno držanje tokom vodjenja postupka, koji do sada nije osudjivan, što ukazuje da do sada nije dolazio u sukob sa Zakonom, dok otežavajućih okolnosti nije bilo. Imajući u vidu navedene okolnosti Sud je okrivljene osudio na novčane kazne precizirane izrekom presude, a ovo primjenom čl. 39. KZ CG. Sud smatra da će se i sa novčanim kaznama precizirane izrekom presude, prema svim okrivljenima postići svrha kažnjavanja predvidjena čl. 32. u vezi čl. 4. st. 2. KZ CG, i da okrivljeni više ne vrše krivična djela. </span>
</p>
<p class="p2"></p>
<p class="p2">
<span>Ovaj sud nije prihvatio odbranu okrivljenog P.S. u dijelu navoda gdje tvrdi, da kritičnom prilikom je on samo povukao D.R.a i R.icu, jer su bili agresivni, ida su se tu pogurali i počupetali i tako se oklizali i pali na neki šoder, a da iste nije udarao. Pa je ovakvu odbranu cijienio kao usmjerenu u izbjegavanju ili pak umanjenju sopstvene krivice. Pored toga ista je opovrgnuta izvedenim dokazima - iskazima priv.tužilaca a u pogledu nanošenja povreda nalazom i mišljenjem vještaka med.struke dr. S.M.a. Takodje, sud nije prihvatio odbranu okrivljenog R.D.a, u dijelu navoda u kojem tvrdi da je R. nasrnuo na njega a da je P.S.a smirivao situaciju, i u toj situaciji ( u tom guranju) D.e i P.S.a, padaju na polumakadamski put. Jer je ovakva odbrana usmjerena u cilju izbjegavanja sopstvene krivice a i demantovana je iskazima svjedoka - privatnih tužilaca koji su do detalja opisali kritični dogadjaj kao i radnje prije i nakon dešavanja kritičnog dogadjaja. Ovaj sud nije prihvatio ni odbranu okrivljenog M.N.u dijelu u kojem tvrdi da kritičnom prilikom nije imao nikakav kontakt sa nijednim od D.a a da je tom prilikom došlo do guranja izmedju P.S. i jednog od D.a koji su pali na zemlju, gdje je bio neki šoder. Pa je ovakva odbrana po ocjeni ovog suda usmjerena u izbjegavanju sopstvene krivice, a i obezvrijedjena je iskazima  svjedoka - privatnih tužilaca koji su jasno kazali ko je je radnje okrivljeni M.N.a preduzeo kritičnom prilikom, a i nalazom i mišljenjem vještaka med.struke, koji se posebno izjasnio na pitanje dali su konkretne povrede mogle nastati prilikom pada, vještak se izjasnio - ne može se isključiti i taj način povredjivanja, s tim što bi u tom slučaju podloga trebala da bude ravna i glatka.</span>
</p>
<p class="p2"></p>
<p class="p2">
<span>Sud nije prihvatio iskaze svjedoka K.S.a i J.V.e u dijelu koji se kose sa iazvedenim dokazima, ističući i to svjedok K.S. da je P.S.a držao D.e raširenih ruku i kako su se gurali, S. i jedan od D.a su pali na put - šoder. A svjedok J.V.a je istakao, da kada su D.e nasrnuli na D., S. ih je molio da to ne rade i iste je držao za ruke i u tom momentu jedan od D.a sa S. je pao na šoder na putu, pa su po ocjeni ovog suda ovakvim svjedočenjem željeli da pomognu - olakšaju krivicu okrivljenih.</span>
</p>
<p class="p2"></p>
<p class="p2">
<span>Isto tako ovaj sud je cijenio i ostale izvedene dokaze - iskaze svjedoka L.V.a i M.D.a te nalaz i mišljenje vještaka med.struke dr. K.G.dat na zapisniku o glavnom pretresu i rješenje Područnog organa za prekršaje PP.br. 156/09 od 22.10.2009.godine, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari obzirom na ukupno činjenično stanje.</span>
</p>
<p class="p2"></p>
<p class="p2">
<span>Ovaj Sud nije prihvatio predlog privatnog tužioca D.R.a, da se iz Policije pribave izjave J. S., J.V.e, P.S., M.N.i R.D.a, na okolnosti šta su dali u svojim izjavama, imajući u vidu izvedene dokaze i ukupno činjenično stanje.  </span>
</p>
<p class="p2"></p>
<p class="p4">
<span>Sud je obavezao okrivljene da plate ovom sudu na ime paušala iznose od po 50,00 €, shodno čl. 199. ZKP-a, kao i  solidarno, na ime troškova krivičnog postupka ( taksa na  presudu u iznosu od 25,00 € , i vještačenje medicinske struke iznos od 99,00 €, što ukupno iznosi 124,00 €,  kao i troškove privatnim tužiocima  u iznosu od 117,65 €, koji troškovi se odnose na ime takse na tužbu i plaćenje zdravstvenih usluga, shodno čl. 202. ZKP-a. Dok drugih troškova postupka nije bilo. </span>
</p>
<p class="p4"></p>
<p class="p2">
<span>Shodno čl. 212. ZKP-a, privatni tužioci D.R. i D.R.a , radi ostvarivanja imovinsko pravnog zahtjeva upućuju se na parnicu.</span>
</p>
<p class="p2"></p>
<p class="p2">
<span>Sa iznijetih razloga a shodno čl. 364. ZKP-a, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana :  12.10.2010. godine</span>
</p>
<p class="p6"></p>
<p class="p6"></p>
<p class="p4">
<span class="s1">Zapisničar,							    S u d i j a,</span>
</p>
<p class="p4">
<span class="s1">Ljiljana Popović s.r.     		              	           Rahmo Banda s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p7"></p>


</body>
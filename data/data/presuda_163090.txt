<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"> K.br. 193/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenog </span><span class="span1">L.L.</span><span class="span1">, iz Podgorice, zbog krivičnog djela laka tjelesna povreda iz člana 152 st. 2 u vezi st. 1 Krivičnog zakonika, odlučujući o optužnom predlogu ODT-a Podgorica Kt.br.261/15 od 11.03.2015. godine, kojeg je na glavn</span><span class="span1">om pretresu zastupao Mihailović</span><span class="span1"> Vladan, savjetnik na radu kod ODT-a Podgorica, nakon glavnog i javnog pretresa održanog dana 14.10.2015 godine u prisustvu stranaka, donio je, a dana 16.10.2015. godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">L.L.</span><span class="span1">, JMBG </span><span class="span1">...</span><span class="span1">, od oca R</span><span class="span1">.</span><span class="span1"> i majke Z</span><span class="span1">.</span><span class="span1">, rodjene Š</span><span class="span1">.</span><span class="span1">, rodjen </span><span class="span1">...</span><span class="span1"> godine u Montrealu, Kanada, sa prebivalištem u Podgorici, ul. </span><span class="span1">...</span><span class="span1"> bb, crnogorski državljanin, završio ekonomski fakultet, zaposlen u "P</span><span class="span1">...</span><span class="span1">", neoženjen, bez djece, srednjeg imovnog stanja,</span>
</p>
<p>&nbsp;</p>
<p style="text-align:center;">
<span class="span1"> K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 27.12.2014 godine, oko 17,30 časova, u Podgorici, na parking prostoru Tržnog centra "Delta City", svjestan svoga djela, čije je izvršenje htio, znajući da je isto zabranjeno, sredstvom podobnim da tijelo teško povrijedi, lako tjelesno povrijedio oštećenog </span><span class="span1">R.O.</span><span class="span1">, na način što je nakon prepirke sa oštećenim, pokrenuo vozilo marke "Renault", registarskih oznaka </span><span class="span1">PG ER...</span><span class="span1"> u trenutku kada se ispred njega nalazio oštećeni i lijevim prednjim dijelom vozila ga udario u predio desne noge, te mu tako nanio laku tjelesnu povredu u vidu otoka u predjelu desne potkoljenice, </span>
</p>
<p>&nbsp;</p>
<p>
<span class="span1">- čime je učinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud primjenom citiranog zakonskog propisa, te čl. 3, 4, 5, 13, 15, 32, 33, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 104,50 € (stotinučetirieurapedesetcenti), kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.261/15 od 11.03.2015. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, okrivljenom </span><span class="span1">L.L.</span><span class="span1"> stavljeno je na teret da je izvršio krivično djelo laka tjelesna povreda iz člana 152 st. 2 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je  prije davanja završne riječi precizirao činjenični opis dispozitiva optužnog akta, a kako je to naznačeno u izreci ove presude, i pri tako preciziranom aktu u svemu ostao do kraja glavnog pretresa, a u završnoj riječi izjavio da se izvršenom detaljnom analizom u izvidjaju i na glavnom pretresu provedenih dokaza dolazi do zaključka da je okrivljeni nesumnjivo izvršio krivično djelo optužnim aktom stavljeno mu na teret, pa je s toga predložio Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni </span><span class="span1">L.L.</span><span class="span1"> je u navodima odbrane na glavnom pretresu naveo da je predmetnog dana negdje oko 17,00 časova bio parkiran na parkingu tržnog centra "Delta City", te da je te večeri bila velika gužva na parkingu, obzirom da je bio šoping najt. Naveo je takodje da se i njegova sestra predmetne večeri zajedno sa drugaricom vozilom uputila ka "Delti" i telefonskim putem mu se požalila da nema parking, pa kako je on već tada bio krenuo da izlazi sa parking mjesta, objasnio joj je gdje se nalazi i rekao da dodje i parkira se na njegovo mjesto. Izjavio je da je vidio da je njih na raskrsnici zaustavio radnik obezbjedjenja, da je vidio da je bila medju njima neka prepirka u pitanju, i da je svojim vozilom blicao kako bi radniku dao znak da će da izadje i da se one tu mogu parkirati. Napomenuo je da misli da je tada njegova sestra izašla iz auta i to na štakama, jer je prethodno bila operisana. Tada je izašao iz vozila, prišao tom momku iz obezbjedjenja, i iz dva navrata pokušao da ga ubijedi da dozvoli da se one parkiraju na njegovo parking mjesto sa kojeg je izašao, na šta je taj momak vrlo burno reagovao, i čak vrijedjao njega i njegovu sestru. Objasnio je da je to njega zaista iziritiralo, pogotovo što se radi o njegovoj najmladjoj sestri, koja je bila u zdravstvenom stanju kako je to već opisao, pa je tada rekao sestrinoj drugarici da će sjesti u njeno auto i da će ga parkirati na slobodno parking mjesto, odnosno na mjesto sa kojeg je izašao. Istakao je da je to i učinio, sjeo je na mjesto vozača, i dok su njegova sestra i njena drugarica ostale van vozila, startovalo je vozilo i krenuo na to slobodno parking mjesto. Taj radnik obezbjedjenja je odjednom naglo stao ispred vozila, iskočio ispred njega, on je naglo zakočio, i 99% je siguran da ga nije zakačio autom. Izjavio je da taj radnik nije ni pao, niti se zateturao, sa kojih razloga je od Suda zatražio da te njegove navode provjeri, i u isto se uvjeri tako što će pribaviti i odgledati snimak sigurnosnih kamera, koji postoji. Dodao je da je iznenadjen postupkom koji se protiv njega vodi, sa razloga jer mu je i od strane policije i od strane tužioca koji ga je saslušavao u svojstvu svjedoka, rečeno da su odgledali video zapis i da se na istom vidi da on predmetnom prilikom nije udario tog radnika obezbjedjenja. Napomenuo je i da se sa radnikom obezbjedjenja </span><span class="span1">R.O.</span><span class="span1"> izmirio, da su čak sada u prijateljskim odnosima, kao i da su izgladili nesporazum. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri navodima odbrane, ustvrdio da predmetnom prilikom oštećenog R</span><span class="span1">.O.</span><span class="span1"> nije zakačio vozilom, kao i da je on sve to izmislio radi sticanja možda neke radne koristi, obzirom da se nalazio na radnom mjestu, pa je bio pokriven </span><span class="span1">osiguranjem. Istakao je da se kaje što je sve to tako ispalo, da je on naveo razlog i cijelu situaciju u odbrani, kao i da je u pitanju bila njegova najmladja sestra koja je bila na štakama. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka - oštećenog </span><span class="span1">R.O.</span><span class="span1">, pročitao zapisnik o uvidjaju UP CB Podgorica br. 1976/2014 od 27.12.2014 godine, pročitao medicinsku dokumentaciju izdatu na ime oštećenog, pročitao nalaz i mišljenje stalnog sudskog vještaka medicinske struke prof. dr. Miodraga Šoća Ktr.br. 157/15 od 12.02.2015 godine i istog neposredno saslušao na glavnom pretresu od 07.07.2015 godine, izvršio uvid u spise predmeta Područnog organa za prekršaje Podgorica PP.br. 2039/15-25. </span>
</p>
<p>
<span class="span1">Sud nije pribavljao i provodio dokaz izvod iz kaznene evidencije za okrivljenog, obzirom da se radi o licu koje je rodjeno u Montrealu - Kanada, te pri činjenici da je i zastupnik optužbe odustao od predloga za pribavljanje i provodjenje navedenog dokaza, jer bi pribavljanje i provodjenje istog vodilo odugovlačenju postupka. </span>
</p>
<p>&nbsp;</p>
<p>
<span class="span1">Svjedok - oštećeni </span><span class="span1">R.O.</span><span class="span1"> pred Osnovnim državnim tužilaštvom u Podgorici je izjavio da se predmetni dogadjaj desio 27.12.2014 godine, izmedju 16,00 - 16,30 časova, te da je radio na poslovima obezbjedjenja u okviru TC "Delta" i da je tom prilikom bio obučen u radnu uniformu crne boje i fluoroscentni zeleni prsluk. Objasnio je da, dok se nalazio kod pješačkog prelaza, blizu benzinske pumpe "CMC", naišlo je vozilo "Reno Clio" u kojem su bile dvije ženske osobe, pa je, obzirom da je bila jako velika gužva, objasnio tim osobama da treba da odu sa lica mjesta. Dodao je da je gotovo u trenutku kad su se te dvije djevojke iz "Renoa" vratile sa namjerom da vjerovatno odu, iz pravca "Delte" izašla muška osoba u društvu neke djevojke, koja je njemu do tog trenutka bila nepoznata. Istakao je da je ta osoba počela da viče i nepristojno se ponaša, pričao mu je da će da izadje svojim autom i napravi prostor za parkiranje da bi otišao prema protivpožarnoj ulici odakle je izvukao vozilo "Citroen" koje je ionako bilo nepropisno parkirano. Tada je on tu osobu upozorio na taj detalj, rekao mu da se tu ne može parkirati, ali je on nastavio sa drskim ponašanjem i pošto je pomjerio svoj "Citroen", ušao na mjesto vozača "Renoa" i rekao da će da ga parkira na mjestu gdje je bio njegov "Citroen". Objasnio je da je tada stajao na pješačkom prelazu i pokušavao normalno da mu objasni da nije moguće da parkira tamo gdje je imao namjeru bez dozvole njegovog šefa. Istakao je da dok je stajao na pješačkom prelazu taj momak je startovao "Renoa" i brzinom od nekih 30-40 km/h krenuo pravo na njega. Pojasnio je da je bio prinudjen da odskoči i na taj način je malo amortizovao kontakt sa "Renoom", te da nije odskočio njega bi taj "Reno" udario sredinom, dok ga je ovako udario lijevim prednjim farom u desnu nogu u predjelu ispod koljena. Napomenuo je da se taj momak parkirao tamo gdje je htio, dok mu je on sugerisao da ostane na licu mjesta, jer će da zove i obavijesti policiju, ali mu je taj momak u više navrata uputio nekoliko prijetnji, da će ga ubiti, zaklati, da nema potrebe da ostaje i potom je otišao. Dodao je da pošto je morao da odradi smjenu do kraja, tek je po završetku smjene pošao do bolnice gdje su ga pregledali ljekari i gdje su mu konstatovane odredjene povrede o čemu su mu izdali medicinsku dokumentaciju, a zatim je dogadjaj prijavio u stanicu policije i sjutradan dao izjavu. Ustvrdio je da ga je taj momak vozilom sigurno zakačio jer na drugi način nije mogao da ima povreda. </span>
</p>
<p>
<span class="span1">Na glavnom pretresu svjedok - oštećeni je izjavio da predmetnog dana jeste bilo neke prepirke sa okrivljenim, ali da su i on i okrivljeni bili pod nervozom. Istakao je da je on iskočio ispred auta kojim je upravljao okrivljeni, tako da ga nije udario, već samo zakačio vozilom po nozi, koliko mu se čini desnoj, dok su njemu noge možda i od stajanja bile otekle. Izjavio je da je te noći od strane njegovog šefa nagovoren da ode i sve to prijavi, što je i učinio kad je završio smjenu. Dodao je da su ga iz policije tada uputili kod </span><span class="span1">doktora koji mu je rekao da postoji neki hematom, ali s obzirom da trenira i ragbi nije mu jasno ni kako je mogao da vidi i primijeti taj hematom. </span>
</p>
<p>
<span class="span1">Upitan da pojasni razlike u kazivanju iz prethodnog postupka pred ODT-om Podgorica i na glavnom pretresu, svjedok - oštećeni je izjavio da je moguće tačno i to što je rekao pred ODT-om Podgorica, ali prije da je netačno jer okrivljeni nije mogao razviti tu brzinu na toj udaljenosti. Izjavio je da se ne pridružuje krivičnom gonjenju i da ne postavlja imovinsko - pravni zahtjev. </span>
</p>
<p>&nbsp;</p>
<p>
<span class="span1">Iz zapisnika o uvidjaju UP CB Podgorica br. 1976/2014 od 27.12.2014 godine proizilazi da je dana 28.12.2014 godine u prostorije CB Podgorica pristupilo lice </span><span class="span1">R.O.</span><span class="span1"> koji je prijavio saobraćajnu nezgodu koja se dogodila dana 27.12.2014 godine oko 17,30 časova. Ovlašćeni policijski službenici su u obavljenom informativnom razgovoru sa navedenim licem došli do saznanja da se saobraćajna nezgoda dogodila na parking prostoru ispred "Delta city" centra, kao i da je od lica </span><span class="span1">R.O.</span><span class="span1"> uzeta pismena izjava koja čini sastavni dio predmetnog zapisnika. Konačno proizilazi da su policijski službenici dana 29.12.2014 godine pronašli drugog učesnika u saobraćajnoj nezgodi </span><span class="span1">L.L.</span><span class="span1">, koji je upravljao vozilom </span><span class="span1">PG ER...</span><span class="span1">, od kojeg je uzeta pismena izjava, na okolnosti saobraćajne nezgode, koja takodje čini sastavni dio zapisnika. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke prof. dr. Miodraga Šoća Ktr.br. 157/15 od 12.02.2015 godine sa medicinskom dokumentacijom izdatom na ime oštećenog </span><span class="span1">R.O.</span><span class="span1">, proizilazi da je predmetnom prilikom </span><span class="span1">R.O.</span><span class="span1"> zadobio otok u predjelu desne potkoljenice, koja povreda je nastala kao posljedica dejstva tupog, teškog i zamahnutog mehaničkog orudja na odgovarajući predio tijela, moguće i prilikom ostvarivanja primarnog kontakta izmedju tijela i nadolazećeg predmetnog putničkog motornog vozila, a koja povreda se u vrijeme odigravanja saobraćajne nezgode kvalifikuje kao laka tjelesna povreda. </span>
</p>
<p>
<span class="span1">Saslušan na glavnom pretresu vještak je u cjelosti ostao kod vještačenja koje je dao 12.02.2015 godine, u predmetu Ktr.br. 157/15 i dodao da u medicinskom dokumentu - izvještaju ljekara spec.hirurga KC CG u Podgorici, se vidi da je </span><span class="span1">R.O.</span><span class="span1"> pregledan dana 27.12.2014 godine u 23,51 čas, i da je taj ljekar ustanovio otok u predjelu desne potkoljenice i bol u predjelu iste. Pojasnio je da bol predstavlja simptom, a otok predstavlja povredu, i to po kvalifikaciji laku tjelesnu povredu. Izjavio je da je otok posljedica direktnog dejstva tupine zamahnutog mehaničkog orudja, da je povreda tzv. svježa povreda kao i da je sasvim moguće da je saobraćajna nezgoda bila oko 17,30 časova, a da je otok ustanovljen oko ponoći. Dodao je da u medicinskom dokumentu o pregledu R</span><span class="span1">.</span><span class="span1"> ne postoji nigdje krvni podliv - hematom, te da samo postoji otok i bol. </span>
</p>
<p>&nbsp;</p>
<p>
<span class="span1">Uvidom u spise predmeta Područnog organa za prekršaje Podgorica PP.br. 2039/15-25 proizilazi da se po prijavi UP CB Podgorica vodi prekršajni postupak protiv </span><span class="span1">L.L.</span><span class="span1"> zato što je dana 27.12.2014 godine oko 17,30 časova, na platou ispred benzinske pumpe "CMC" i garaže "Delta city" na javnom mjestu nakon nesporazuma oko parking mjesta izazvao osjećanje ugroženosti kod </span><span class="span1">R.O.</span><span class="span1"> prijetnjom da će napasti na njegov život i tijelo na način što mu je rekao "Zadaviću te, iskasapiću te, ubiću te" čime je počinio prekršaj iz čl. 8 Zakona o javnom redu i miru. Takodje proizilazi da navedeni postupak nije pravnosnažno okončan. Takodje je konstatovano da u navedenim spisima predmeta ne postoji CD snimak video zapisa predmetnog dogadjaja, kako je to Ovaj sud obaviješten od strane MUP-a UP CB Podgorica dopisom od 05.05.2015 godine. </span>
</p>
<p>&nbsp;</p>
<p>
<span class="span1">Okrivljeni </span><span class="span1">L.L.</span><span class="span1"> ne spori da je predmetnom prilikom a zbog parking mjesta sa kojeg je neposredno izašao i njegovog htjenja da na isto parkira vozilo svoje sestre, nastao </span><span class="span1">konflikt izmedju njega i radnika obezbjedjenja u tržnom centru "Delta City" u Podgorici </span><span class="span1">R.O.</span><span class="span1">. Medjutim, okrivljeni spori da je on predmetnom prilikom oštećenom </span><span class="span1">R.O.</span><span class="span1">u vozilom svoje sestre marke "Renault" reg. oznaka </span><span class="span1">PG ER...</span><span class="span1">, a nakon što je isto pokrenuo, nanio laku tjelesnu povredu predstavljenu bliže optužnim aktom, uz isticanje da do kontakta predmetnog vozila i tijela oštećenog predmetnom prilikom uopšte nije ni došlo. Navode odbrane okrivljenog, Ovaj sud je cijenio isključivo i jedino kao sračunate i  pripremljene sa ciljem da izbjegne krivičnu odgovornost u konkretnoj krivično - pravnoj stvari. </span>
</p>
<p>&nbsp;</p>
<p>
<span class="span1">Ovo najprije sa razloga jer su navodi odbrane okrivljenog u potpunosti opovrgnuti kazivanjem oštećenog </span><span class="span1">R.O.</span><span class="span1">, neposredno nakon dogadjaja pred ODT-om u Podgorici, kada još sa okrivljenim nije bio izmirio odnose, a kamo li došao u prijateljske sa njim, i gdje je oštećeni bio jasan i decidan da je nakon verbalnog konflikta sa okrivljenim, zbog pokušaja da na mjesto gdje je i sam bio nepropisno parkiran po izvoženju svog vozila uparkira vozilo "Renault" u kom su bile neke druge dvije djevojke, u trenutku dok je on stajao na pješačkom prelazu, okrivljeni startovao vozilo "Renault" zbog čega je on bio prinudjen da odskoči i na taj način malo amortizuje kontakt sa "Renaultom" ali do kontakta je ipak došlo i to prednjim lijevim farom vozila "Renault" i predjela ispod koljena njegove desne noge. Ovakav svjedočki iskaz oštećenog </span><span class="span1">R.O.</span><span class="span1">, kojem je Sud poklonio svoju punu vjeru, cijeneći ga kao sasvim istinit, precizan i jasan, je potkrijepljen i, kako medicinskom dokumentacijom na njegovo ime, tako i nalazom i mišljenjem stalnog sudskog vještaka medicinske struke prof. dr. Šoć Miodraga, a koji nalaz i mišljenje je Sud u cjelosti prihvatio, cijenivši ga stručnim, jasnim i preciznim i u svemu baziranim na pravilima medicinske struke i nauke, koji je našao da je oštećeni </span><span class="span1">R.O.</span><span class="span1"> predmetnom prilikom zadobio otok u predjelu desne potkoljenice, koja povreda je nastala kao posljedica dejstva tupog, teškog i zamahnutog mehaničkog orudja, moguće i prilikom ostvarivanja primarnog kontakta izmedju tijela oštećenog i nadolazećeg predmetnog putničkog motornog vozila, a koja povreda se u vrijeme nanošenja kvalifikuje kao laka tjelesna povreda. </span>
</p>
<p>&nbsp;</p>
<p>
<span class="span1">Cijenivši svjedočki iskaz oštećenog </span><span class="span1">R.O.</span><span class="span1">, dat na glavnom pretresu, gdje je isti pokušavao drugačije predstaviti predmetni dogadjaj, pa i relativizovati način zadobijanja navedene povrede, kazujući da ga okrivljeni nije udario već samo zakačio vozilom po nozi, te da su njemu noge možda i od stajanja bile otekle, navodeći da on trenira i ragbi, te da mu nije jasno ni kako je mogao da vidi i primijeti doktor koji ga je pregledao nakon predmetnog dogadjaja, taj hematom; i našao da se objašnjenje ovakvog iskaza oštećenog datog na glavnom pretresu jedino može pripisati dijelu odbrane okrivljenog, koji je na glavnom pretresu izjavio izmedju ostalog, da se sa tim radnikom obezbjedjenja, dakle oštećenim </span><span class="span1">R.O.</span><span class="span1">, izmirio, da su izgladili nesporazum i da su  čak sada u prijateljskim odnosima. Dakle, po stanovištu Ovog suda, kazivanje svjedoka - oštećenog na glavnom pretresu je usmjereno jedino i isključivo na ublažavanje položaja sada njegovog prijatelja okrivljenog </span><span class="span1">L.L.</span><span class="span1"> u predmetnoj krivično - pravnoj stvari. Da se ne radi ni o kakvom hematomu, niti o oteklim nogama od stajanja na poslu, nesumnjivo je utvrdjeno iz neposrednog izjašnjenja stalnog sudskog vještaka medicinske struke, koji je Sud u cjelosti prihvatio, a koji je pojasnio na glavnom pretresu da je ordinirajući ljekar prilikom pregleda </span><span class="span1">R.O.</span><span class="span1"> ustanovio otok u predjelu desne potkoljenice i bol u predjelu iste, pojasnivši da bol predstavlja simptom, a otok predstavlja povredu, te da u medicinskoj dokumentaciji o pregledu oštećenog nigdje od strane ordinirajućeg ljekara ne postoji krvni podliv, odnosno hematom, već samo otok i bol. </span>
</p>
<p>&nbsp;</p>
<p>
<span class="span1">Dakle, pomirenje i prijateljski odnosi izmedju okrivljenog i oštećenog </span><span class="span1">R.O.</span><span class="span1">, svakako predstavljaju društveno prihvatljiv epilog odnosnog životnog dogadjaja, medjutim, za </span><span class="span1">Sud nema nikakve dileme, a sa stanovišta utvrdjenih odlučnih činjenica i krivice okrivljenog, predmetni dogadjaj mora dobiti i svoj epilog kroz društvenu osudu protipravnog i neprihvatljivog ponašanja okrivljenog </span><span class="span1">L.L.</span><span class="span1">, što je uostalom sadržano u čl. 32 st. 3 Krivičnog zakonika. Sud je u sklopu ocjene dokaza cijenio i zapisnik o uvidjaju UP CB Podgorica br. 1976/2014 od 27.12.2014 godine,  i našao  da je isti u saglasnosti sa činjeničnim navodima optuženja, posebno u pogledu vremena i mjesta odvijanja predmetnog dogadjaja, ali se sa stanovišta odlučnih činjenica iz istog ne može utvrditi ništa što bi predstavljalo činjeničnu potporu u utvrdjivanju pravno važnih činjenica. Takodje, Sud je cijenio i dokaz manifestovan u vidu spisa predmeta Područnog organa za prekršaje Podgorica PP.br. 2039/15-25 iz kojih proizilazi da se po prijavi UP CB Podgorica protiv okrivljenog </span><span class="span1">L.L.</span><span class="span1"> vodi prekršajni postupak zato što je dana 27.12.2014 godine oko 17,30 časova, na platou ispred benzinske pumpe "CMC" i garaže "Delta City" nakon nesporazuma oko parking mjesta izazvao osjećanje ugroženosti kod </span><span class="span1">R.O.</span><span class="span1"> prijetnjom da će napasti na njegov život i tijelo na način što mu je rekao "zadaviću te, iskasapiću te, ubiću te". Dakle, evidentno je iz naprijed citiranih spisa predmeta da se radi o istom životnom dogadjaju, medjutim, prekršajni postupak ne odnosi se na činjenične navode optuženja u ovom postupku, isti još uvijek nije pravnosnažno okončan, da bi se moglo govoriti o pravnom postulatu i ustavnom načelu "ne bis in idem". </span>
</p>
<p>&nbsp;</p>
<p>
<span class="span1">Postupajući na opisani način okrivljeni </span><span class="span1">L.L.</span><span class="span1"> je tog 27.12.2014 godine, oko 17,30 časova na parking prostoru Tržnog centra "Delta City" u Podgorici vozilom marke "Renault" reg. br. </span><span class="span1">PG ER...</span><span class="span1"> – kao očigledno sredstvom podobnim da tijelo teško povrijedi ili zdravlje teško naruši, svjestan da pokretanjem vozila i udaranjem oštećenog u predio desne noge istom može nanijeti laku tjelesnu povredu, što je po ocjeni Suda okrivljeni i htio, pa je na subjektivnom planu postupao sa direktnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog djela laka tjelesna povreda iz člana 152 st. 2 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika, koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio okolnost da se oštećeni nije pridružio krivičnom gonjenju, dok otežavajućih okolnosti nije bilo, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime troškova krivičnog postupka uplati na račun budžetskih sredstava Crne Gore iznos od 104,50 eura na ime izrade nalaza i mišljenja vještaka medicinske struke i njegovo neposredno izjašnjenje na glavnom pretresu, kao i iznos od 50,00 eura na ime sudskog paušala, a koji iznos je odmjeren shodno trajanju, složenosti postupka i imovinskim prilikama okrivljenog, a shodno članu 226, 227 i 229 Zakonika o krivičnom postupku.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 16.10.2015. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">    ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA,</span>
</p>
<p>
<span class="span1">Valentina Vukašinović</span><span class="span1"></span><span class="span1">       </span><span class="span1"></span><span class="span1">      Larisa Mijušković - Stamatović</span>
</p>
<p>&nbsp;</p>
<p>
<span class="span1">Dostavna naredba</span>
</p>
<p>&nbsp;</p>
<p>
<span class="span1">Primjerak presude dostaviti:</span>
</p>
<p>
<span class="span1">ODT Podgorica</span>
</p>
<p>
<span class="span1">Okrivljenom</span>
</p>
<p>
<span class="span1">Sudija_______________________</span>
</p>
<p>
<span class="span1">Postupljeno dana __________________ 2015. godine.</span>
</p>
<p>
<span class="span1">Namještenik   _______________________________. </span>
</p>
<p>&nbsp;</p>
<p>&nbsp;</p>
<p>
<span class="span1">                                                                                </span>
</p>
<p>
<span class="span1">Pravna pouka:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pisanog otpravka, Višem sudu u Podgorici,</span>
</p>
<p>
<span class="span1"> a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
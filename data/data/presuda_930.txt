<div>
	OSNOVNI SUD U PODGORICI<br>
	K.br.06/989<br>
	Dana, 30.05.2007. godine<br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<div style="text-align: justify">
	OSNOVNI SUD U PODGORICI, kao provostepeno krivični, sudija Maja Zeković, uz učešće zapisničara Nele Kuč, u krivičnom predmetu protiv okrivljenih R.S. i R.Lj., zbog krivičnog djela nasilje u porodici ili u porodičnoj zajednici iz čl.220 st.2 u vezi st.1 KZCG i krivičnog djela nasilja u porodici ili u porodičnoj zajednici iz čl.220 st.1 KZ-a, odlučujući po optužnom predlogu ODT-a u Podgorici Kt.br.1835/04 od 12.07.2006. godine, kojeg je na glavnom pretresu zastupao Dražen Došljak pripravnik na radu kod ODT-a, sa priloženim ovlašćenjem, nakon održanog glavnog i javnog pretresa, u prisustvu zastupnika optužbe i okrivljene R.S., a u odsustvu R.Lj., dana 28.05.2007. godine donio je, a dana 30.05.2007. godine javno objavio<br>
	<br>
	&nbsp;</div>
<div style="text-align: justify">
	&nbsp;</div>
<div style="text-align: center">
	<strong>P R E S U D U </strong><br>
	&nbsp;</div>
<div style="text-align: center">
	<br>
	<strong>I</strong></div>
<br>
<strong>OKRIVLJENI:</strong><br>
<div style="text-align: justify">
	R.LJ., od oca B. i majke V., rodjene Ć., rodjen ...godine u P., sa prebivalištem u P., saobraćajni tehničar, razveden, vojsku služio 1984. godine u B., vodi se u VE P., nezaposlen, otac troje mldb. djece, lošeg imovnog stanja, osudjivan presudom Opštinskog suda u Subotici K.br.1173/93 od 16.12.1993. godine, zbog krivičnog djela iz čl.233/3 KZRS, na uslovnu osudu, 3 (tri) mjeseca zatvora uslovno na 1(jednu) godinu.<br>
	<br>
	<br>
	&nbsp;</div>
<div style="text-align: center">
	<strong>K r i v&nbsp;&nbsp; j e</strong><br>
	<br>
	&nbsp;</div>
<div>
	Zato što je:</div>
<div>
	&nbsp;</div>
<div style="text-align: justify">
	Dana 28.08.2004. godine oko 23,50 časova u ulici I. A. br. 20 u P., primjenom nasilja ugrozio tjelesni i duševni integritet, svoje supruge R.S., na način što je ušao u spavaću sobu u kojoj je okrivljena S. spavala sa djecom, i zadao joj udarac nogom u ledja, a potom u predjelu glave, nakon čega je S. izašla iz spavaće sobe bježeći od istog, a okivljeni R.Lj. nastavio da ide za njom,</div>
<div style="text-align: justify">
	<br>
	-čime je izvršio krivično djelo nasilje u porodici ili porodičnoj zajednici iz čl.220 st.1 KZ-a<br>
	<br>
	Pa ga sud primjenom navedene zakonske odredbe i čl.2,4,5,13,14,15,32,36 i 42 KZCG i čl.202 i 364 ZKP-a CG<br>
	<br>
	&nbsp;</div>
<div style="text-align: center">
	<strong>OSUDJUJE</strong></div>
<div style="text-align: center">
	<br>
	&nbsp;</div>
<div style="text-align: justify">
	Na kaznu zatvora u trajanju od 2 (dva) mjeseca.</div>
<div style="text-align: justify">
	<br>
	Dužan je okrivljeni na ime troškova krivičnog postupka uplatiti ovom sudu iznos od 80,00 €, a na ime paušala iznos od 20,00 €, sve u roku od 8 dana od dana pravosnažnosti presude pod prijetnjom prinudnog izvršenja.<br>
	<br>
	&nbsp;</div>
<div style="text-align: center">
	<strong>II</strong><br>
	&nbsp;</div>
<div>
	<br>
	<strong>OKRIVLJENA:</strong><br>
	&nbsp;</div>
<div style="text-align: justify">
	R.S., rodjena Z., od oca S. , rodjena ... godine, nastanjena na adresi B. T. bb (stan I.J.), zaposlena u "Dram DOO" majka troje mldb. djece, završila višu poslovnu školu, razvedena, srednjeg imovnog stanja, neosudjivana.</div>
<div style="text-align: justify">
	<br>
	Na osnovu čl.363 st.1 tač.1 ZKP-a CG, u vezi čl.10 KZCG<br>
	<br>
	<br>
	&nbsp;</div>
<div style="text-align: center">
	<strong>OSLOBADJA SE OD OPTUŽBE</strong><br>
	<br>
	&nbsp;</div>
<div>
	Zato što je:</div>
<div>
	<br>
	Dana 28.08.2004. godine oko 23,50 časova u ul. I. A. br.20, odbijajući od sebe istovremen protivpravan napad od strane okrivljenog R.Lj., a koji se sastojao u tome što je okrivljeni R.Lj. ušao u spavaću sobu u kojoj je R.S. spavala sa djecom, zadajući joj udarac nogom u ledja, a zatim u predjelu glave nakon čega je okrivljena, izašla iz sobe bježeći od njega da bi okrivljeni R.Lj. nastavio da ide za njom, pri čemu je okrivljena R.S. odbijajući od sebe ovakav napad utrčala u kuhinju i iz iste uzela tucanj za meso nastavljajući da bježi od okrivljenog Lj. put tarase, a okrivljeni, Lj. i dalje išao za njom, nakon čega je ona bježeći od istog stigla do vrata od tarase koja su bila zatvorena i sjela na fotelju pored vrata od tarase, budući da joj okrivljeni Lj. nije davao da otvori i izadje, pri čemu je okrivljena S. u cilju odbijanja ovog napada zamahivala više puta u pravcu okrivljenog Lj. tucnjem koji je držala u ruci kojom prilikom ga je udarila po glavi i tijelu nanoseći mu lake tjelesne povrede u vidu rane prskotine lijeve strane čeonog predjela, krvnog podliva u predjelu lijeve podlaktice, i ispod lije očne duplje i više oguljotina u predjelu lijeve podlaktice, nakon čega je uspjela da pobjegne iz kuće, bježeći i dalje od okrivljenog, koji je nastavio da ide za njom,</div>
<br>
-čime bi izvršila kriv. djelo nasilje u porodici ili porodičnoj zajednici iz čl.220 st.2 u vezi st.1 KZCG.<br>
<br>
Troškovi krivičnog postupka u ovom dijelu padaju na teret budžetskih sredstava suda.<br>
<br>
<br>
<div style="text-align: center">
	<br>
	<strong>O b r a z l o ž e nj e</strong><br>
	<br>
	&nbsp;</div>
<div style="text-align: justify">
	Optužnim predlogom ODT-a u Podgorici Kt.br.1835/04, od 12.07.2006. godine, okrivljenoj R.S. i R.Lj. stavljeno je na teret izvršenje krivičnog djela nasilje u porodici ili porodičnoj zajednici iz čl. 220 st.2 u vezi st.1 KZ-a i iz čl.220 st.1 KZ-a, koji optužni predlog je njegov zastupnik u završnoj riječi precizirao u dijelu činjeničnog opisa ostajući pri takvom optužnom aktu do kraja glavnog pretresa i predlažući sudu da okrivljene oglasi krivim i osudi po zakonu.</div>
<div style="text-align: justify">
	<br>
	U svojoj odbrani datoj u istražnom postupku kao i ponovljenoj na glavnom pretresu okrivljena R.S. u bitnom je navela, da je bila 9 godina u braku sa R.Lj. i da imaju troje mldb djece, i da se vrlo često dešavalo da dolazi do nesporazuma u braku i da je njen suprug znao da ostane do kasno i da se u pripitom stanju vraća kući, da je on radio, a ona je vodila brigu o djeci, i da je znao da je maltretira kako psihički tako i fizički, i to da je varao kada je bila u šestom mjesecu trudnoće, a što se tiče predmetnog dogadjaja istakla je da se radi o periodu kada su im odnosi bili posebno poremećeni, obzirom da je ona u maju te godine podnijela tužbu za razvod braka i da su živjeli samo u formalnom braku, da je on u kasnim večernjim satima došao pripit, tražio je da izadje iz sobe u kojoj je spavala sa djecom, više puta ulazio unutra i udarao je nogom u ledja, i kako je ležala na podu čak je udario i nogom u predjelu lica zbog čega se njihov sin više puta budio, iz kojih razloga je ona ustala i pošla do dnevne sobe, a on se okrenuo prema njoj i ona je stekla utisak da će da je ošamari, odnosno udari objašnjavajući da su mu pesnice bile stisnute, a oči zakrvavljene i da je bio u vidno alkoholisnom stanju i u sličnim situacijama je slijedio njegov šamar ili udarac, objašnjavajući da su dnevna soba i kuhinja spojene, da je uzela tucanj za meso koji je bio na pultu i zaprijetila mu da će se braniti ovoga puta dolazeći do tarase, da bi on išao za njom smijući joj se u lice, pa pošto je računala da će je udariti, navodi da je više puta zmahnula u njegovom pravcu tucnjem koji je držala u ruci, dodajući da je sjedjela na fotelju pored vrata od tarase, a on joj nije davao da ih otvori i izadje, da ne zna da li ga je i kako udarila jer je bila sva potrešena i u šoku od svega što joj se desilo te večeri, dodajući da je istrčala iz kuće i otišla kod komšija R., dok ju je okrivljeni R.Lj. prethodno dok je vrištala gurnuo niz stepenice od tarase na kojoj je izašla, a pošto je on više puta zamahnula tucnjem za meso ponavljajući da ne zna da li ga je udarila. Okrivljena je zatim navela, da je dozivala u pomoć i došla do tarase R., kada je otvorila vrata supruga komšije S., dok je okrivljeni jurio za njom, a ona nije htjela da udje u kuću i pobjegla je kod drugih komšija B., dodajući da je kasnije saznala da je R. S. istjerao Lj. iz kuće, a njegova žena je navela da je dok je trčao za njom imao nešto u ruci.<br>
	<br>
	Na glavnom pretresu R.S. je ponavljajući svoje navode iz istražnog postupka pojasnila da budući da ju je R.Lj. te večeri probudio udarcima i to dok je spavala u spavaćoj sobi na podu, jer kako su bili u razvodu ona je spavala sa djecom u sobi, da se ona te noći jako uplašila i kada je izašla iz sobe kako bi izbjegla da joj se djeca traumiraju i bude, on je i dalje išao za njom pa je okrviljena u jakom strahu za sebe uzela tucanj iz kuhinje dodajući da je on trčao bukvalno za njom dok se ne umije tačno izjasniti kada ga je udarila i&nbsp; da li da je uopšte udarila, ali zna sigurno da se samo branila od njega koji je bio pijan te večeri i koji ju je napao, kao što je to naprijed navela i da se sjeća samo da se u jednom momentu našla na trosjedu sa tucnjem u rukama, a on je stajao stisnutom pesnicom iznad nje, i da je moguće da je tada njega udarila ovim tucnjem, dodajući da se u tom trenutku nekako uspjela istrgnuti i pobjeći, da se nije javljala ljekaru ni te večeri ni sjutra dan i da ne posjeduje nikakvu medicinsku dokumentaciju vezanu za povredjenivanje od strane njenog bivšeg supruga, dok je ovo velika trauma za nju, ponavljajući da je od njega trpljela fizičke torture čak i u trudnoći.<br>
	<br>
	U završnoj riječi okrivljena R.S. je navela, da smatra da je bila prinudjena da uradi to što je uradila i da žali zbog svega, ali smatra da nije počinila krivičnog djelo koje joj je stavljeno na teret.<br>
	<br>
	U svojoj odbrani u istražnom postupku okrivljeni R.Lj. je naveo, da je sa R.S. bio u braku 9 godina i da imaju troje mldb djece, da je supruga bila ta koja je često pominjala razvog braka, a da ne ulazi u to što je razlog za razvod braka, ali da sigurno ona nije trpjela od njega fizičko nasilje, da je dok je bila u braku ona završila višu poslovnu školu i da je anstavila da studira u S., da je vozila kola, a kada je trebala da polaže ispite išla avionom, dodajući da to ističe zbog navodnog nasilja nad njom. Okrivljeni je dalje naveo da je predmetne večeri i to 28.08.2004. godine ispred ponoći došao u kuću u ul. I. A., gdje su podstanari da su djeca spavala, da je ušao u sobu i rekao joj da ona ima svoju sobu i da doje tamo kako bi razgovaralu o svemu što je dovelo do problema u braku, ističući da je sin počeo da se prevrće u krevetu nakon čega je ona ustala i pošla do dnevne sobe, gdje je on rekao da mogu da razgovaraju, da je omah iza nje ušao on kada je ona u ruci imala tucanj za meso, stičući utisak da je ona bila pripremljena jer kako navodi nije vido razlog zašto bi to uzela, a pošto je on bio smiren dodajući da nije ništa htio već je došao sa posla da nije ni glas podigao pa i ako je bio iznenadjen, blago se nasmijao i rekao što će je to, nakon čega je ona ljutito, kako okrivljeni navodi počela da ga udara histerično metalnim dijelom tučka iznad glave, da ga nebi udarila po glavi, a zatim ga udarila po ramenu i zahvatila ga po glavi i predjelu čela, kada je počeo da krvari i kada je vidio da mu curi krv iz glave pobjegla je kod komšija R. gdje je po navodima okrivljenog ona imala običaj da ide, kao i ranije kada bi se naljutila na njega jer bi obični razgovori po njegovom kazivanju navodno dovodili do dramatičnog ponašanja, dodajući da je zatekao kako razgovara kroz plač sa ženom R. N., kojom prilikom je R. S. rekao da oboje izadju iz kuće i kada je S. vidjevši ga kako dolazi ustala i pobjegla, dodajući da nezna gdje je bila te večeri, jer je došla tek sjutra ujutro i nastavila sa prijetnjama.<br>
	<br>
	Na glavnom pretresu okrivljeni je ponavljajući svoju odbranu iz istražnog postupka okrivljeni je istakao da ne priznaje izvršenje krivičnog djela koje mu se stavlja na teret, dok je na pitanje suda, da li je okrivljena i ranije fizički nasrtala na njega i kako objašnjava da je ona njega te večeri udarala, naveo da ga ranije nikada nije udarala, a zašto je to te večeri uradila nije mu jasno.<br>
	<br>
	U cilju provjere navoda odbrane okrivljenih, kao i utvrdjivanje materijalne istine sud je na glavnom pretresu u dokaznom postupku proveo dokaze čitanjem medicinske dokumntacije JZU D.Z - H.S., sa nalazom i mišljenjem vještaka sudsko-medicinske struke dr. M. Š.&nbsp; Ki.br.2004/804 od 13.06.2006. godine, u saglasnom predmetu stranaka pročitao iskaz svjedoka Radević Slavka sa zapisnika o saslušanju ovog svjedoka od 06.06.2006. godine, saslušao svjedoka B. J., i pročitao Izvod iz KE na ime okrivljenog R.Lj. izdat od strane CB-a B. br.02-245-256 od 19.10.2006. godine.<br>
	<br>
	U svom svjedočkom iskazu datom u istražnom postupku na zapisniku od 06.06.2006. godine, a koji je pročitan na glavnom pretresu R.S. je u bitnom naveo da živi u ul. I.A. br.23 i da su mu prve komšije u toku 2004. godine, bili R.S. i Lj., za koje je mislio da imaju vrlo skaladan brak, medjutim vremenom se pokazalo suprotno, tako da je svjedok primijetio da je često dolazilo do svadja, nesuglasica, a da je u više navrata intervenisala i policija. Dalje je naveo, da je nedje u avgustu 2004. godine dok se odmarao u svojoj kući u večernjim satima čuo buku i R. S. koja ulazi u njihovu kuću i traži pomoć, kada je pretpostavio kada je došlo do neke svadje, medjutim te noći kada je R.S. došla unjihovu kuću sa njom je trčao njen suprug Lj. koji je vikao, histerično se ponašao, dodajući da misli da je imao namjeru da je udari, medjutim u njegovom prisustvu nije došlo do fizičkog kontakta tj. Lj. nije udario njegovu suprugu, dok se ne može zbog proteka vremena sjetiti tačno kakve joj je riječi upućivao, dodajući da je R.Lj. u tom periodu dosta pio i maltretirao svoju suprugu, dok za S. ne može ništa loše reći, a obzorom da je predmetne večeri S. zatražila od njega da joj pruži smještaj u kući, on je to odbio jer ne voli da se miješa u njihove porodične odnose da bi sjutradan saznao da je spavala kod komšinice B. J., na kraju ističući da su se nakon ovog dogadjaja negdje poslije mjesec dana R. iselili iz njihovog komšiluka i da o njima svjedok ne zna ništa.<br>
	<br>
	Svjedok J.B. u istražnom postupku na zapisniku od 31.05.2006. godine, navela je da živi u porodičnoj kući u Zu i da se u njenoj neposrednoj blizini nalazi porodična kuća Radević Vujice i poznato joj je da su u toj kući živjeli kao podstanari nekadašnji bračni par R.Lj. i S., koji imalu troje djece, napominjući da joj je poznato da su R. u toku trajanja braka imali odredjenih nesuglasica i problema i to uglavnom zbog maltretiranja od strane R.Lj., da negdje u avgustu mjesecu 2004. godine dok je sjedjela u kući oko ponoći čula da joj neko kuca na vrata, nakon čega je odmah otvorila i vidjela kako ispred njih čuči u ljetnoj pidžami R.S. koja ju je molećivim glasom upitala može li da udje, što joj je ova odmah dopustila, nakon čega su sjele u dnevnu sobu, kada je iz neposrednog raazgovora saznala da je S. te noći imala fizički sukob sa svojim mužem Lj. i da je pobjegla iz kuće, ovaj svjedok joj je u jednoj prostoriji u njenoj kući namjestila da spava, dodajući da je S. ujutro uz nagovor ovog svjedoka pozvala policiju da ista prijavi ovaj dogadjaj.<br>
	<br>
	Na glavnom pretresu svjedok je ponavljajući svoje navode iz istražnog postupka dodala da je do predmetne večeri R.e znala samo iz vidjenja i jedino su se pozdravljali, a te večeri kada je S. R. došla kod nje i molila je da prespava bila je uplašena i bukvalno je bježala u strahu od supruga Lj., pa ju je čak zamolila da ne pali svijetlo u dnevnoj sobi da je on sa ulice ne bi vidio, ističući da joj je sjutra dala nešto od njene robe da obuče.<br>
	<br>
	Iz nalaza i mišljenja vještaka sudskomedicinske struke dr. M. Š. od 13.06.2006. godine, slijedi da je u predmetnom dogadjaju R.Lj., zadobio ranu prskotinu lijeve strane čeonog predjela, krvne podlije u predjelu lijeve podlaktice i ispod lijeve očne duplje, više oguljotina u predjelu lijeve podlaktice, zatim proizilazi da su navedene povrede posljedica višekratnog dejstva tupog, teškog i zamahnutom mehaničkog orudja na odgovarajuće predjele tijela i da navedene povrede predstavljaju i pojedinačno i u svom zbiru laku tjelesnu povredu.<br>
	<br>
	Na navedeni nalaz stranke nisu imale primjedbi, i sud je cijeneći isti, našao da je ovakva nalaz objektivan, jasan i stručan i isti u cjelosti prihvatio.<br>
	<br>
	Prilikom ocjene iskaza saslušanih svjedoka, sud je prihvatio kao jasne i istinite iskaze svjedoka R. S. i B. J., a budući da je riječ o nepristrasnim svjedocima komšijama, koji su na istinit način svjedočili o činjenicama koje su ima poznate vezane za predmetno veče,pri čemu je činjenica da ovi svjedoci nisu očevici samog dogadjaja, medjutim njihovo kazivanje na indirektan način i doveden u vezu sa ostalim provedenim dokazima kao i odbranom okrivljene R.S., doprinosi utvrdjivanju materijalne istine u ovom postupku o čemu će dalje biti riječi.<br>
	<br>
	Naime, na osnovu rezultata cjelokupnog postupka i ocjene svih provedenih dokaza kako pojedinačno, tako i u njihovoj medjustobnoj povezanosti, a takodje i dovodjenjem istih u logičnu vezu sa odbranama okrivljenih u ovom postupku je bez ikakve dileme utvrdjeno da je R.Lj. predmetne večeri i to 28.08.2004. godine u porodičnoj kući u ul. I. A. br.20 u Podgorici, počinio kriv. djelo nasilje u porodici ili u porodičnoj zajednici čl.220 st.1 KZ-a i to sa onim činjeničnim opisom iz kojeg su proizašli zakonska obilježja ovog kriv. djela, a kako je to bliže opisano izrekom ove presude.<br>
	<br>
	Na osnovu činjenične gradje utvrdjene u ovom postupku nedvosmisleno slijedi da se predmetne večeri 28.08.2004. godine oko 23,50 časova, okrivljena R.S. nalazila u spavaćoj sobi sa djecom i da je spavala, a što se utvrdjuje kako iz odbrane okrivljenog R.Lj., tako iz odbrane okrivljene R.S.. Nadalje, nesumnjivo je i to da je odnosnom prilikom R.Lj. oko ponoći ušao u sobu gdje je okrivljena S. spavala sa djecom, što takodje i R.Lj. potvrdjuje, kojom prilikom joj je zadao udarac nogom u ledja, a potom u predjelu glave, nakon čega je R.S. izašla iz spavaće sobe bježeći od odkrivljenog R.Lj. pri čemu je isti nastavio da ide za njom.<br>
	<br>
	Ovakvo činjenično stanje do detalja i na jasan i potpun način utvrdjeno je&nbsp; iz odbrane okrivljene R.S. koju je ovaj sud u cjelosti prihvati kao realnu vjernu i istinitu, a budući da je njena odbrana potkrijepljena i u savršenom skladu sa ostalim provedenim dokazima i sa daljim slijedom dogadjaja.<br>
	<br>
	Postupajući na prednje opisani način u radnjama okrivljenog ostvarena su sva subjektivan i objektivna bića krivičnog djela nasilje u porodici ili porodičnoj zajednici iz čl.220 st.1 KZCG, iz koje zakonske odbredbe slijedi da se ovo djelo sastoji u primjeni nasilja kojim se ugrožava tjelesni ili duševni integritet člana svoje porodice ili porodične zajednice, a što sve primijenjeno na konkretan slučaj nedvosmisleno ukazuje da je okrivljeni počinio upravo ovo krivično djelo.<br>
	<br>
	Ulazeći u sobu gdje je okr. R.S. spavala sa djecom oko ponoći i udarajući istu nogom u ledja a potom u glavu, okrivljeni je znao da nasiljem ugrožava tjelesni integritet člana svoje porodice i to R.S., pa je isti takvo djelo htio čime se rasvjetljava njegov psihički odnos prema krivičnom djelu u pitanju i to u direktnom umišljaju.<br>
	<br>
	Ostajući pri ovakvom utvrdjenju sud je imao u vidu navode odbrane okrivljenog R.Lj. u kojima je isti negirao izvršenje predmetnog krivičnog djela, ističući da je predmetne večeri došao u kuću nakon ulaska u sobu gdje su djeca spavala kao i S., da je istu samo pozvao da dodje u svoju sobu samo da razgovaraju o svemu što je dovelo do problema u braku, zatim dodajući da je ona ustala i pošla do dnevne sobe gdje je on rekao da razgovaraju, pa kada je on pošao za njom da je S. imala u ruci tucanj za meso, dodajući kako mu je ona izgledala pripremljena, a on nije vidio razlog zašto bi uzela tucanj, već je bio smiren i ni glasa nije podigao i ako je bio iznenadjen, kako navodi blago se nasmijao, pitajući je što će joj to, nakon čega je ona ljutito i histerično počela da ga udara metalnim dijelom tučka iznad glave, po ramenu i zahvatila ga po glavi i predjelu čela, a potom pobjegla kod komšija R., dodajući takodje i da ga S. ranije nikada nije udarala, a zašto je te večeri to uradila nije mu jasno, cijeneći ih najprije kao apsurdne, kontradiktorne same sebi, i toliko neodržive i očigledno sračunate jedino i isključivo na izbjegavanje krivice u ovom postupku, odnosno prebacivanje krivice na okrivljenu S., a ovo iz sljedećih razloga: Naime, očigledno je neodrživo i nelogično tvrdjenje R.Lj. da je te večeri oko ponoći mirno ušao u sobu gdje je S. spavala tražeći od nje da razgovaraju oko problema u braku (pa budući da je S. tada spavala i da je nelogično da je budi da bi razgovaralioko problema u braku) , a da je ona nakon toga navodno ustala otišla i uzela tucanj za meso i bez ikakvog povoda počela da ga udara, a on za to vrijeme bio miran i čak joj se smiješio, a da bi ona ipak nakon toga pobjegla iz kuće kod komšija, nelogičnost i neodrživost ovakve odbrane je sasvim očigledna, pri čemu se kao nezaobilazno nameće pitanje, zašto bi R.S. uopšte pobjegla od njega iz kuće i otišla kod komšije da se dogadjaj desio onako kako je to R.Lj.o pokušao predočiti pred ovim sudom.<br>
	<br>
	Pri tom je važno napomenuti da svjedok R.S., takodje posvjedočio da je predmetne večeri R.S. došla u njihovu kuću, a da je za njom trčao R.Lj., koji je vikao i histerično se ponašao, i svjedok je mislio da je ovaj imao namjeru da je udari, dok je S. zatražila od njega da joj pruži smještaj, a svjedoka J.B. je takodje posvjedočila da je odnosne večeri pozvonila R.S. moleći je da udje i da kod nje prenoći, pa se opravdano dovodi u pitanje održivost odbrane okrivljenog Lj. jer ukoliko on nije primijenio te večeri nasilje nad S. zašto bi ona bježala od njega tražeći smještaj kod komšija, a takodje je njegova odbrana u cjelosti opovrgnuta iskaznom svjedoka R. koji je naveo jasno da je Lj. trčao za S. i histerično se ponašao te večeri ispred njegove kuće, a što sve dovedeno u logičnu i medjusobnu vezu sa izvješnošću i bez dileme upućuje na jedan jedini zaključak i to da je okrivljeni R.Lj. počinio predmetno krivično djelo, dok je njegova odbrana lišena svakog osnova i bez utemeljenja u utvrdjenim činjenicama pa sud takvu odbranu nije prihvatio.<br>
	<br>
	Kako je krivica okrivljenog na pouzdana način utvrdjena to je sud prelazeći na izbor vrste i visine krivične sankcije imao u vidu sve okolnosti od značaja, pa je od otežavajućih okolnosti na strani okrivljenog cijenio njegovu osudjivanost presudom Opštinskog suda Subotica K.br.1173/93 od 16.12.1993. godine, zbog krivičnog djela iz čl.233 KZRS, kojom mu je izrečena uslovna osuda, a što se utvrdjuje uvidom u Izvod iz KE CB Berane, OB Plav br.02-245-256 od 19.10.2006. godine, pri čemu je sud imao u vidu da nije u pitanju istovrsno krivičnog djelo, dok mu je od olakšavajućih okolnosti cijenio porodične prilike da je otac troje mldb. djece, i u okviru imovinski prilika njegovo loše imovno stanje, osudjujući ga na kaznu zatvora u trajanju od 2 (dva) mjeseca nalazeći da je ovakva kazna zatvora u svemu adekvatna i primjerena krivičnom djelu u pitanju i okrivljenom kao učiniocu predmetnog krivičnog djela, i da će se upravo kaznom zatvora u navedenom trajanju u okviru opšte svhre krivičnih sankcija propisanih čl.4 st.2 KZCG sa uspjehom ostvariti svrha kažnjavanja propisana čl.32 istog zakona i to sprečavanje okrivljenog da vrši krivična djela i uticanje na njega da u buduće ne čini krivična djela, uticanje na druge da ne čini krivična djela, izražavanje društvene osude za krivično djelo i obaveza poštovanje Zakona, kao i jačanje morala i uticaja na razvijanja društvene odgovornosti.<br>
	<br>
	Sud je promijenio činjenični opis optužbe, kao što je to precizirano u stvu I izreke ove presude, prilagodjavajući isti činjeničnoj gradji utvardjenoj u ovom postupku pri čemu je mišljenja da ovakvom izmjenom nije povrijedjen objektivni identitet optužbe.<br>
	<br>
	Prilikom pravne kavalifikacije krivičnog djela u pitanju sud je imajući u vidu da se od izvršenja krivičnog djela do okončanja ovog postupka promijenio Krivični zakon, pa je u duhu odredbe čl.133 st.3 KZCG na okrivljenog primijenio KZCG (prečišćeni tekst), budući da je ovaj Zakon najblaži po okrivljenog.<br>
	<br>
	Kako je okrivljeni R.Lj. oglašen krivim to je isti obavezan da na ime troškova krivičnog postupka uplati iznos od 80,00 €, a koji se odnosi na troškove vještačenja, dok je paušal u iznosu od 20,00 €, odmjeren shodno dužini trajanja postupka, složenosti predmeta i imovinskim prilikama okrivljenog.<br>
	<br>
	Nasuprot prednjem na osnovu ocjene navoda odbrane okr. R.S. kao i svih ostalih provedenih dokaza u ovom postupku i na osnovu toga utvrdjenog činjeničnog stanja sud je našao da je okrivljena R.S., kritičnom prilikom postupala u nužnoj odbrani pa je sud istu zbog krivičnog djela nasilje u porodici ili porodičnoj zajednici iz čl.220 st.2 KZCG oslobodio od optužbe shodno čl.363 st.1 tač.1 ZKP-a CG u vezi čl.10 istog Zakona.<br>
	<br>
	Naime, kao što je to naprijed istaknuto, nesumnjivo je utvrdjeno da se&nbsp; dogadjaj koji je predmet pretresanja dogodio 28.08.2004. godine oko ponoći, u ul. I.A. br.20, i da je tom prilikom R.S. spavala na podu u dječjoj sobi zajedno sa djecom, takodje je nesumnjivo utvrdjeno da je okrivljeni R.Lj. ušao u sobu gdje je okr. S. spavala, kojom prilikom ju je iznenada napao, zadajući joj udarac nogom u ledja, a potom u predjelu glave, nakon čega je okr. R.S. u cilju odbijanja daljeg protivpravnog napada izašla iz sobe bježeći od okr. R.Lj., koji je nastavio da ide za njom, a okrivljena je u cilju odbijanja istovremenog napada bježeći od okr. Lj. iz kuhinje uzela tucanj za meso nastavljajući da bježi put tarase, dok je okrivljeni Lj. i dalje išao za njom, nakon čega je ona bježeći od istog stigla do vrata od tarase koja su bila zatvorena i sjela na fotelju pored vrata od tarase, budući da joj okr. Lj. nije davao da otvori ista da izadje pri čemu je okrivljena u cilju odbijanja ovog napada zamahivala više puta u pravcu okr. Lj. tucnjem koji je držala u ruci, i kojom prilikom ga je udarila po glavi i tijelu nanoseći mu lake tjelesne povrede u vidu rane prskotine lijeve strane čeonog predjela, krvnog podliva u predjelu lijeve podlaktice i ispod lijeve očne duplje i više oguljotina u predjelu lijeve podlaktice, a što se nedvosmisleno utvrdjuje iz zaključka i mišljenja vještaka sudskomedicinske struke.<br>
	<br>
	Prema tome, na osnovu izloženog sud je našao da je okrivljena R.S. kritičnom prilikom bila napadnuta od strane okr. R.Lj., da se radilo o stvaranom, ozbiljnom i protivpravnom napadu, i to dok je R.S. spavala, a kao što je to naprijed detaljno opisano i za takav napad svojim ponašanjem okrviljena nije dala nikakvog povoda, pa je ista krivitične prilike samo odbijala od sebe istovremen protivpravan napad, i njen postupak uzimanjem tucnja i kasnije zamahivanjem istog u pravcu okrivljenog Lj. je po ocjeni suda bio usmjeren isključivo i samo na odbijanje napada i to odbijanje napada je bilo adekvatno i neophodno, a kada se uzme u obzir da je predmetne večeri okr. S. napadnuta od strane okr. Lj. dok spava u dječjoj sobi i to udaranjem nogom u ledja i predjelu glave, i da je okr. Lj. nakon ovog napada nastavio da ide za njom. Sve ovo ukazuje da okrivljena predmetne večeri nije mogla na drugi i podesniji način odbiti napad od strane okr. Lj. u cilju odbrane svog tjelesnog integriteta. Obzirom na ovakvo utvrdjenje suda sasvim je prihvatljiva, logična i na činjenicama utemeljena odbrana okr. R.S., a ista je takodje potvrdjena i potkrijepljena iskazima svjedoka R. S. i B. J., koji su naprijed cijenjeni, a iz kojih se nesumnjivo i bez dileme zaključuje da je okrivljena u cilju odbijanja daljeg napada od strane okr. R.Lj., a nakon kritičnog dogadjaja i dalje bježala od istog tražeći spas kod komšija pri čemu je R.Lj. i dalje trčao za njom da bi okrivljena te večeri spavala kod B. J., komšinice, pa je nesumnjivo i to da je bila u pidžami što samo potvrdjuje i podržava njenu odbranu, da je bila uplašena i isprepadana i u stalnom strahu da je Lj. ne pronadje i kod te komšinice.<br>
	<br>
	Dakle, imjući u vidu sve navedeno nesumnjivo je da je okr. R.S. postupala u nužnoj odbrani, pa je sud istu oslobodio od optužbe zbog krivičnog djela nasilje u porodici ili porodičnoj zajednici, iz čl.220 st.2 KZCG, na osnovu čl.363 st.1 tač.1 ZKP-a CG u vezi čl.10 istog Zakona, a imajući u vidu da djelo koje je predmet optužbe vezano za R. S., nije krivično djelo, budući da je ista postupila u nužnoj odbrani.<br>
	<br>
	Sud je rješenjem prihvatio odustanak zastupnika optužbe pribavljanjem Izvoda iz KE za R. S. budući da je ista rodjenja u T., dok u ostalom provodjenjem ovog dokaza i nije od značaja za odlučivanje u ovoj krivično pravnoj stvari, budući da je ova okrivljena oslobodjena od optužbe.<br>
	<br>
	Pošto je okrivljena R.S. oslobodjena od optužbe to troškovi krivičnog postupka padaju na teret budžetskih sredstava suda u ovom dijelu presudjenja.<br>
	<br>
	Na osnovu izloženog odlučeno je kao u stavu I i II izrekom ove presude.<br>
	<br>
	<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA</div>
Nela Kuč,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Maja Zeković,s.r.<br>
<br>
<br>
PRAVNA POUKA:<br>
Protiv ove presude dozvoljena je žalba u roku<br>
od 8 dana od dana prijema pismenog otpravka iste,<br>
Višem sudu u Podgorici, a preko ovog suda.<br>
<br>
ZTO: Janković Andrijana<br>
<br>
<br>
<br>
<br>

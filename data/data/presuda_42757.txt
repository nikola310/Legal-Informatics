<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{margin-bottom:0.1388889in;text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;margin-bottom:0.1388889in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;margin-left:1.5in;margin-bottom:0.1388889in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.137 /11.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po  optužnom predlogu Osnovnog Državnog Tužilaštva iz Rožaja Kt.br.152/11. od 11.8.2011.godine, protiv okrivljenog M. A. iz Rožaja, zbog krivičnog djela šumska kradja iz čl. 324.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja i okrivljenog, dana 09.12.2011. godine, donio je i javno objavio</span>
</p>
<p class="p2"></p>
<p class="p2">
<span>				P  R  E S U D U</span>
</p>
<p class="p2"></p>
<p class="p3">
<span>	Okrivljeni M. A.od oca H. i majke F., rodj. P., rodjen .. godine, u Rožajama, živi u s. Besnik, opština Rožaje, drž. CG, razumije crnogorski jezik, koji mu je i maternji, pismen, završio SSS, nezapošljen, neoženjen, srednjeg imovnog stanja, osudjivan, presudom ovog suda K.br.146/08. od 27.08.2008.godine, zbog krivičnog djela iz čl. 152.st.2. u vezi st. 1. KZ, uslovno 45 dana zatvora, uslovno za jednu godinu.</span>
</p>
<p class="p3">
<span>				K R I V   J E</span>
</p>
<p class="p4">
<span>Što je:</span>
</p>
<p class="p4">
<span>Dana 03.8.2011. godine, oko 17,00 h, u mjestu zv. „Džore“ opština Rožaje, radi kradje u državnoj šumi oborio tri bukova stabla u kubnoj masi od 1,75 m3, pričinivši time štetu Upravi za šume Pljevlja – Područna jedinica Rožaje,</span>
</p>
<p class="p3">
<span>	-čime je izvršio krivično djelo šumska kradja iz čl. 324.st.1. Krivičnog Zakonika.</span>
</p>
<p class="p5">
<span>	Pa mu – ga sud na osnovu pomenutog zakonskog propisa, primjenom čl. 4.13.15.32.36.39.42.52.53. Krivičnog Zakonika, čl. 226.229. 239. st. 2. i čl. 374. Zakonika o krivičnom postupku  i z r i č e</span>
</p>
<p class="p5">
<span>USLOVNU OSUDU</span>
</p>
<p class="p4">
<span>Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo, i </span>
</p>
<p class="p3">
<span>				O S U D J U J E</span>
</p>
<p class="p3"></p>
<p class="p3">
<span>	NA NOVČANU KAZNU u iznosu od 200 (dvijestotine) eura, koju je okrivljeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku , sud će novčanu kaznu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p3">
<span>	Da plati ovom sudu na ime troškova krivičnog postupka – paušala iznos od 40 eura u roku od 15 dana po pravnosnažnosti ove presude.</span>
</p>
<p class="p3">
<span>	Oštećena Uprava za šume Pljevlja – Područna jedinica Rožaje, radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.152/11. od 11.8.2011.godine, protiv okrivljenog M.A. iz Rožaja, zbog krivičnog djela šumske kradje iz čl. 324.st.1.  KZ.</span>
</p>
<p class="p3">
<span>	Na glavnom pretresu ODT iz Rožaja predložio je da sud okrivljenog oglasi krivim za izvršeno krivično djelo i izrekne mu uslovnu osudu kojom će mu utvrditi kaznu zatvora u trajanju od 60 dana i odložiti njeno izvršenje u roku od jedne godine dana ukoliko isti ne izvrši novo krivično djelo i da ga osudi na novčanu kaznu u iznosu od 200 eura.</span>
</p>
<p class="p3">
<span>	Okrivljeni M.A. na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p3">
<span>	U svojoj odbrani istakao je: da je dana 03.8. ove godine uzeo traktor sa prikolicom koji posjeduje i pošao u državnu šumu zv. „Džore“ da uzme ogrijevno drvo. Našao je oborena tri bukova stabla od ranije. Trupci od stabala su bili pored  panjeva i ne zna ko ih je oborio. Iste je izvukao dao puta i izrezao na čokove. Šumar ga je zatekao na licu mjesta i istom je kazao da su stabla oborena od ranije.  Stabla nije oborio već je ista našao oborena.</span>
</p>
<p class="p3">
<span>	Na glavnom pretresu sud je izveo dokaze:  saslušao u svojstvu svjedoka K. A., pročitao zapisnik o izvršenom pregledu čuvara šuma br. 3/11. od 03.8.2011.godine i pročitao izvod iz kaznene evidencije na ime okrivljenog.</span>
</p>
<p class="p3">
<span>	Svjedok K. A. istakao je:  da radi kao čuvar šuma.Dana 03.8. ove godine pošao je u obilazak terena. U mjestu zv. „Džore“ zatekao je okrivljenog da motornom testerom reže tri bukova stabla na čokove. Našao je na tom mjestu i traktor sa prikolicom. Pitao je okrivljenog zbog čega je stablo oborio na šta je isti ćutao.  Stabla su bila oborena tog dana i okrivljeni je trupce rezao na udaljenosti od oko 70 m od panjeva. Premjerio je oborena stabla, kao i panjeve i utvrdio da se dimenzije istih podudaraju. Utvrdio je kubnu masu od 1,75 m3. Stabla su bila odvučena od panjeva na traktoru do mjesta gdje je zatekao okrivljenog da ih reže. Ista su bila oborena neposredno pred njegov dolazak . Na tom mjestu bio je prisutan samo okrivljeni protiv koga je podnio prijavu. </span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p3">
<span>	Utvrdjeno činjenično stanje proizilazi iz iskaza svjedoka Avdije čiji je iskaz sud prihvatio kao ubjedljiv i kao takav u odlučnim činjenicama saglasan sa ostalim izvedenim dokazima i sa iskazom okrivljenog.</span>
</p>
<p class="p3">
<span>	Iz iskaza ovog svjedoka se  vidi da je on lično zatekao okrivljenog u pomenutom mjestu da motornom testerom reže trupce od oborenih bukovih stabala. Stabla su bila dovučena oko 70 m do panjeva i sječa je bila izvršena pomenutog dana. Da je utvrdio kubnu masu od 1,75 m3. Iskaz svjedoka u ovom dijelu u svemu je potvrdjen i sa iskazom okrivljenog, osim u dijelu koji se odnosi da je okrivljeni izvršio obaranje predmetnih stabala. </span>
</p>
<p class="p4">
<span>Iskaz okrivljenog sud je prihvatio u dijelu koji se odnosi da je predmetna stabla rezao motornom testerom, da je na tom mjestu došao na trktoru  te da ga je šumar zatekao  u tom mjestu, tako da je njegov iskaz u ovom dijelu sud uzeo kao dokaz jer je u svemu potvrdjen izvedenim dokazima. Medjutim, njegov iskaz u dijelu koji se odnosi da predmetna stabla nije oborio, već ih je našao oborena od ranije, sud nije mogao prihvatiti jer je isti u tom dijelu usmjeren ka umanjenju krivičnopravne odgovornosti za krivično djelo za koje je optužen. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela šumske kradje iz čl. 324.st.1. KZ izvršenog na način, vrijeme i mjestu kako je to opisano u izreci presude.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni predmetno krivično djelo izvršio sa direktnim umišljajem, jer je bio svjestan da obaranje stabala vrši u državnoj šumi u namjeri kradje na šta je i pristao. </span>
</p>
<p class="p3">
<span>	Za izvršeno krivčno djelo sud je okrivljenog oglasio krivim pošto je našao da nema elemenata koji bi isključivali njegovu krivičnopravnu odgovornost i obzirom na kumulativnu propisanost kazne u Krivičnom Zakoniku za ovo krivično djelo istom izrekao uslovnu osudu utvrdjujući mu pri tom kaznu zatvora u trajanju od 60 dana i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivično djelo i osudio ga na novčanu kaznu u iznosu od 200 eura.</span>
</p>
<p class="p3">
<span>	Prilikom izricanja  uslovne osude kao krivične sankcije i osude na novčanu kaznu sud je imao u vidu ličnost izvršioca ovog krivičnog djela, stepen nastupjele posledice, djelimično priznanje okrivljenog za izvršeno krivično djelo, da se radi o mladjem čovjeku, pobude iz kojih je izvršio ovo krivično djelo, jer su mu predmetna stabla bila potrebna za ogrijevno drvo, da nije u radnom odnosu, pa je ove  okolnosti  u smislu  čl. 42. KZ cijenio kao olakšavajuće prilikom odmjeravanja novčane kazne, tako da je vodeći računa o svrsi uslovne osude u okviru opšte svrhe krivičnih sankcija sa naprijed iznijetih razloga istom izrekao uslovnu osudu ubijedjen da će se upozorenjem uz prijetnju kaznom dovoljno uticati na okrivljenog da više ne vrši krivična djela, a osudom na novčanu kaznu da će se postići svrha kažnjavanja iz čl. 4. u vezi čl. 32. KZ.	</span>
</p>
<p class="p3">
<span>	U smislu čl. 226. i 229. ZKP okrivljeni je obavezan da plati na ime troškova krivičnog postupka –paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p3">
<span>	U smislu čl. 239.st.2. ZKP sud je oštećenu Upravu za šume Pljevlja Područnu jedinicu Rožaje radi ostvarivanja odštetnog zahtjeva uputio na gradjansku parnicu. Ovo sa razloga što oštećeni do okončanja glavnog pretresa nije postavio odštetni zahtjev, tako da sud o istom nije  ni odlučivao.</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 09.12.2011.godine.</span>
</p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.						Zahit Camić s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p2"></p>
<p class="p6"></p>
<p class="p7"></p>


</body>
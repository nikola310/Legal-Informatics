<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">          K. br. 262/12</span>
</p>
<p>
<span class="span1">                                                                                                                                 </span><span></span>
</p>
<p>&nbsp;</p>
<p>
<span class="span1">                                       </span>
</p>
<p>
<span class="span1">                                 </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog A. A., zbog krivičnog djela - laka tjelesna povreda iz čl. 152 st. 2 u vezi st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 322/12 od 05.06.2012. godine, nakon održanog glavnog javnog pretresa dana 13.03.2014. godine, u prisustvu zastupnika optužbe - savjetnika kod ODT Sanje Borozan, okrivljenog i njegovog branioca po zamjeničkom punomoćju G. P., advokata iz Bara, dana 14.03.2014. godine donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni A. A., JMBG ..., od oca J. i majke M., rođene L., rođen godine u B., stalno nastanjen u S., državljanin C. G., pismen, završio srednju turističku školu, po zanimanju ugostitelj, nezaposlen, oženjen, otac jednog djeteta, srednjeg imovnog stanja, osuđivan presudom Osnovnog suda u Baru K br. 89/02 od 07.05.2003. godine, zbog krivičnog djela iz čl. 144 st. 1 KZ RCG (krađa), na kaznu zatvora u trajanju od 3 (tri) mjeseca uslovno na 1 (jednu) godinu; presudom Opštinskog suda u Novom Sadu K br. 955/04 od 07.12.2004. godine zbog krivičnog djela iz čl. 33 st. 1 ZOOMRS (neovlašćeno nošenje vatrenog oružja), na kaznu zatvora u trajanju od 2 (dva) mjeseca uslovno na 1 (jednu) godinu; presudom Osnovnog suda u Baru K br. 254/06 od 12.09.2006. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 30 (trideset) dana; presudom Osnovnog suda u Baru K br. 45/06 od 25.09.2006. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 30 (trideset) dana; presudom Osnovnog suda u Baru K br. 706/05 od 01.04.2008. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 35 (trideset pet) dana; (kazne K br. 254/06, K br. 706/05 i K 45/06, preinačene su na jedinstvenu kaznu u trajanju od 2 (dva) mjeseca i 20 (dvadeset) dana), presudom Osnovnog suda u Kotoru K br. 78/06 od 22.06.2009. godine, zbog krivičnog djela iz čl. 240 st. 1 tč. 2 KZ u vezi čl. 49 KZ-a (teška krađa), na kaznu zatvora u trajanju od 5 (pet) mjeseci; presudom Osnovnog suda u Kotoru K br. 776/09 od 02.02.2010. godine, zbog krivičnog djela iz čl. 240 st. 1 tč. 2 i tč. 3 KZ u vezi čl. 49 KZ-a (teška krađa), na kaznu zatvora u trajanju od 100 (sto) dana; presudom Osnovnog suda u Baru K br. 473/03 od 22.09.2009. godine, zbog krivičnog djela iz čl. 240 st. 1 tč. 3 KZ u vezi čl. 23 KZ-a (teška krađa), na kaznu zatvora u trajanju od 3 (tri) mjeseca; presudom Osnovnog suda u Baru K br. 259/06 od 09.07.2010. godine, zbog krivičnog djela iz čl. 399 st. 2 u vezi st. 1 KZ (nasilničko ponašanje), na kaznu zatvora u trajanju od 30 (trideset) dana i presudom Višeg suda u Podgorici K br. 115/12 od 25.11.2013. godine, zbog krivičnog djela iz čl. 300 st. 1 KZ-a, na kaznu zatvora u trajanju od 1 (jedne) godine i 2 (dva) mjeseca.</span>
</p>
<p>
<span class="span1"> ;</span>
</p>
<p>
<span class="span1"> </span>
</p>
<p>
<span class="span1"></span>
</p>
<p style="text-align:center;">
<span class="span1">K  r  i  v     j  e :</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 11.05.2012. godine, oko 21,00 čas, ispred kafe bara „B.“ u S., Opština B., svjestan svog djela i htio njegovo izvršenje, lako tjelesno povrijedio Đ. Z., na način što ga je više puta udario u predjelu glave, lijevog ramena i lijevog lakta, drvenom daskom - letvom, dužine oko 1 m, sredstvom podobnim da tijelo teško povrijedi i zdravlje teško naruši, nanoseći mu tom prilikom lake tjelesne povrede u vidu nagnječno-razderne rane u lijevoj polovini tjemenog predjela dužine 20 cm, oguljotinu kože u predjelu lijevog ramena, oguljotinu kože u predjelu lijeve nadlaktice i oguljotinu kože u predjelu lijevog lakta,</span>
</p>
<p>
<span class="span1"> </span>
</p>
<p>
<span class="span1">- čime je izvršio krivično djelo - laka tjelesna povreda iz čl. 152 st. 2 u vezi st. 1 Krivičnog zakonika Crne Gore</span>
</p>
<p>
<span class="span1">    </span>
</p>
<p>&nbsp;</p>
<p>
<span class="span1">Pa ga sud primjenom čl. 4, 32, 36, 42, Krivičnog zakonika CG i čl. 369, 370 i 374 ZKP-a CG,</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">    </span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Oštećeni Đ.Z. se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 380 €, u roku od 15 dana od dana pravosnažnosti presude, pod prijetnjom izvršenja. </span>
</p>
<p>
<span class="span1"></span><span class="span1"></span><span class="span1"></span><span class="span1">       </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt br. 322/12 od 05.06.2012. godine, koji je preciziran na glavnom pretresu, okrivljenom je stavljeno na teret izvršenje krivičnog djela - laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Okrivljeni je u svojoj odbrani u prethodnom postupku pred ODT-om, dana 18.05.2012. godine, u bitnom naveo da su navodi u krivičnoj prijavi djelimično tačni, odnosno tačno je da je dana 11.05.2012. godine, oko 21,00 čas, ispred kafe bara „B.“ u S., 2-3 puta udario oštećenog Đ.Z. sa drvenom letvom dužine oko 1 m u predjelu ramena, a ne sa metalnom šipkom kako je to navedeno. Svojim vozilom je prolazio da povede suprugu u bolnicu, kako bi primila injekciju u St. Baru, kada se na ulici odjednom pojavio oštećeni Đ., koji je stajao na sred ulice. Stao je sa vozilom, Đ.se naslonio na njegova vrata i počeo je da vrijeđa, kako njega tako i njegovu suprugu, upućujući im razne uvrjedljive riječi. S obzirom da je suprugu trebalo da odvede u bolnicu, kako bi primila injekciju, nalazio se u posebnom psihičkom </span><span class="span1">stanju jer je sa imenovanom u braku više od dvije godine i zbog toga što se nalazila u petom mjesecu trudnoće, pa je zbog toga bio razdražen i iznerviran postupkom Đ., koji ga je najvjerovatnije zaustavio zato što ga je zamijenio sa S. S., jer i jedan i drugi imaju auto istog tipa i reg. oznaka „HN“. Kako je bio iznerviran i kako se nalazio u tom posebnom psihičkom stanju, udario je oštećenog 2-3 puta u predjelu glave - ramena. Na kraju je naveo da se kaje zbog toga što je uradio i spreman je da se izvini oštećenom. Na glavnom pretresu od 12.10.2012. godine, naveo je da ne priznaje krivično djelo koje mu je stavljeno na teret, ali nije sporio da je kritične prilike lako tjelesno povrijedio Đ. sa drvenom daskom - letvom, dužine oko 1 m i da ga je udario više puta. Takođe je naveo da mu je Đ., koji je bio u pijanom stanju, kada se naslonio na vrata njegovog auta, rekao „Marš majmune“, a koje riječi su čuli i svjedoci D. i A. Peković, A. R., J. B. i D. P., dok je prije toga pogledao u njegovu suprugu i rekao nešto u smislu „dobra je“. Na glavnom pretresu od 06.03.2013. godine, naveo je da je navedenog dana upravljao je vozilom „Fiat punto“ plave boje, „HN“ tablica, a sa njim u automobilu je bila njegova supruga Ž. M.. Ispred kafića „B.“ Đ.Z., kojeg je tada prvi put vidio, stajao je na sred ulice i kada je vidio njegovo auto zaustavio ga je kao policajac. Stao je, Đ.mu je prišao i pitao ga je „Gdje je S. S.“. Otvorio je prozor, Đ.se naslonio na prozor auta sa obije ruke i misli da je bio pijan, jer pretpostavlja da takvo ponašanje nije normalno zbog toga što ga prvi put vidi, i tada mu je okrivljeni rekao „Čovječe, molim te prošetaj, nijesam S.“. Na to mu je Đ.kazao „Mrš majmune“ i pogledao je prema njegovoj ženi i rekao joj je „Dobra je“. U tom trenutku, pomjerio je auto tri metra naprijed, izašao je iz njega, a pošto je to bio početak ljeta, kada se izvode radovi za sezonu, tu su bile daske. Uzeo je jednu letvu, dužine oko 1 m, prišao je oštećenom i udario da 2-3 puta. Ušao je u auto i nastavio dalje. Kazao je da da se kaje zbog toga što je uradio. Na pitanja tužioca naveo je da je ponašanje Đ. shvatio kao prijetnju i strah, a da ga oštećeni nije udario. Na pitanja svog branioca naveo je da je oštećeni stajao blizu stola gdje su bili i ostali, u trenutku kada je krenuo prema njemu i nije se mogao sjetiti u kom je položaju bio oštećeni kada ga je udario, ali pretpostavlja da je logično da je bio okrenut prema njemu.</span>
</p>
<p>
<span class="span1">U dokaznom postupku sud je proveo sledeće dokaze: na saglasan predlog stranaka pročitani su iskaz oštećenog Đ.Z. iz prethodnog postupka sa zapisnika od 24.05.2012. godine i sa glavnog pretresa od 20.10.2012. godine i iskazi svjedoka P. D., P. A., R.A. i J. B. sa glavnog pretresa od 20.09.2013. godine, kao i iskaz vještaka med. struke dr. Krsta Nikolića sa glavnog pretresa od 12.10.2012. godine i 12.11.2013. godine, saslušan je svjedok Ž. M., pročitan je izvještaj ljekara specijaliste hirurga ambulante o prijemu pacijenta odjeljenja Urgentne medicinske pomoći JZU Opšte bolnice u Baru, br. protokola 4721 od 11.05.2012. godine, pročitan je izvještaj ljekara specijaliste hirurga ambulante o prijemu pacijenta odjeljenja Urgentne medicinske pomoći JZU Opšte bolnice u Baru, br. protokola 2092 od 18.05.2012. godine, pročitan je izvještaj ljekara specijaliste neuropsihijatra JZU Opšte bolnice u Baru br. protokola 1196 od 18.05.2012. godine, pročitan je nalaz i mišljenje vještaka med. struke dr. K. N. od 05.06.2012. godine, pročitan je izvod iz KE za okrivljenog pribavljen od UP CB Bar br. 71-03-245/14-1275/2 od 19.02.2014. godine.</span>
</p>
<p>
<span class="span1">Svjedok - oštećeni Đ.Z. je u svom iskazu pred ODT-om, dana 24.05.2012. godine, u bitnom naveo da se dana 11.05.2012. godine, nešto poslije 21,00 čas, nalazio ispred kafe bara „B.“ u S.. Kako je ulicom je nailazilo pmv marke „Fiat punto“ reg. oznake „HN“, mislio je da tim vozilom upravlja njegov prijatelj S. S., tako da je stao na ulicu, zamahnuo je rukom da zaustavi vozilo, kako bi se pozdravio sa poznanikom. Kada se vozilo zaustavilo, vidio je da u njemu nije S., već njemu nepoznato lice, koje je pitao „Gdje je S.“, misleći da je vozilo vlasništvo S., jer on ima auto istog tipa i reg. oznake „HN“. Ovo lice je nastavilo da se kreće vozilom, a nakon 5 m ga je zaustavilo, izašlo iz vozila, dok je on (Đurović) pošao prema hotelu „Nikšić“. Dalje je naveo da je bio okrenut leđima kada mu je navedeno lice prišlo i </span><span class="span1">udarilo ga metalnom šipkom više puta u predjelu glave, lijevog ramena i lijevog i desnog lakta. Siguran je da to nije bila drvena šipka, već metalna, jer ju je vidio u rukama navedenog lica nakon što je zadobio prvi udarac. Dalje je naveo da ga je to lice udarilo bez ikakvog razloga, više puta, kako je već naveo, samo zbog toga što ga je zaustavio, a za to nije bilo razloga, jer je bila normalna komunikacija. Pridružio se krivičnom gonjenju protiv okrivljenog i postavio je imovinskopravni zahtjev. Na glavnom pretresu od 12.10.2012. godine, naveo je da je kritične prilike bio u društvu sa R. R., A. P. i B. J. u lokalu „B.“ u S., a stajao je za visećim stolom koji je bio na ulici. U vozilu se nalazio okrivljeni sa svojom ženom. Na kraju je naveo da ga nije uvrijedio ni na koji način, niti mu je provocirao ženu.</span>
</p>
<p>
<span class="span1">Svjedok P. D. je u svom iskazu sa glavnog pretresa od 20.09.2013. godine, u bitnom naveo da mu je Đ.Z. drug, a Aleksu poznaje jer mu je komšija. Uopšte nije prisustvovao kritičnom događaju, tako da ne zna ko je koga udario. Popio je piće u kafiću „B.“ sa Đ.Z. i nakon toga je otišao kući, a tuča se odigrala pola sata-sat nakon toga, tako da o tome ništa ne zna.</span>
</p>
<p>
<span class="span1">Svjedok R. A. je u svom iskazu na glavnom pretresu dana 20.09.2013. godine, u bitnom naveo da je navedene noći sjedio ispred kafe bara „B.“ i pio piće u društvu sa braćom P., Đ.Z. i J. B. Počela je neko guranje, koje nije vidio, samo je u jednom trenutku vidio Z. kako leži krvav na ulici pored njih, desno od stola. Popili su malo više i nije vidio ko je udario Z., samo je, kada se okrenuo, vidio da leži krvav na zemlji. U tom trenutku je vidio A. A. tu, a koji prethodno nije sjedio sa njima za stolom, ali nije vidio kada im je A. prišao i kada se sve to desilo. Između A. i Z. nije bilo nikakve svađe, niti su se raspravljali i ponovio je da ne zna kako je A. došao za njihov sto. Dakle, kako navodi, nije bilo nikakve rasprave, samo je čovjek ležao krvav na podu. U trenutku kada je Z. ležao na zemlji, A. je bio udaljen od njega nekih 1-1,5 metara, možda i bliže i nije vidio da li je A. imao nešto u rukama, jer je gledao kako da pomogne Z. </span>
</p>
<p>
<span class="span1">Svjedok P. A. je u svom iskazu na glavnom pretresu od 20.09.2013. godine, u bitnom naveo da se ispred kafića „B.“ nalazi jedan mali plato, na kojem se nalazi sto za kojim je pio piće sa R., J. i Đ., dok njegov brat D. nije bio tu u trenutku kada se odigrao predmetni događaj, već je ranije pošao kući. U jednom trenutku, primijetio je da nailazi plavi „Punto“ iz pravca hotela „N.“, koji je prošao pored njih i više nije obraćao pažnju na taj auto. Poslije par sekundi pogledao je u pravcu tog auta i vidio je Đ.Z., kako stoji pored auta i kroz otvoreni prozor razgovara sa vozačem. Nije vidio trenutak kada je Z. otišao prema autu, niti trenutak kada se auto zaustavilo, niti kako se zaustavilo. U tom trenutku nije znao ko je vozač toga vozila, ali par dana prije toga je vidio da A. vozi takvo auto. Nije siguran koliko je trajao razgovor između njih dvojice, ali misli da sigurno nije duže od jednog minuta. U jednom trenutku, čuo je kako neko kaže „Šta uradi čovječe“ i u tom trenutku vidio je Đ. u stojećem položaju povijen ka naprijed, glava mu je bila sva krvava i to tjemeni dio glave i držao se rukama za glavu. Z. je u tom trenutku već krenuo prema njima, odnosno njihovom stolu i hodao je sa povredom glave prema njihovom stolu i tada je bio udaljen od tog vozila 3-4 metra. Prišao je Zlatku, bacio je pogled prema tom „Puntu“, ali taj čovjek je bio okrenut leđima prema njemu i digao je nogu da uđe u auto. U policiji je, kako je naveo, kazao da je taj čovjek bio okrenut leđima prema njemu, a da po građi misli da je to bio A. A., ali nije 100% siguran jer mu nije vidio lice, bila je noć, a radila je ulična rasvjeta. Nakon toga, ubacili su Z. u vozilo i odveli su ga do Hitne. Dalje je naveo je da nije obraćao pažnju da li je na licu mjesta bila neka šipka ili daska, jer su skočili da pomognu Z.. Na pitanje branioca okrivljenog, naveo je da je vidio da je Đ.savijen i sklupčan, ali nije vidio da je ležao pored stola i da navedene večeri nije vidio A. u blizini njihovog stola. </span>
</p>
<p>
<span class="span1">Svjedok J. B. je u svom iskazu na glavnom pretresu od 20.09.2013. godine, u bitnom naveo da je navedene noći bio u društvu sa P., R. i Đ. Sve je bilo normalno, pili su piće i ništa </span><span class="span1">se neobično nije dešavalo. Otišao je do toaleta i u trenutku kada je izlazio iz toaleta, kroz jedan mali prozorčić vidio je kako A. drži Z. koji je bio povrijeđen. Pitao je šta je bilo, a A. je rekao „A., A“. Nakon toga su stavili Z. u auto i poveli su ga u bolnicu, a sam događaj u kome je Z. zadobio povredu nije vidio. </span>
</p>
<p>
<span class="span1">Svjedok Ž. M., supruga okrivljenog, je u svom iskazu na glavnom pretresu od 17.02.2014. godine, u bitnom navela da je navedenog dana pošla sa suprugom u Bolnici u St. Baru i krenuli su autom donjim putem kroz S., sa namjerom da primi terapiju, jer je u tom periodu održavala trudnoću. Bili su autu, ne zna tačno koje marke, moguće da je „Punto“. Sjeća se da je momak u bijeloj majici istrčao na put i zaustavio auto, kojim je upravljao njen muž. Taj momak se naslonio na vrata, odnosno na otvoreni prozor od vrata auta i pitao je za S.. Njen suprug mu je tada rekao da on nije S. i da ga je pomiješao. Zatim je taj momak bukvalno ubacio glavu kroz prozor, prokomentarisao nešto za nju i pri tom je još nešto mumlao, ali to nije razumjela. Njen suprug je zatim zatvorio prozor i krenuo, poslije 2-3 metra je zaustavio auto, izašao iz njega, a poslije toga ništa nije vidjela, samo je čula galamu i u tom momentu je njen suprug ušao u auto i to je to. Na pitanja tužioca kazala  je da je njen suprug ušao u auto i rekao biće sve u redu, taj momak je malo pretjerao i nije primijetila na njenom suprugu nikakve povrede. Napomenula je da je taj momak bio zaista pijan.</span>
</p>
<p>
<span class="span1">Iz nalaza i mišljenja vještaka med. struke dr. K. N., proizilazi da je Đ.Z. kritične prilike zadobio sledeće tjelesne povrede: nagnječno razdernu ranu u lijevoj polovini tjemenog predjela dužine 20 cm, oguljotinu kože u predjelu lijevog ramena, oguljotinu kože u predjelu lijeve nadlaktice i oguljotinu kože u predjelu lijevog lakta. Navedene povrede predstavljaju u vrijeme nanošenja, procijenjeno kako pojedinačno, tako i u svom ukupnom djelovanju, laku tjelesnu povredu i nanešene su višekratnim dejstvom tupine aktivno zamahnutog mehaničkog oruđa, u šta bi spadalo: metalna šipka, drvena letva dužine oko 1 m i slično.</span>
</p>
<p>
<span class="span1">Vještak dr. K. N. je u svom iskazu na glavnom pretresu od 12.10.2012. godine u bitnom naveo da ostaje pri datom nalazu i mišljenju i na pitanje suda kazao je da se ne može utvrditi da li su povrede nastale šipkom ili drvenom letvom. Rana u lijevoj polovini tjemenog predjela je mogla nastati i udarcem metalnom šipkom ili drvenom letvom otpozadi, kao i oguljotina kože u predjelu lijevog ramena, koja je mogla nastati i u situaciji da su oštećeni i napadač bili okrenuti licem u lice jedan naspram drugog. Oguljotine u predjelu lijeve nadlaktice i lijevog lakta su najvjerovatnije odbrambenog karaktera i nastale su u položaju podignute lijeve ruke Đ.Z. u vis, radi zaštite glave. Na glavnom pretresu od 12.11.2013. godine, vještak je naveo da u cjelosti ostaje pri iskazu datom na zapisniku od 12.10.2012. godine i dodaje da je rana na tjemenom predjelu u dužini od 20 cm, mogla nastati i u slučaju da je oštećeni bio okrenut licem prema napadaču i obrnuto. S obzirom na činjenicu da su sve povrede na lijevoj strani (u predjelu lijeve strane glave, lijevog ramena, lijeve nadlaktice i lijevog lakta), najvjerovatnije su sve povrede nastale u situaciji kada su se oštećeni i lice koje je zadalo povrede, nalazili u uspravnom položaju okrenuti licem jedan prema drugom. S druge strane, s obzirom da su povrede u predjelu lijevog ramena, lijeve nadlaktice i lijevog lakta oguljotine, to je vjerovatnije da su nanešene drvenom letvom. Međutim, ne može se sa potrebnom sigurnošu isključiti da su povrede nanešene u situaciji kada se oštećeni nalazio u uspravnom položaju tijela, okrenut leđima prema licu koje je nanijelo povredu i ne može se sa potrebnom sigurnošću isključiti metalna šipka kao sredstvo kojim su nanijete povrede. Povrede su nastale od četiri udarca i najvjerovatnije drvenom metlom i najvjerovatnije u situaciji kada su se oštećeni i lice koje je zadalo povredu nalazili u uspravnom položaju okrenuti licem u lice jedan naspram drugog. Na pitanje tužioca, naveo je da po pretpostavkom da su povrede nanijete metalnom šipkom u predjelu lijevog ramena, lijeve nadlaktice i lijevog lakta, bez obzira na eventualne neravnine na samoj šipci, najvjerovatnije bi osim oguljotina kože bilo i drugih povreda u vidu krvnih podliva i slično.</span>
</p>
<p>
<span class="span1">Iz izvoda iz KE za okrivljenog, koji je pribavljen od UP CB Bar br. 71-03-245/14-1275/2 od 19.02.2014. godine, proizilazi da je A.A. osuđivan i to: presudom Osnovnog suda u Baru K br. 89/02 od 07.05.2003. godine, zbog krivičnog djela iz čl. 144 st. 1 KZ RCG (krađa), na kaznu zatvora u trajanju od 3 (tri) mjeseca uslovno na 1 (jednu) godinu; presudom Opštinskog suda u Novom Sadu K br. 955/04 od 07.12.2004. godine zbog krivičnog djela iz čl. 33 st. 1 ZOOMRS (neovlašćeno nošenje vatrenog oružja), na kaznu zatvora u trajanju od 2 (dva) mjeseca uslovno na 1 (jednu) godinu; presudom Osnovnog suda u Baru K br. 254/06 od 12.09.2006. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 30 (trideset) dana; presudom Osnovnog suda u Baru K br. 45/06 od 25.09.2006. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 30 (trideset) dana; presudom Osnovnog suda u Baru K br. 706/05 od 01.04.2008. godine, zbog krivičnog djela iz čl. 239 st. 1 KZ-a (krađa), na kaznu zatvora u trajanju od 35 (trideset pet) dana; (kazne K br. 254/06, K br. 706/05 i K 45/06, preinačene su na jedinstvenu kaznu u trajanju od 2 (dva) mjeseca i 20 (dvadeset) dana), presudom Osnovnog suda u Kotoru K br. 78/06 od 22.06.2009. godine, zbog krivičnog djela iz čl. 240 st. 1 tč. 2 KZ u vezi čl. 49 KZ-a (teška krađa), na kaznu zatvora u trajanju od 5 (pet) mjeseci; presudom Osnovnog suda u Kotoru K br. 776/09 od 02.02.2010. godine, zbog krivičnog djela iz čl. 240 st. 1 tč. 2 i tč. 3 KZ u vezi čl. 49 KZ-a (teška krađa), na kaznu zatvora u trajanju od 100 (sto) dana; presudom Osnovnog suda u Baru K br. 473/03 od 22.09.2009. godine, zbog krivičnog djela iz čl. 240 st. 1 tč. 3 KZ u vezi čl. 23 KZ-a (teška krađa), na kaznu zatvora u trajanju od 3 (tri) mjeseca; presudom Osnovnog suda u Baru K br. 259/06 od 09.07.2010. godine, zbog krivičnog djela iz čl. 399 st. 2 u vezi st. 1 KZ (nasilničko ponašanje), na kaznu zatvora u trajanju od 30 (trideset) dana i presudom Višeg suda u Podgorici K br. 115/12 od 25.11.2013. godine, zbog krivičnog djela iz čl. 300 st. 1 KZ-a, na kaznu zatvora u trajanju od 1 (jedne) godine i 2 (dva) mjeseca.</span>
</p>
<p>
<span class="span1">Ocjenom izvedenih dokaza nesumnjivo je utvrđeno da je okrivljeni A.A., učinio krivično djelo - laka tjelesna povreda iz čl. 152 st. 2 u vezi st. 1 KZ-a, na način bliže opisan u izreci presude. Dakle, nesporno je utvrđeno da je okrivljeni dana 11.05.2012. godine, oko 21 čas, ispred kafe Bara „B.“ u S., lako tjelesno povrijedio oštećenog Đ.Z., na način što ga je više puta udario i to u predjelu glave, lijevog ramena i lijevog lakta, drvenom daskom - letvom, dužine oko 1 m, sredstvom podobnim da tijelo teško povrijedi i zdravlje teško naruši, nanoseći mu tom prilikom lake tjelesne povrede bliže opisane u izreci presude. Naime, utvrđeno činjenično stanje proizilazi prvenstveno iz iskaza okrivljenog, zatim iz iskaza oštećenog, svjedoka R. A., P. A. i J. B., te nalaza i mišljenja vještaka med. struke kao i njegovog izjašnjenja na glavnom pretresu. Okrivljeni je negirao izvršenje krivičnog djela, ne sporeći, međutim, da je kritične prilike udario oštećenog više puta u predjelu glave, odnosno ramena i to drvenom letvom, dužine oko 1 m. Takođe, iz iskaza oštećenog proizilazi da mu je kritične prilike prišao okrivljeni i nanio mu tjelesne povrede, odnosno da ga je udario više puta u predjelu glave, lijevog ramena i lijevog i desnog lakta, navodeći, međutim, da je u pitanju bila metalna šipka, dužine oko 1 m, a ne drvena letva. Nadalje, i iz iskaza svjedoka R. A., P.A. i J. B. posredno se zaključuje da je A. u predmetnom događaju nanio navedene povrede oštećenom. Naime, svjedok R. je naveo da je, u trenutku kada je oštećeni ležao krvav na zemlji, A. bio udaljen od njega nekih 1-1,5 metara, a prethodno nije sjedio za njihovim stolom, dok je svjedok P. A. naveo da je kritične prilike vidio da Đ.Z. stoji pored auta marke „Punto“ i razgovara sa vozačem kroz otvoreni prozor i da je u jednom trenutku nakon toga, čuo kako neko kaže „Šta uradi čovječe“, u kom momentu je vidio Đ. u stojećem položaju povijenog ka naprijed, a glava mu je bila sva krvava i to tjemeni dio glave, ali da nije vidio ko je bio taj čovjek, jer je bio okrenut leđima prema njemu, a da po građi misli da je to bio A.A., kojeg je inače par dana prije toga vidio da vozi takvo auto, ali nije 100% siguran jer mu nije vidio lice. Takođe, svjedok J. je u svom iskazu kazao da je kritične prilike otišao do toaleta, tako da nije </span><span class="span1">vidio sam događaj u kojem je Đ.zadobio povredu, ali je u jednom trenutku, kada je vidio da je Z. povrijeđen, pitao P. šta se desilo, na šta mu je P. odgovorio „A., A.“. Dakle, kada se ovakvi iskazi navedenih svjedoka, iz kojih sud izvlači logičan zaključak da je upravo A. kritičnom prilikom bio na licu mjestu u neposrednoj blizini oštećenog, dovedu u vezu sa iskazom okrivljenog i oštećenog, onda se nesumnjivo utvrđuje da je u predmetnom događaju A.A. nanio lake tjelesne povrede oštećenom i to na način bliže opisan u izreci presude. Iz nalaza i mišljenja vještaka med. struke, koji sud u cjelosti cijeni kao jasan, stručan i objektivan, proizilazi da je Đ.Z. kritične prilike zadobio lake tjelesne povrede bliže opisane u izreci presude.</span>
</p>
<p>
<span class="span1">Sud je prihvatio dio iskaza okrivljenog u kojem je naveo da je oštećenog udario drvenom daskom - letvom, a ne metalnom šipkom, kako to navodi oštećeni i kako uostalom stoji u optužnom predlogu. Sud je odlučujući se za takav zaključak imao u vidu izjašnjenje vještaka na glavnom pretresu, koji, istina, nije sa potrebnom sigurnošću isključio metalnu šipku kao sredstvo kojim su nanijete povrede, ali koji je naveo da su povrede najvjerovatnije nanesene drvenom metlom, jer u suprotnom, da su nanijete metalnom šipkom u predjelu lijevog ramena, lijeve nadlaktice i lijevog lakta, najvjerovatnije bi osim oguljotina kože bilo i drugih povreda u vidu krvnih podliva i slično, a kojih, u konkretnom slučaju nije bilo. Kada se ovakav iskaz vještaka dovede u vezu sa gore navedenim dijelom iskaza okrivljenog, budući da je nelogično da okrivljeni neistinito iskazuje o sredstvu kojim je zadao udarce oštećenom i time olakša svoj položaj u ovoj krivičnopravnoj stvari, ukoliko, kao u konkretnom slučaju, tokom cijelog postupka nije sporio da ga je zaista udario, onda sud izvodi zaključak da je upravo drvena daska - letva, sredstvo kojim je okrivljeni nanio povrede oštećenom.</span>
</p>
<p>
<span class="span1">Krivično djelo laka tjelesna povreda iz čl. 152 st. 2 (opasna laka tjelesna povreda), koje je okrivljenom stavljeno na teret, postoji onda kada je laka tjelesna povreda nanešena oružjem, opasnim oruđem ili dr. sredstvom podobnim da se tijelo teško povrijedi ili zdravlje teško naruši. Kvalifikatorna okolnost kod ovog oblika lake tjelesne povrede je opasnost sredstva kojim se povreda nanosi, a time i mogućnost da se nanese teška tjelesna povreda. Pri ocjeni da li je povreda nanijeta sredstvom podobnim za tešku povredu tijela, odnosno teško narušavanje zdravlja, mora se imati u vidu ne samo podobnost sredstva uopšte, već i način na koji je ono upotrijebljeno. S obzirom da je tokom postupka utvrđeno da je laka tjelesna povreda nanijeta oštećenom drvenom daskom, odnosno letvom, to sud smatra da je ista sredstvo podobno da tijelo teško povrijedi, odnosno zdravlje teško naruši, a posebno pri činjenici da je u konkretnom slučaju, navedenim sredstvom, djelovano u predjelu glave, te stoga prihvata pravnu kvalifikaciju koju je zastupnik optužbe naveo u optužnom predlogu.</span>
</p>
<p>
<span class="span1">Sud je precizirao dispozitiv optužnog predloga na način što je u izreci presude izostavio riječi „desnog“ lakta, s obzirom da povreda desnog lakta nije notirana u medicinskoj dokumentaciji, niti ju je vještak u svom nalazu i mišljenju pomenuo kao nastalu povredu. Takođe, sud je tokom postupka utvrdio da je povreda oštećenom nanijeta drvenom daskom - letvom, o čemu je dao naprijed navedene razloge, pa je i u tom dijelu precizirao dispozitiv optužnog predloga. Sud smatra da precizirana izreka preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p>
<span class="span1">Sud smatra da u konkretnom slučaju nema mjesta primjeni instituta nužne odbrane, na koju se poziva branilac po zamjeničkom punomoćju u završnoj riječi. U smislu čl. 10 st. 2 Krivičnog zakonika, nužna je ona odbrana koja je neophodno potrebna da učinilac od svog dobra ili dobra drugoga odbije istovremen ili neposredno predstojeći napad. Prema tome, nužna odbrana podrazumijeva dvije osnovne komponente, a to su napad i odbijanje napada. Napad treba da je stvaran, protivpravan i da potiče od čovjeka, dok je odbrana odbijanje napada, koja treba da je upravljena protiv napadača i njen osnovni smisao je neutralisanje </span><span class="span1">napada. Takođe, odbrana treba da je istovremena sa napadom, što znači da je napad već započeo ili da napad neposredno predstoji. Sud smatra da u konkretnom slučaju uopšte nije ni bilo napada, s obzirom da iz iskaza okrivljenog i oštećenog, kao i svjedoka Ž. M., jasno proizilazi da oštećeni nije kritične prilike udario okrivljenog. U svom iskazu okrivljeni je naveo da mu je oštećeni, kada je prišao njegovom autu i pitao ga gdje je S. S., kazao „Mrš majmune“ i pogledao je prema njegovoj ženi i rekao joj „Dobra je“. Nakon toga je okrivljeni pomjerio auto tri metra naprijed, izašao iz njega, uzeo jednu letvu, dužine oko 1m, prišao oštećenom i udario ga 2-3 puta. Dakle, iz odbrane okrivljenog nesporno proizilazi da je zadao udarce drvenom letvom oštećenom, od kojih je ovaj zadobio lake tjelesne povrede, u trenutku kada je njihov razgovor završen i kada nikakav napad, od strane oštećenog, ne postoji niti neposredno predstoji, već se oštećeni u tom trenutku nalazio blizu stola gdje je prethodno sjedio, što znači da se oštećeni, nakon završenog razgovora sa A., okrenuo i krenuo prema svom stolu, a tada okrivljeni kreće prema njemu i zadaje mu udarce.  Shodno gore navedenom, sud je utvrdio da postupanje okrivljenog nema karakter nužne odbrane, s obzirom da u konkretnom slučaju, u trenutku kada okrivljeni udara oštećenog, nije postojao, niti mu je predstojao bilo kakav protivpravni napad od strane oštećenog.</span>
</p>
<p>
<span class="span1">Okrivljeni je krivično djelo učinio sa direktnim umišljajem, odnosno bio je svjestan svog djela i htio je njegovo izvršenje. Takođe, okrivljeni je bio svjestan da predmetna daska predstavlja sredstvo podobno da tijelo teško povrijedi ili zdravlje teško naruši. U radnjama okrivljenog stekli su se svi bitni elemnti bića krivičnog djela za koje je osuđen. </span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i     otežavajuće okolnosti iz čl. 42 Krivičnog zakonika Crne Gore. Od olak</span><span class="span1">š</span><span class="span1">avaju</span><span class="span1">ć</span><span class="span1">ih okolnosti sud je cijenio </span><span class="span1">lične prilike okrivljenog, s obzirom da je oženjen i otac jednog djeteta. </span><span class="span1">Od otežavajućih okolnosti sud je cijenio </span><span class="span1">njegovu raniju višestruku osu</span><span class="span1">đivanost</span><span class="span1">. </span><span class="span1">Izrečena kazna zatvora u trajanju od 3 (tri) mjeseca po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha izricanja kazne.</span>
</p>
<p>
<span class="span1">Na osnovu čl. 239 ZKP-a, sud je oštećenog Đ.Z., u pogledu imovinskopravnog zahtjeva uputio na parnični postupak, budući da činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka</span>
</p>
<p>
<span class="span2">Odluka o troškovima postupka zasniva se na odredbi čl. 229 st. 1 ZKP-a, pa je o</span><span class="span2">krivljeni dužan da plati troškove krivičnog postupka u iznosu od 380 €, a koji troškovi se odnose na troškove vještačenja vještaka med. struke u iznosu od 335,50 € (71,50 + 176 + 88 €) i na paušal, koji je određen prema trajanju i složenosti postupka i imovnom stanju okrivljenog,  u roku od 15 dana od dana pravosnažnosti, pod prijetnjom izvršenja.</span>
</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">OSNOVNI SUD U BARU</span>
</p>
<p style="text-align:center;">
<span class="span1">14.03.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                      </span><span class="span1">      S U D I J A,                                                                                                     Ana Stanišić                                                                                  </span><span class="span1">          Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">                                           K.br. 688/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, sudija Nenad Vujanović, uz </span><span class="span1">učešće</span><span class="span1"> Valentine Stanković kao zapisničara, u krivičnom predmetu protiv okrivljenog  I</span><span class="span1">.</span><span class="span1"> R</span><span class="span1">.</span><span class="span1">, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, rješavajući po optužnom predlogu Osnovnog državnog tužilaštva u Podgorici Kt.br. 313/13 od 26.07.2013. godine, nakon održanog glavnog i javnog pretresa u prisustvu zastupnika optužbe Ivanović Danijele, savjetnika na radu kod ODT-a Podgorica i okrivljenog I</span><span class="span1">.</span><span class="span1"> R</span><span class="span1">.</span><span class="span1"> dana 15.11.2013.godine, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">OKRIVLJENI:</span>
</p>
<p>&nbsp;</p>
<p>
<span class="span1">I</span><span class="span1">.</span><span class="span1"> R</span><span class="span1">.</span><span class="span1">  od oca I</span><span class="span1">.</span><span class="span1"> i majke M</span><span class="span1">.</span><span class="span1">, rođene V</span><span class="span1">.</span><span class="span1">, rođen </span><span class="span1">...</span><span class="span1"> godine u P</span><span class="span1">.</span><span class="span1">, sa prebivalištem u P</span><span class="span1">.</span><span class="span1">, ul., državljanstvo crnogorsko, zubni tehničar, nezaposlen, lošeg imovnog stanja, neoženjen, bez djece, neosuđivan, ne vodi se drugi postupak</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 20.09.2012.godine, oko 11,</span><span class="span1">00</span><span class="span1"> časova, u ul. Bratstva i jedinstva u Podgorici, svjestan da nepropisnom vožnjom može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ne pridržavajući se saobraćajnih propisa iz čl. 119 st. 3 ZO</span><span class="span1">BS</span><span class="span1">-a na putevima, tako ugrozio saobraćaj da je doveo u opasnost život i tijelo ljudi, na način što  upravljajući putničkim vozilom marke “Renault” reg. oznake PG </span><span class="span1">...</span><span class="span1"> u ul. Bratstva i jedinstva u pravcu ul. Oktobarske revolucije, i ako je bio obavezan  nije zaustavio vozilo i nije propustio pješak</span><span class="span1">a</span><span class="span1"> oštećenu B</span><span class="span1">.</span><span class="span1"> J</span><span class="span1">.</span><span class="span1"> na ob</span><span class="span1">ilježenom</span><span class="span1"> pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, koja je prelazila kolovoz sa desne na lijevu stranu kolovoza posmatrano iz smjera kretanja vozila okrivljenog, već je nastavio sa kretanjem, usled čega je desnim bočnim dijelom vozila udario oštećenu, koja je tom  prilikom zadobila laku tjelesnu povredu u vidu nagnječenja desnog skočnog zgloba, </span>
</p>
<p>&nbsp;</p>
<li>
<span class="span1">č</span><span class="span1">ime je izvršio krivično djelo ugrožavanje javnog saobraćaja iz čl. 339 st. 3 u vezi st.1 Krivičnog zakonika</span>
</li>
<p>&nbsp;</p>
<p>
<span class="span1">Pa mu sud primjenom citirane zakonske odredbe , te čl. 4 st.2, čl. 42 st. 1, čl 52 st. 2, čl. 53 i 54 Krivičnog zakonika, te čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana, i istovremeno određuje da se ista neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni  da na ime troškova krivičnog postupka plati  173,00 eura, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1"></span>
</p>
<p>
<span class="span1">Optužnim predlogom ODT Podgorica Kt.br. 313/13 od 26. 07. 2013. godine, okrivljenom I. R. stavljeno je na teret izvršenje krivičnog djela ugrožavanje javnog saobraćaja iz čl. 339 st.3 u vezi st. 1 Krivičnog zakonika.</span>
</p>
<p>
<span class="span1"></span><span class="span1">Prije davanja završnih riječi zastupnik optužbe je precizirao činjenični opis dispozitiva optužnog akta na način kao u izreci presude</span><span class="span1"> i u završnoj riječi ostao pri tako preciziranom optužnom aktu i predložio da sud okrivljenog I. R. oglasi krivim, osudi po zakonu za krivično djelo stavljeno mu na teret i osudi u granicama koje zakon propisuje za ovo krivično djelo.</span>
</p>
<p>
<span class="span1">Okrivljeni I. R. je u svojoj odbrani naveo da je kritičnom prilikom upravljao p.m.v. marke „Reno clio“ reg. oznaka PG...</span><span class="span1">,da se kretao</span><span class="span1"> iz pravca centra grada prema Tržnom centru „Gintaš“ ulicom Bratstva i jednistva,</span><span class="span1">da je u </span><span class="span1">jednom momentu započeo radnju prestrojavanja nepropisno i zbog toga nije vidio pješake </span><span class="span1">koji su prelazili na pješački prelaz,da misli da se radilo o ocu i kćerci. Dalje je naveo da ih zbog svog nepropisnog postupanja nije vidio,da je došlo do kontakta izmedju retrovizora njegovog vozila i tijela oštećene,da misli da je istoj točkom prešao preko stopala. Pojasnio je da je nakon kontakta zaustavio vozilo,da se oštećena žalila na bolove u predjelu stopala,da se nakon toga zaustavio neko od učesnika u saobraćaju i istu povezao u Hitnu pomoć,da je sa patrolom policije po izvršenom uvidjaju otišao u Hitnu pomoć gdje mu je saopšteno da je oštećena zadobila lakše tjelesne povrede.</span>
</p>
<p>
<span class="span1"></span><span class="span1">Okrivljeni I. R. je u završnoj riječi naveo da mu je žao zbog propusta koje je napravio i da se zbog navedenog kaje.</span>
</p>
<p>
<span class="span1"></span><span class="span1">Sud je u dokaznom postupku pročitao zapisnik o uviđaju </span><span class="span1">saobraćajne nezgode </span><span class="span1">U</span><span class="span1">P</span><span class="span1"> PJ Podgorica br. 2436/12 od 28.09.2012. godine,</span><span class="span1">medicinsku dokumentaciju na ime oštećene B. J. i to Uvjerenje Urgentnog Bloka KC CG br. 0301-15331/1 od 28.11.2012.godine,izvršio uvid u skicu lica mjesta,na saglasan predlog stranaka pročitao N</span><span class="span1">alaz i mišljenje sudskog vještaka medicinske struke dr K. N. od 12.02.2013. godine </span><span class="span1">i </span><span class="span1"> </span><span class="span1">N</span><span class="span1">alaz i mišljenje sudskog vještaka saobraćajne struke  Đ. V. od  28. 02. 2013. godine, pročitao izv</span><span class="span1">od iz KE </span><span class="span1"> </span><span class="span1">UP PJ</span><span class="span1"> Podgorica </span><span class="span1">od 30.09.2013.godine</span><span class="span1"> na ime okrivljenog.</span>
</p>
<p>
<span class="span1"></span><span class="span1">Sud je procesnim rješenjem na glavnom pretresu,a na saglasan predlog stranaka,odlučio da se u dokaznom postupku neće izvoditi dokaz saslušanjem svjedoka-oštećene B. J.,a imajući u vidu potpuno i jasno priznanje izvršenja krivičnog djela od strane okrivljenog.</span>
</p>
<p>
<span class="span1"></span><span class="span1">Iz uviđajne dokumentacije -  zapisnika o uviđaju Uprave Policije PJ Podgorica br. 2436/2012 od 28.09.2012. godine </span><span class="span1">proizilazi da je dana 20.09.2012.godine u 11,15 časova u ul. Bratstva i jedinstva ispred broja 13. u Podgoricic došlo do saobraćajne nezgode u kojoj su učestvovali I. R. koji je upravljao pmv marke “Renault” PG ... i B. J. koja je kritične prilike bila u svojstvu pješaka,da je kolovozni zastor asfaltni,ravan,u vrijeme nezgode mokar,da se radilo o dnevnim uslovima.Iz navedenog zapisnika o uvidjaju nadalje proizilazi da je kolovoz u ul. Bratstva i jedinstva uzdužnom putnom linijom podijeljen na dvije kolovozne trake od kojih je desna,a gledano iz pravca Starog grafičkog u pravcu ul. Oktobarske revolucije podijeljena na dvije,a zatim na tri saobraćajne trake,dok je lijeva kolovozna traka,takodje gledano iz navedenog pravca,podijeljena na dvije,a neposredno prije pješačkog prelaza na tri saobraćajne trake,da kod vozača vozila nije utvrdjeno prisustvo alkohola.</span>
</p>
<p>
<span class="span1">Uz Zapisnik o uvidjaju priložena je i Skica lica mjesta,koja u cjelosti potvrdjuje </span><span class="span1">njegovu sadržinu.</span>
</p>
<p>
<span class="span1"> </span><span class="span1">Iz Uvjerenja Urgentnog bloka Kliničkog centra Crne Gore, br. 03/01- 15331/1 od 28.11.2012. na ime oštećene B. J. proizilazi da se ista dana 20.09.2012. javila ovoj ustanovi i da joj je tom prilikom konstatovana povreda Contusio ATC dex.</span>
</p>
<p>
<span class="span1">Iz  nalaza i mišljenja vještaka medicinske struke dr K.N. od 12.02.2013. godine </span><span class="span1">koji je radjen na osnovu medicinske dokumentacije na ime oštećene proizilazi da je ista zadobila nagnječenje desnog skočnog zgloba koja povreda, u vrijeme nanošenja,predstavlja laku tjelesnu povredu i nastala je usled kontakta oštećene i nailazećeg putničkog motornog vozila.</span><span class="span1"> </span>
</p>
<p>
<span class="span1">Navedeni nalaz i mišljenje,</span><span class="span1">na koji ni stranke nijesu imale primjedbi,</span><span class="span1"> sud je cijenio kao jasan, objektivan i zasnovan na pravilima struke, te mu je kao takvom u cijelosti poklonio vjeru.</span>
</p>
<p>
<span class="span1">        Iz nalaza i mišljenja sudskog vještaka saobraćajne struke dr Đ. V. od 28.02.2013. proizilazi da je do predmetne nezgode došlo na način što vozač vozila „Renault“ PG ... nije na vrijeme obratio pažnju na pješak</span><span class="span1">a</span><span class="span1"> koja se kretala vidno obilježenim pješačkim prelazom i na istom se prije kontakta zadržala, pri čemu je imao vremensko-prostornih uslova da zaustavi vozilo jer je na to bio obavezan prilikom približavanja pješačkom prelazu </span><span class="span1">te</span><span class="span1"> da ovakav način upravljanja vozilom predstavlja grešku u dijelu koji se odnosi na obavezu vozača da, kada se prilazi obilježenom pješačkom prelazu, mora upravljati vozilom na način kojim ne ugrožava druge učesnike u saobraćaju i to brzinom kojom u svakoj situaciji može bezbjedno da zaustavi vozilo ispred pješačkog prelaza, što nije bio slučaj jer vozač nije pravovremeno aktivirao nožnu kočnicu, a što predstavlja osnovni i jedini uzrok nastanka predmetne saobraćajne nezgode. Pri tom, vještak nalazi da kod pješakinje nema elemenata koji su u uzročnoj vezi sa nastankom nezgode.      </span>
</p>
<p>
<span class="span1">         Navedeni nalaz i mišljenje sud je cijenio kao jasan, objektivan i zasnovan na pravilima struke, te mu je kao takvom u cijelosti poklonio vjeru.</span>
</p>
<p>
<span class="span1">         Iz </span><span class="span1">izvoda iz KE UP</span><span class="span1"> PJ Podgorica  na ime okrivljenog  </span><span class="span1">broj 29-245/13-8436/2-3081 od </span><span class="span1">  30.09.2013. godine, </span><span class="span1">proizilazi</span><span class="span1"> da  okrivljeni I. R. nije osuđivan.</span>
</p>
<p>
<span class="span1">        Ocjenom </span><span class="span1">navoda optužbe,odbrane okrivljenog,te provedenih dokaza,</span><span class="span1"> kako pojedinačno tako i u njihovoj međusobnoj vezi, sud je utvrdio da je okrivljeni I. R. izvršio krivično djelo stavljeno mu na teret na način,  vrijeme i </span><span class="span1">mjesto kao u izreci presude.</span>
</p>
<p>
<span class="span1">    </span><span class="span1">Naime, </span><span class="span1">nesumnjivo je utvrdjeno da je okrivljeni I. R.</span><span class="span1"> dana 20.09.2012.godine, oko 11,</span><span class="span1">00</span><span class="span1"> časova, u ul. Bratstva i jedinstva u Podgorici,  tako ugrozio saobraćaj da je doveo u opasnost život i tijelo ljudi, na način što  upravljajući putničkim vozilom marke “Renault” reg. oznake PG ... u ul. Bratstva i jedinstva u pravcu ul. Oktobarske revolucije i ako je bio obavezan  nije zaustavio vozilo i nije propustio pješak</span><span class="span1">a</span><span class="span1">  oštećenu B. J. na ob</span><span class="span1">ilježenom</span><span class="span1"> pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, koja je prelazila kolovoz sa desne na lijevu stranu kolovoza posmatrano iz smjera kretanja vozila okrivljenog, već je nastavio sa kretanjem, usled čega je desnim bočnim dijelom vozila udario oštećenu, koja je tom  prilikom zadobila laku tjelesnu povredu u vidu nagnječenja desnog skočnog zgloba.</span>
</p>
<p>
<span class="span1">       Naprijed navedeno činjenično stanje sud je utvrdio iz uviđajne dokumentacije - </span><span class="span1"> </span><span class="span1">Zapisnika o uviđaju saobraćajne nezgode  Uprave Policije PJ Podgorica br. 2436/12 od 28.09.2012. godine iz kojeg </span><span class="span1">j</span><span class="span1">e utvrđ</span><span class="span1">eno</span><span class="span1"> da se dana  20.09.2012. godine dogodila saobraćajna nezgoda u kojoj su učestvovali I. R. koji je upravljao vozilom marke „Reno Klio“</span><span class="span1">  </span><span class="span1">reg. oznaka  PG ...  i pješak</span><span class="span1">-oštećena</span><span class="span1"> J. B.,</span><span class="span1">a što ni okrivljeni I. R. u svojoj odbrani nije sporio,koji nije na vrijeme obratio pažnju na pješaka-oštećenu koja se kretala vidno obilježenim pješačkim prelazom na kojem se prije kontakta zadržala oko 4-6,0 s,pri čemu je isti imao vremensko-prostornih uslova da zaustavi vozilo,iako je na to bio obavezan prilikom približivanja pješačkom prelazu,koji propusti okrivljenog predstavljaju osnovni i jedini uzrok nastanka predmetne nezgode,što je utvrdjeno iz Nalaza i mišljenja sudskog vještaka saobraćajne struke D. V. od 28.02.2013.godine. Oštećena B. J. je kritičnom prilikom zadobila laku tjelesnu povredu u vidu nagnječenja desnog skočnog zgloba koja </span><span class="span1">je nastala kao posledica kontaktta oštećene i nailazećeg putničkog motornog vozila,što je sud utvrdio iz Nalaza i mišljenja vještaka medicinske struke dr K. N. od 12.02.2013.godine.</span>
</p>
<p>
<span class="span1"></span><span class="span1"> </span><span class="span1">Upravljajući vozilom na način bliže opisan u izreci presude okrviljeni se</span><span class="span1"> nije pridržavao saobraćajnih propisa iz čl. 119 st.3 ZOBS-a na putevima,koji su ga obavezivali da se pješačkom prelazu približava smanjenom brzinom i da ne ugrožava pješake koji su već stupili ili stupaju na pješački prelaz, a po potrebi i da zaustavi svoje vozilo kako bi propustio pješake, pri čemu je bio svjestan da, upravljajući vozilom na naprijed opisani način, </span><span class="span1">pri čemu je bio svjestan da ovakvom radnjom može ugroziti javni saobraćaj i dovesti u opasnost život ljudi,ali je olako držao da do toga neće doći kojim radnjama su se u konkretnom slučaju stekli svi objektivni i subjektivni elementi bića  krivičnog djela ugrožavanje javnog saobraćaja iz čl. 339 st 3 u vezi st 1 Krivičnog zakonika.</span>
</p>
<p>
<span class="span1">         Prilikom izbora krivične sancije sud je cijenio sve okolnosti predviđene čl. 42 Krivičnog zakonika, koje utiču na izbor i visinu krivične sankcije, u zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegovo materijalne prilike odnosno da je isti lošeg materijalnog stanja, ranije dobro ponašanje i s tim u vezi raniju  neosuđivanost,</span><span class="span1">što se utvrdjuje iz Izvoda iz KE na ime okrivljenog UP</span><span class="span1"> PJ Podgorica </span><span class="span1">broj 29-245/13-8436/2-3081 od </span><span class="span1"> 30.09.2013. godine</span><span class="span1"> </span><span class="span1">, </span><span class="span1">korektno držanje okrivljenog pred sudom i s tim u vezi njegovo potpuno priznanje krivice za izvršeno krivično djelo,kao i izraženo kajanje zbog izvršenja istog,</span><span class="span1">pa je u odsustvu otežavajućih okolnosti primjenom čl. 53 i 54 Krivičnog zakonika  okrivljenom prethodno utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora u dovoljnoj mjeri uticati na okrivljenog da u buduće ne vrši krivična djela pri čemu će se u svemu ostvariti svrha izricanja uslovne osude propisana čl. 52 Krivičnog zakonika, u okviru opšte svrhe izricanja krivičnih sankcija propisane čl. 4 istog zakonika.</span>
</p>
<p>
<span class="span1">         Kako je okrivljeni oglašen krivim, sud ga je na osnovu čl. 226 i 229 Zakonika o krivičnom postupku, obavezao na plaćanje troškova krivičnog postupka, koji se odnose na troškove saobraćajnog vještačenja u iznosu od 82,50 eura, troškove medicinskog vještačenja u iznosu od 60,50 eura, dok je paušal u iznosu od 30,00 eura određen shodno dužini trajanja postupka, složenosti predmeta kao i imovinskom stanju okrivljenog.</span>
</p>
<p>
<span class="span1">         Na osnovu izloženog, shodno čl. 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 15.11.2013.</span>
</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Nenad Vujanović,s.r.</span>
</p>
<p>&nbsp;</p>
<p>
<span class="span1">POUKA O PRAVNOM LIJEKU: Protiv ove presude</span>
</p>
<p>
<span class="span1">žalba se može izjaviti Višem sudu u Podgorici,</span>
</p>
<p>
<span class="span1">u roku od 8 dana od dana prijema pismenog otpravka,</span>
</p>
<p>
<span class="span1">preko Osnovnog suda u Podgorici.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Stanković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
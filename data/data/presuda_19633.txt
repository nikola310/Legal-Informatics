<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.9in 0.5in 0.9in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:2.0in;text-align:start;hyphenate:auto;font-family:Arial;font-size:12pt;}
.p7{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-right:-0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:-0.25in;margin-right:-0.25in;text-align:center;hyphenate:auto;font-family:Arial;font-size:12pt;}
.p10{margin-right:-0.25in;text-align:justify;hyphenate:auto;font-family:Arial;font-size:12pt;}
.p11{margin-left:-0.25in;margin-right:-0.25in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<title> 
</title>
<meta content="zorica.dabetic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span>U IME CRNE GORE!</span>
</p>
<p class="p2">
<span>	Posl.br.K.7/2013</span>
</p>
<p class="p3">
<span>OSNOVNI SUD U HERCEG NOVOM, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenog D.D. zbog krivičnog djela iz čl. 221.stav 1. KZ, povodom optužnog predloga  ODT Herceg Novi Kt.br.211/2012 od 23.01.2013. godine, nakon održanog glavnog i javnog pretresa dana 21.02.2013. godine, u prisustvu okrivljenog D.D. , oštećene L.M. i ODT Herceg Novi Zejnilagić Snežane, donio je i javno objavio slijedeću,</span>
</p>
<p class="p4"></p>
<p class="p1">
<span>P R E S U D U</span>
</p>
<p class="p1">
<span>  </span>
</p>
<p class="p3">
<span>Okrivljeni D.D.,od oca L. i majke M. rođene S.,rođen ...godine u S.,državljanin BiH,sa prebivalištem u S. ul....,sa boravištem u I.-...,pismen sa završenom SSS,nezaposlen,izdržava se od povremenih poslova,ne posjeduje nepokretnu imovinu ,razveden,otac jednog maloljetnog djeteta,neosuđivan.</span>
</p>
<p class="p3"></p>
<p class="p1">
<span>K r i v    j e</span>
</p>
<p class="p3">
<span>Što:</span>
</p>
<p class="p5">
<span>	 </span>
</p>
<p class="p5">
<span>	U periodu od 01.01.2012 godine do 21.02.2013 godine u Herceg Novom,nije redovno i na način kako je to utvrđeno pravosnažnom sudskom presudom,davao izdržavanje za svoju maloljetnu kćerku D.M.,a što je bio dužan da čini po osnovu pravosnažne presude Osnovnog suda Herceg Novi P.br.414/08 od 16.04.2009 godine,kojom se obavezuje da na ime svoje zakonske obaveze izdržavanja,iznos od 55,00 eura mjesečno uplaćuje na račun majke i zakonske zastupnice L.M. kod Crnogorske komercijalne banke i to najkasnije do svakog desetog u mjesecu za tekući mjesec,na način što je u navedenom periodu uplatio ukupno 245,00 eura i to dana 06.08.2012 godine i dana 10.08.2012 godine iznose od po 55,00 eura i dana 28.12.2012 godine iznos od 135,00 eura pri čemu je bio svjestan djela i htio njegovo izvršenja,tako da je za navedeni period na ime obaveze izdržavanja djeteta ostao dužan iznos od 525,00 eura,</span>
</p>
<p class="p5">
<span>	-čime je izvršio krivično djelo nedavanje izdržavanja iz čl.221.stav 1 Krivičnog zakonika .</span>
</p>
<p class="p3">
<span>   pa mu sud, na osnovu čl.221.stav 1 i st. 4 KZ i primjenom čl.4,32,36,42,52,53 i 54 KZ te čl.374,229.stav 1 i 239.stav 2 ZKP-a izriče,</span>
</p>
<p class="p3"></p>
<p class="p3">
<span>		USLOVNU OSUDU</span>
</p>
<p class="p3"></p>
<p class="p3">
<span>kojom mu utvrđuje kaznu zatvora u trajanju od 60 ( šezdeset ) dana i istovremeno određuje da se ista neće izvršiti  ukoliko okrivleni u roku od 1 ( jedne ) godine ne učini novo krivično djelo,te pod drugim uslovima ako L.M. zakonskoj zastupnici mld.oštećene D.M. plati iznos od 525,00 eura u roku od 2 (dva) mjeseca od pravosnažnosti ove presude i ukoliko ubuduće uredno daje izdržavanje.</span>
</p>
<p class="p3"></p>
<p class="p3">
<span>Okrivljeni se obavezuje da L.M. zakonskoj zastupnici mld.oštećene D.M.,plati iznos od 525,00 eura na ime imovinskopravnog zahtjeva.  </span>
</p>
<p class="p3"></p>
<p class="p3">
<span>Okrivljeni se obavezuje da plati troškove krivičnog postupka u paušalnom iznosu od 30,00 eura u korist budžeta Crne Gore na žiro račun 832-158-14 .</span>
</p>
<p class="p3"></p>
<p class="p6">
<span>        O b r a z l o ž e nj e</span>
</p>
<p class="p7"></p>
<p class="p3">
<span>Osnovni državni tužilac H.Novi podnio je optužni predlog Kt.br.211/2012 od 23.01.2013 godine, protiv okrivljenog D.D., zbog krivičnog djela nedavanje izdržavanja  iz čl.221.st.1. KZ. Konačno je na glavnom pretresu precizirao činjenični opis djela,te ostao pri preciziranom optužnom predlogu i  predložio da sud okrivljenog oglasi krivim i osudi ga po zakonu.</span>
</p>
<p class="p5">
<span>	</span>
</p>
<p class="p5">
<span>	Okrivljeni D.D. je u svojoj odbrani u bitnom izjavio da je brak  između njega i L.M. razveden presudom suda u Herceg Novom P.br.414/08 od 16.04.2009godine i da je istom presudom uređen na način viđanja roditelja i djeteta ,kao i da je on tom presudom obavezan na ime izdržavanja svog djeteta D.M. plaćati mjesečno 55.00eura  na račun zakonske zastupnice L.M. kod CKB banke. Naveo je da je na ime obaveze izdržavanja djetata uplatio ukupno 245,00 eura, da  zbog lošeg imovinskog stanja nije bio u mogućnosti da redovno uplaćuje   iznos od 55,00 eura mjesečno obzirom da je nezaposlen i da se izdržava  od povremenih sezonskih poslova,pa je  plaćao izdržavanje kada je imao novca.Naglašava  da je ranije uzimao pod zakup ugostiteljske objekte restorane i kafiće,a u 2012.godini je povremeno radio fizičke poslove molerisanje i slično, ali nikakav stalni posao nije imao,ali da trenutno posreduje u vezi sklapanja ugovora o prodaji neke nekretnine pa ukoliko to realizuje  moguće je da će dobiti neku proviziju.Dalje je naveo  da je  radno sposoban,ali da ima  zdravstveni problem jer ima  kamen u žuči,međutim i pored toga obavlja fizičke poslove,a takođe ga pomažu i roditelji koji su penzioneri.Misli da za predmetni period oštećenoj duguje oko 300,00-350,00 eura kada se umanji iznos novca koji  joj je do sada uplatio. Dalje dodaje da nije tražio izmjenu predmetne parnične presude u pogledu visine novca koju je obavezan da plaća za izdržavanje djeteta,niti on želi tu izmjenu,ali da plaća izdržavanje koliko ima novca.  Dalje navodi da u Herceg Novom živi kao podstanar ,u kući K.M. koji živi u Francuskoj i da plaća stanarinu u visini od 160,00eura,kao i da ne izdaje sobe u kući u kojoj živi kao podstanar,već da su mu u toku sezone dolazili prijatelji ,ali da nisu plaćali za ljetovanje. U završnoj riječi  je naveo da u kritičnom periodu nije redovno davao izdržavanje za svoje dijete i da je tačno da je ostao dužan iznos od 525,00 eura,ali da se ne osjeća krivim zbog djela koje mu je stavljeno na teret ,jer nije bio u mogućnosti da redovno plaća izdržavanje ,već je plaćao kada i koliko je mogao.</span>
</p>
<p class="p5"></p>
<p class="p5">
<span>            Sud je u postupku proveo dokaze saslušanjem svjedoka L.M. ,pročitao presudu Osnovnog suda Herceg Novi P.br.414/08 od 16.04.2009 godine  ,izvršio uvid u izvod iz CKB banke za period od 01.01.2012godine do 21.02.2013.godine,te izvršio uvid u  izvještaj iz kaznene evidencije za okrivljenog .</span>
</p>
<p class="p5"></p>
<p class="p5">
<span>              Analizirajući provedene dokaze i dovodeći ih u vezu jedne sa drugima, kao i sa odbranom okrivljenog,sud je utvrdio činjenično stanje kao u izreci presude,te našao da je okrivljeni izvršio krivično djelo koje  mu je stavljeno na teret. </span>
</p>
<p class="p5"></p>
<p class="p5">
<span>	Zakonska zastupnica maloljetne  oštećene L.M. je u svojstvu svjedoka u bitnom  izjavila da je okrivljeni u periodu od 01.01.2012.godine do 22.01.2013.godine ukupno na ime izdržavanja djeteta platio 245,00 eura,te da joj je ostao dužan 690,00 eura.Dalje navodi da okrivljeni  ne posjeduje vozilo, a imao je vozilo marke „Passat“ koje je prodao , ali da ne zna  za koji iznos,ali zna i da je izdavao sobe u kući u kojoj živi, turistima,a do tog saznanja je došla od  podstanarke iz te kuće ,koja joj   je rekla   da okrivljeni ljeti dovodi turiste i izdaje im sobe, konkretno i plesačice koje su radile u lokalu „L.“.Dalje navodi da za vrijeme dok je ona  živjela u braku sa okrivljenim su  takođe u istoj kući  u toku ljetne sezone izdavali dvije sobe turistima i taj novac zajedno trošili, a to je znao vlasnik kuće i nije mu to smetalo. Dalje tvrdi da okrivljeni ne živi u S.,da je uvijek u H.Novom ,jer   svakog petka uzima kćerku i vraća je u nedelju,da ne zna šta   od poslova radi zimi, ali da zna da je ljeti izdavao sobe  i prodavao  kukuruz na šetalištu.Konačno je u završnoj riječi istakla da se pridružuje krivičnom gonjenju protiv okrivljenog i da postavlja imovinskopravni zahtjev u iznosu od 525,00 eura .</span>
</p>
<p class="p5"></p>
<p class="p3">
<span>Sud je prihvatio iskaz oštećene L.M. jer je uvjerlji i u skladu sa izvedenim dokazima –presudom Osnovnog suda H.Novi P.br.414/08 i izvodom iz CKB banke ,a na isti ni stranke nisu imale primjedbi.</span>
</p>
<p class="p3"></p>
<p class="p3">
<span>Iz  presude Osnovnog suda H.Novi P.br.414/08 od 16.04.2009 godine proizilazi da   je razveden brak L.M. i D.D. ,da je maloljetno dijete D.M. povjerena na staranje majci L.M.,te je obavezan D.D. da na ime svoje zakonske obaveze izdržavanja za mldb.M.D., plaća majci L.M.  mjesečno 55,00eura, počev od 16.04.2009. godine,najkasnije do svakog 10-og u mjesecu za tekući mjesec.</span>
</p>
<p class="p3">
<span>Iz izvoda  CKB banke za period od 01.01.2012 godine do 21.02.2013.godine proizilazi da je u navedenom periodu okrivljeni uplatio dana 06.08.2012 godine 55,00eura,10.08.2012godine 55,00eura i dana 28.12.2012godine 135,00eura,što ukupno iznosi 245,00eura. </span>
</p>
<p class="p5"></p>
<p class="p3">
<span>Sud je prihvatio navedene pismene dokaze kao vjerodostojne ,jer su izdati u zakonitoj proceduri,na koje ni stranke nisu imale primjedbi,a isti su od značaja jer se istim utvrđuje da je okrivljeni za kritični  period od 01.01.2012 do 21.02.2013 godine na ime obaveze izdržavanja djeteta ostao dužan iznos od 525,00 eura.</span>
</p>
<p class="p5"></p>
<p class="p3">
<span>Iz izvještaja iz kaznene evidencije za okrivljenog proizilazi da ranije nije osuđivan.</span>
</p>
<p class="p3"></p>
<p class="p3">
<span>Sud nije prihvatio odbranu okrivljenog da u kritičnom periodu iz opravdanih razloga nije davao izdržavanje za dijete,jer nije imao posao,pa je plaćao kada je i koliko imao. Ovo obzirom da je okrivljeni izjavio da je u 2012 godini povremeno radio ,da je radno sposoban,a s obzirom na minimalni iznos mjesečne obaveze na ime izdržavanja od 55,00 eura, to je okrivljeni objektivno imao mogućnosti da redovno daje izdržavanje za svoje maloljetno dijete u navedenom iznosu. Stoga je odbrana okrivljenog u navedenom dijelu nelogična i sračunata na izbjegavanje krivice.</span>
</p>
<p class="p3">
<span>U ostalom dijelu sud je prihvatio odbranu okrivljenog jer nije u suprotnosti sa izvedenim dokazima.</span>
</p>
<p class="p3"></p>
<p class="p5">
<span>        Polazeći od naprijed provedenih i analiziranih dokaza, te pismenih dokaza u spisu,sud je nesumnjivo utvrdio da okrivljeni D.D.  u periodu od 01.01.2012 godine do 21.02.2013 godine u Herceg Novom,nije redovno i na način kako je to utvrđeno pravosnažnom sudskom presudom,davao izdržavanje za svoju maloljetnu kćerku D.M.,a što je bio dužan da čini po osnovu pravosnažne presude Osnovnog suda Herceg Novi P.br.414/08 od 16.04.2009 godine,kojom se obavezuje da na ime svoje zakonske obaveze izdržavanja,iznos od 55,00 eura mjesečno uplaćuje na račun majke i zakonske zastupnice L.M. kod Crnogorske komercijalne banke i to najkasnije do svakog desetog u mjesecu za tekući mjesec,na način što je u navedenom periodu uplatio ukupno 245,00 eura i to dana 06.08.2012 godine i dana 10.08.2012 godine iznose od po 55,00 eura i dana 28.12.2012 godine iznos od 135,00 eura pri čemu je bio svjestan djela i htio njegovo izvršenja,tako da je za navedeni period na ime obaveze izdržavanja djeteta ostao dužan iznos od 525,00 eura,</span>
</p>
<p class="p3">
<span>U naprijed opisanim radnjama okrivljenog,sud je našao sva obilježja krivičnog djela  nedavanje izdržavanja iz čl.221.st.1KZ,jer okrivljeni za svoje mld. dijete.nije redovno davao izdržavanje,na način i u iznosu kako je to određeno pravosnažnom sudskom odlukom.   </span>
</p>
<p class="p3">
<span>U odnosu na oblik vinosti,sud je utvrdio da je okrivljeni krivično djelo  počinio sa direktnim umišljajem ,jer je bio svjestan svog djela i htio njegovo izvršenje.Naime,okrivljeni je bio svjestan da ne daje redovno izdržavanje za svoje mld.dijete u iznosu utvrđenom pravosnažnom sudskom odlukom.Njegov umišljaj je nesumnjivo utvrđen izvedenim dokazima,a posebno ako se ima u vidu da je okrivljeni u kritičnom periodu bio povremeno zaposlen radeći fizičke poslove.</span>
</p>
<p class="p5">
<span>	</span>
</p>
<p class="p3">
<span>Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ,pa mu je od olakšavajućih okolnosti cijenio dosadašnju neosuđivanost,a nije našao otežavajućih okolnosti. Medjutim, kada se ima u vidu  ličnost okrivljenog, njegovu neosuđivanost, može se smatrati da je konkretno krivično  djelo lakše (lakša su i formalno, s obzirom na visinu zaprijećene kazne) i da nije nužno radi krivično-pravne zaštite prema okrivljenom primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na okrivljenog da ubuduće ne vrši krivična djela. Zbog toga je sud primjenom čl. 52.53. i 54. KZ ,okrivljenom izrekao uslovnu osudu kojom mu je utvrdio kaznu zatvora u trajanju od 60 (šezdeset) dana  i istovremeno odredio da se ista neće izvršiti ako okrivljeni za vrijeme od 1 godine, ne izvrši novo krivično djelo, s time što je ovo vrijeme provjeravanja odmjereno u skladu sa visinom utvrdjene kazne, ličnošću okrivljenog ,te pod drugim uslovima ako u roku od 2(dva) mjeseca od pravosnažnosti presude plati zakonskoj zastupnici maloljetne oštećene L.M.  iznos od 525,00 eura i ukoliko ubuduće uredno daje izdržavanje.</span>
</p>
<p class="p3"></p>
<p class="p5">
<span>        Na osnovu čl.239.st.2 ZKP-a,okrivljeni je obavezan da zakonskoj zastupnici mldb.oštećene, L.M.  na ime imovinskopravnog zatjeva plati iznos od 525,00 eura,obzirom da je provedenim dokazima-izvodom  CKB banke za period od 01.01.2012 godine do 21.02.2013.godine nesumnjivo utvrđeno da okrivljeni za kritični period oštećenoj duguje navedeni iznos,a i okrivljeni je priznao navedeni iznos duga. </span>
</p>
<p class="p8">
<span>Odluka o troškovima krivičnog postupka zasniva se na odredbi čl.229 st. 1.ZKP-a, pa je sud okrivljenog obavezao da plati troškove krivičnog postupka u paušalnom iznosu   od 30,00 eura, koji iznos je odmjeren u skladu sa imovnim stanjem okrivljenog i sa složenošću i dužinom trajanja postupka. </span>
</p>
<p class="p3">
<span> </span>
</p>
<p class="p9">
<span>OSNOVNI SUD U HERCEG NOVOM</span>
</p>
<p class="p9">
<span>Dana, 21.02.2013. godine.</span>
</p>
<p class="p10"></p>
<p class="p11">
<span>    Zapisničar:								                      Sudija</span>
</p>
<p class="p11">
<span>Milović Tereza   		            		                                           Leković Branislav</span>
</p>
<p class="p11"></p>
<p class="p11">
<span>PRAVNA POUKA:</span>
</p>
<p class="p11">
<span>Protiv ove presude dozvoljena je žalba</span>
</p>
<p class="p11">
<span>u roku od 8 dana od dana prijema, </span>
</p>
<p class="p11">
<span>Višem sudu u Podgorici, putem ovog suda.</span>
</p>
<p class="p12"></p>
<p class="p12"></p>


</body>
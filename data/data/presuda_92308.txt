<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:center;hyphenate:auto;font-family:Arial;font-size:12pt;}
.p8{text-indent:0.49166667in;text-align:start;hyphenate:auto;font-family:Arial;font-size:12pt;}
.p9{text-indent:0.49166667in;text-align:end;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<title>                                                                                                                         K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                                                         K.br.114/14</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Barlović Domenike, kao zapisničara, u krivičnom predmetu protiv okrivljenog S.L. iz S. (R.Albanija), zbog krivičnog djela krađa iz čl.239 st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju Kt.br.155/14 od 28.08.2014. godine,nakon održanog javnog i glavnog pretresa dana 30.09.3014. godine, u prisustvu zastupnika optužbe, savjetnika u Osnovnom državnom tužilaštvu Faruka Resulbegovića, a u odsustvu okrivljenog i oštećenog, donio je i istog dana javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p5">
<span>	Okrivljeni S.L., personalni broj xxxxxxx, od oca N. i majke P., rođene V., rođen xxxxxx. godine u selo L., SO Š., S., R Albanija, gdje i prebiva, automehaničar, neoženjen, državljanin R Albanije, pismen, sa završenih dvije godine škole, srednjeg imovnog stanja, osuđivan zbog krivičnog djela kradja 2006.godine</span>
</p>
<p class="p5"></p>
<p class="p3">
<span>K r i v   j e</span>
</p>
<p class="p3"></p>
<p class="p5">
<span>	Zato što je dana 19.08.2014. godine, oko 14:00 časova, na Maloj plaži u Ulcinju, oduzeo tuđe pokretne stvari i to: jednu platnenu crnu manju torbicu marke “Nike” vrijednosti 30,00 eura, u kojoj su se nalazili: jedan ženski kožni novčanik crno-sive boje vrijednosti 20,00 eura, jedan parfem vrijednosti 50,00 eura, jedna lična karta na ime Z. P. Y., dva izvoda iz matične knjige rođenih na ime Y. P. br. L xxxxxxx i na ime E. P. br. I xxxxxxx i jedna bankovna kartica “TEB” starcard VISA na ime Z. Y., vlasništvo oštećenog P. R. iz R Albanije, na način što je iskoristio trenutnu odsutnost oštećenog sa plaže, obzirom da je isti u tom trenutku ušao u vodu, pa je koristeći njegovu odsutnost sa ležaljki i suncobrana uzeo torbicu sa navedenim stvarima koje je u istoj našao, u namjeri da njihovim prisvajanjem sebi pribavi protivpravnu imovinsku korist u vrijednosti većoj od 150,00 eura, pri čemu je bio svjestan svoga djela i htio njegovo izvršenje,</span>
</p>
<p class="p5"></p>
<p class="p5">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p5">
<span>	</span>
</p>
<p class="p6">
<span>Pa mu sud primjenom citiranog zakonskog propisa, te čl. 4 st. 2, 16, 32, 36, 42, 52,53 i 54 Krivičnog zakonika i čl. 226, 229 i 374 Zakonika o krivičnom postupku,izriče</span>
</p>
<p class="p7"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p6">
<span>Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravosnažnosti presude, ne izvrši novo krivično djelo.</span>
</p>
<p class="p6"></p>
<p class="p6">
<span>Obavezuje se okrivljeni da na ime troškova krivičnog postupka uplati ovom sudu iznos od  55,00 eura, kao i 50,00 eura na ime sudskog paušala, u roku od 15 dana po pravosnažnosti presude.</span>
</p>
<p class="p5"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Ulcinju Kt.br.155/14 od 28.08.2014. godine, okrivljenom S.L. iz Skadra (R.Albanija) stavljeno je na teret izvršenje krivičnog djela krađa iz čl. 239 st. 1 u vezi čl. 23 Krivičnog zakonika, na način, u vrijeme i na mjestu bliže opisanom u izreci presude. Zastupnik optužbe je do završetka glavnog pretresa ostao pri podnijetom optužnom predlogu i u završnoj riječi je predložio sudu da okrivljenog oglasi krivim i osudi po zakonu.</span>
</p>
<p class="p6"></p>
<p class="p6">
<span>Glavni pretres održan je shodno čl.457 ZKP-a u odsustvu okrivljenog koji je promijenio mjesto boravišta a o tome nije obavijestio sud,što je bio dužan a učini,a saslušan je u izvidjaju te je sud cijenio da njegovo prisustvo na pretresu nije nužno.</span>
</p>
<p class="p6"></p>
<p class="p6">
<span>Okrivljeni S.L. u svojoj odbrani datoj na zapisniku o saslušanju pred Osnovnim državnim tužilaštvom Kt.br.155/14 od 28.08.2014. godine, priznao je izvršenje krivičnog djela koje mu je stavljeno na teret. Naveo je da je dana 19.08.2014. godine, oko 14:00 časova, na Maloj plaži, pošto je primjetio da su vlasnici ušli u vodu, ukrao torbu koja je bila okačena na suncobranu i odmah je ubacio u svoju kesu, te je pobjegao sa Male plaže. Kada se malo udaljio, htio je da vidi šta se nalazi u torbi koju je ukrao, ali ga je policija pronašla i privela u stanicu. Torba koju je ukrao bila crna boje sa natpisom “Nike“. Naglašava da je ovo uradio jer nije imao novca i kaje se zbog toga što je uradio.</span>
</p>
<p class="p6"></p>
<p class="p6">
<span>Sud je u dokaznom postupku izveo sljedeće dokaze: umjesto neposrednog saslušanja, pročitao je iskaz svjedoka-oštećenog Pl. R., datog na zapisniku kod sudije za istragu ovog suda Kri.br.49/14, potvrdu o privremeno oduzetim predmetima Uprave policije OB – Ulcinj Ku.br.130/14 od 19.08.2014. godine, potvrdu o vraćanju privremeno oduzetih predmeta Uprave policije OB – Ulcinj Ku.br.130/14 od 19.08.2014. godine i pročitao je nalaz i mišljenje vještaka finansijske struke Nelaj Vehbije od 22.08.2014. godine.</span>
</p>
<p class="p6"></p>
<p class="p6">
<span>Iz iskaza svjedoka-oštećenog P. R. od 20.08.2014. godine proizilazi da je isti dana 19.08.2014. godine na Maloj plaži, dok je bio sa ženom i dvoje maloljetne djece, odnosno kćerkom i sinom, oko 17:00-18:00 časova, primijetio da nema tašne koja je bila okačena na suncobranu. Dok su bili u vodi, nikoga nije bilo kod suncobrana. U tašni su se nalazile sljedeće stvari: novčanik, lična karta, bankarska kartica, ključevi od stana, jedan parfem i autobuska karta firme “Arion“. Nakon toga, otišao je u policiju, kojom prilikom je dao izjavu. Takođe, navodi da ne zna ko je bio izvršilac krivičnog djela jer mu je od strane službenika policije vraćena torba sa stavrima. Nije se pridružio krivičnom gonjenu, niti postavio imovinsko-pravni zahtjev.</span>
</p>
<p class="p6"></p>
<p class="p6">
<span>Iz potvrde o privremeno oduzetim predmetima Uprave policije – OB Ulcinj Ku.br.130/14 od 19.08.2014. godine, proizilazi da je ovlašćeni policijiski službenik, od okrivljenog privremeno oduzeo sljedeće predmete: jednu (1) platnenu crnu manju sportsku torbu marke “NIKE“ crne boje, jedan (1) ženski kožni novčanik crno-sive boje sa četiri (4) rajfešlusa, jednu (1) ličnu kartu na ime Z.-P. Y., dva (2) izvoda iz matične knjige rođenih, na ime Y. P., broj: L xxxxxx, izvod iz matične knjige rođenih, broj: I xxxxxxx i jednu (1) bankovnu karticu banke “TEB“ starcard VISA na ime Z. Y..</span>
</p>
<p class="p6"></p>
<p class="p6">
<span>Iz potvrde o vraćanju privremeno oduzetih predmeta Uprave policije OB – Ulcinj Ku.br.130/14 od 19.08.2014. godine, proizilazi da su ovlašćeni policisjki službenici dana 19.08.2014. godine, izvršili vraćanje privremeno oduzetih predmeta – stvari, oštećenom P. R., i to: jednu (1) platnenu crnu manju sportsku torbu marke “NIKE“ crne boje, jedan (1) ženski kožni novčanik crno-sive boje sa četiri (4) rajfešlusa, jednu (1) ličnu kartu na ime Z.-P. Y., dva (2) izvoda iz matične knjige rođenih, na ime Y.P., broj: L xxxxxx, izvod iz matične knjige rođenih, broj: I xxxxx i jednu (1) bankovnu karticu banke “TEB“ starcard VISA na ime Z. Y.</span>
</p>
<p class="p6"></p>
<p class="p6">
<span>Iz  nalaza i mišljenja vještaka finansijske struke N. V. od 22.08.2014. godine, proizilazi da vrijednost oduzetih stvari na štetu P. R. iznosi ukupno 100,00 eura, odnosno: 1 (jedne) platnene crne manje sportske torbe marke “Nike“ – 30,00 eura, 1 (jednog) ženskog kožnog novčanika crno-sive boje (koji nije proizveden od strane renomiranog proizvođača) – 20,00 eura i 1 (jednog) parfema (koji nije proizveden od strane renomiranog proizvođača) – 50,00 eura, što ukupno čini gorenavedeni iznos, odnosno iznos od 100,00 eura.</span>
</p>
<p class="p6"></p>
<p class="p4">
<span>Ocjenom navoda optužbe i odbrane okrivljenog, te svih izvedenih dokaza, kako pojedinačno, tako i u njihovoj međusobnoj povezanosti, sud je našao da je okrivljeni S.L. izvršio krivično djelo krađa iz čl. 239 st. 1 Krivičnog zakonika i to na način, u vrijeme i mjesto kako je to bliže opisano u izreci presude.</span>
</p>
<p class="p6"></p>
<p class="p6">
<span>Naime, sud je u postupku nesumnjivo utvrdio da je okrivljeni S.L. dana 19.08.2014. godine, oko 14:00 časova, na Maloj plaži u Ulcinju, oduzeo tuđe pokretne stvari i to: jednu platnenu crnu manju torbicu marke “Nike” vrijednosti 30,00 eura, u kojoj su se nalazili: jedan ženski kožni novčanik crno-sive boje vrijednosti 20,00 eura, jedan parfem vrijednosti 50,00 eura, jedna lična karta na ime Z. P. Y., dva izvoda iz matične knjige rođenih na ime Y. P. br. Lxxxxxx i na ime E. P. br. xxxxxx i jedna bankovna kartica “TEB” starcard VISA na ime Z. Y., vlasništvo oštećenog P. R. iz R Albanije, na način što je iskoristio trenutnu odsutnost oštećenog sa plaže, obzirom da je isti u tom trenutku ušao u vodu, pa je koristeći njegovu odsutnost sa ležaljki i suncobrana uzeo torbicu sa navedenim stvarima koje je u istoj našao, u namjeri da njihovim prisvajanjem sebi pribavi protivpravnu imovinsku korist u vrijednosti većoj od 150,00 eura, pri čemu je bio svjestan svoga djela i htio njegovo izvršenje.</span>
</p>
<p class="p6"></p>
<p class="p6">
<span>Činjenično stanje iz izreke presude sud je utvrdio iz jasnog, potpunog i nedvosmislenog priznanja okrivljenog S.L., u kojem se isti detajno izjasnio u pogledu svih okolnosti pod kojima je izvršio krivično djelo koje mu se stavlja na teret,te objasnio koji su bili razlozi izvršenja istog. Priznanje okrivljenog ničim nije dovedeno u sumnju, već naprotiv, potvrđeno je iskazom svjedoka-oštećenog P. R. iz kojeg je sud utvrdio da je vlasnik stvari koje su mu oduzete mimo njegove volje obzirom da isti nije imao saznanja ko mu je stvari otuđio jer nije direktni očevidac događaja. Odbrana okrivljenog potvrdjena je i sadržinom potvrde o privremeno oduzetim predmetima Uprave policije OB – Ulcinj Ku.br.130/14 od 19.08.2014. godine i  potvrde o vraćanju privremeno oduzetih predmeta Uprave policije OB – Ulcinj Ku.br.130/14 od 19.08.2014. godine, koje je sud prihvatio jer su sačinjene od strane službenih lica i potpisane od strane stranake kojima su stvari oduzete odnosno vraćene.Vrijednost protivpravno oduzetih stvari sud je utvrdio iz nalaza i mišljenja vještaka finansijske struke N. V., koji je sud cijenio kao stručan, jasan i objektivan, zasnovan na pravilima struke i nauke, pa ga je iz tih razloga isti u cjelosti prihvatio.</span>
</p>
<p class="p6"></p>
<p class="p6">
<span>Cijeneći subjektivni odnos okrivljenih prema učinjenom krivičnom djelu, sud nalazi da su okrivljeni bili svjesni svoga djela i htjeli njegovo izvršenje, što je sud utvrdio iz izvedenih dokaza, pri čemu se njihov psihički odnos prema učinjemom krivičnom djelu manifestuje kao direktni umišljaj. </span>
</p>
<p class="p6"></p>
<p class="p6">
<span>Prilikom izbora vrste i visine krivične sankcije sud je cijenio sve okolnosti iz čl. 42 Krivičnog zakonika (olakšavajuće i otežavajuće okolnosti), pa je od olakšavajućih okolnosti na strani okrivljenog sud cijenio priznanje krivičnog djela i činjenicu da se oštećeni nije pridružio krivičnom gonjenju, dok je od otežavajućih okolnosti na strani okrivljenog sud cijenio činjenicu da je povratnik odnosno da je ranije isti bio osuđivan i to za isto krivično djelo. Imajući u vidu navedene okolnosti,stepen krivice te ličnost okrivljenog,sud je okrivljenom utvrdio kaznu zatvora u trajanju od 5 (pet) mjeseci i istovremeno odredio da se ista neće izvršiti, ukoliko okrivljeni u roku od 2 (dvije) godine, po pravosnažnosti presude ne izvrši novo krivično djelo, nalazeći da će se i uslovnom osudom, kao mjerom upozorenja postići svrha iz čl. 52 Krivičnog zakonika i u dovoljnoj mjeri uticati na okrivljenog da ubuduće ne vrše krivična djela, odnosno da će se u svemu ostvariti svrha propisivanja i izricanja krivičnih sankcija iz čl. 4 st. 2 Krivičnog zakonika, zaključujući da je izrečena uslovna osuda adekvatna težini učinjenog krivičnog djela i stepenu krivice okrivljenog, te da bi se osudom na efektivnu kaznu zatvora isuviše represivno djelovalo na okrivljenog.</span>
</p>
<p class="p6"></p>
<p class="p6">
<span>Kako je okrivljeni oglašeni krivim, sud je odluku o troškovima krivičnog postupka temeljio na odredbi čl. 226 i 229 Zakonika o krivičnom postupku, a troškovi postupka se odnose: 55,00 eura na ime nagrade vještaka finansijske struke N. V., kao i  50,00 eura na ime sudskog paušala, a visinu istog sud je odredio na osnovu imovnog stanja okrivljenog, dužine trajanja i složenosti postupka.</span>
</p>
<p class="p6"></p>
<p class="p6">
<span>Sa iznijetih razloga, a na osnovu čl. 374 Zakonika o krivičnom postupku, odlučeno je kao u izreci ove presude.</span>
</p>
<p class="p6"></p>
<p class="p6"></p>
<p class="p7">
<span>OSNOVNI SUD U ULCINJU</span>
</p>
<p class="p7">
<span>Dana, 30.09.2014. godine</span>
</p>
<p class="p7"></p>
<p class="p8">
<span>                                                                                                 S U D I J A,</span>
</p>
<p class="p9"></p>
<p class="p7">
<span>                                                                                        Mr Sanja Mirović</span>
</p>
<p class="p7"></p>
<p class="p7"></p>
<p class="p1">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 (osam) dana od prijema prepisa iste.</span>
</p>
<p class="p1"></p>
<p class="p10"></p>
<p class="p10"></p>
<p class="p10"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>                                                                                                                          </span><span class="s1">K.br. 253/12</span>
</p>
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p2">
<span>            OSNOVNI SUD U BARU, kao prvostepeni krivični, sudija Zoran Lekić, kao sudija pojedinac, uz učešće zapisničara Danijele Marković, u krivičnom predmetu protiv okrivljene D.P. iz S., zbog krivičnog djela – laka tjelesna povreda iz čl. 152 st. 2 u vezi st.1 Krivičnog zakonika, po optužnom predlogu   Osnovnog državnog tužilaštva u Baru KT. br. 324/12 od 30.05.2012 godine , nakon održanog glavnog i javnog pretresa u prisustvu zastupnika optužbe Sanje Vujović, savjetnika kod Osnovnog državnog tužilaštva, okrivljene, oštećene Desanke Nikolić i punomoćnika oštećene M.N. , dana 19.04.2013 godine donio je i javno objavio </span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span>          Okrivljena D.P JMBG ...., od oca M. i majke J., rođene K.,rođena ...1950 godine u B. ., sa prebivalištem u S. , P. br. 52, državljanka Crne Gore, udata,  majka troje djece, završila srednju školu, lošeg imovnog stanja, neosuđivana</span>
</p>
<p class="p2"></p>
<p class="p2">
<span>          Na osnovu čl.373 tač. 2 Zakonika o krivičnom postupku</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSLOBAĐA SE OPTUŽBE</span>
</p>
<p class="p3"></p>
<p class="p2"></p>
<p class="p2">
<span>           Da je :</span>
</p>
<p class="p2"></p>
<p class="p2">
<span>                      Dana 21.05.2012 godine, oko 15,30 časova, u naselju P. u S., Opština B., lako tjelesno povrijedila oštećenu N.D., na način što je bez ikakvog povoda istu gađala kamenom sredstvom podobnim da tijelo teško povrijedi ili zdravlje teško naruši i pogodila u predjelu potkoljenice desne noge, kojom prilikom joj je nanijela oguljutinu kože u predjelu prednje strane desne potkoljenice promjera 1,5x1 cm,</span>
</p>
<p class="p2"></p>
<p class="p2"></p>
<p class="p2">
<span>         -čime bi izvršila krivično djelo- laka tjelesna povreda iz čl. 152 st.2 u vezi st. 1 Krivičnog zakonika</span>
</p>
<p class="p2"></p>
<p class="p2">
<span>        - jer nije dokazano da je izvršila krivično djelo koje joj se stavljeno na teret.</span>
</p>
<p class="p2"></p>
<p class="p4">
<span>Oštećena D.N. radi ostvarivanja imovinsko pravnog zahtjeva upućuje se na parnični postupak. </span>
</p>
<p class="p2">
<span> </span>
</p>
<p class="p4">
<span>Troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>           Optužnim predlogom Osnovnog državnog tužilaštva iz Bara KT. br. 324/12 od 30.05.2012 godine, stavljeno je na teret okrivljenoj izvršenje krivičnog djela – laka tjelesna povreda iz čl. 152 st.2 u vezi st.1 Krivičnog zakonika, bliže opisanog u izreci presude.</span>
</p>
<p class="p2"></p>
<p class="p2">
<span>          Oštećena D.N. je na glavnom pretresu navela da se  pridružuje krivičnom gonjenju i  ističe imovinskopravni zahtjev.</span>
</p>
<p class="p2"></p>
<p class="p2">
<span>          Okrivljena je u svojoj odbrani  kako u prethodnom postupku  tako i na glavnom pretresu u bitnom navela da su navodi krivične prijave u cjelosti neosnovani, da nije tačno da je dana 21.05.2012 godine, oko 15,30 časova u naselju P. u S. a kako je to predstavljeno krivičnom prijavom gađala oštećenu N.D., i navodno istu pogodila u predjelu desne potkoljenice i nanijela joj povredu. Dalje je navela da su ona i D. prve komšinice, da uvijek kad izađe ispred kuće nju vidi , da se predmetnog dana nalazila u kući, da je pila kafu sa kćerkom a muž je poslije ručka otišao da spava, tako da ne zna tačno vrijeme, D. je toga dana vidjela nekoliko dana , da sa istom i njenom porodicom ne kontaktira zadnjih 10 godina, da je porodica oštećene i ona  protiv njene porodice podnijela preko 10 prijava za razna djela ali da nijesu uspjeli ni u jednom. Dalje je navela da kada se sa porodicom doselila u S., da je sa oštećenom i njenom porodicom bila u dobrim odnosima, da su zatekli N. sa već napravljenom kućom, da sukob nastaje kada su oni počeli da grade kuću, da im je željeznica dodijelila taj plac, da su im što god su radili N.  slali inspekciju, da je zabranila oštećenoj da dolazi kod nje kući, da bi spasila porodicu zato što su se međusobno puno svađali, da je počeo  muž da pije i da je tuče a i djeca mu nisu ništa mogla, da je njeno prisustvo iritiralo. Navela je da kada je oštećenoj zabranila da dolazi u njenu kuću, da su od tada počeli problemi između njihove dvije porodice , da ne priznaje izvršenje djela koje joj  stavlja na teret  i da misli da se oštećena namjerno samopovrijedila.  Okrivljena je navela da nije učinila ovo krivično djelo te da zbog toga nema govora o njenoj krivici, da  bi to za  nju bilo vrlo sramno nisko i jadno, da je član humanitarne organizacije dvije godine, da se u sklopu crkve bavi davanjem pomoći ugroženim licima, da su  bili na K. do P.P., da je vjernik da ide u crkvu i da ona to nipošto ne bi uradila   Navela je da je  put kojim prolaze komšije i ostala lica naseljena sa brda odmah pored njene kuće i kuće oštećene, oštećene, da je vidjela povrijeđenu kada je došla hitna pomoć kada su je poveli muž i sin, da  inače šta joj god radi da ona ćuti, da ima cvijeće uz ogradu,  da kada je otišla da očisti cvijeće  oštećena je polila vodom, da ništa nije govorila porodici jer ne voli svađu  ni sa kim, a njen muž je  spavao dok se to dešavalo. </span>
</p>
<p class="p2">
<span> </span>
</p>
<p class="p2">
<span>           U dokaznom postupku sud je proveo sledeće dokaze: pročitan je nalaz i mišljenje vještaka K.N.od 25.05.2012.godine, saslušan je vještak K.N., sudski vještak medicinske struke, pročitan je izkaz vještaka od 17.09.2012.godine, izvještaj ljekara jedinice za HMP iz Bara br. 4810 od 21.05.2012.godine, isprava Uprave policije Bijelo Polje 35-03 br. 245/12-6258 od 14.06.2012.godine, na saglasan predlog stranaka pročitan je iskaz A.K. na ročištu od 30.07.2012.godine, rješenje Područnog organa za prekršaje Bar broj PP BR. 1620/12-3 od 07.11.2012.godine, na glavnom pretresu saslušan je svjedok oštećena D.N., svjedok N.M.,  M.G..</span>
</p>
<p class="p2">
<span> </span>
</p>
<p class="p2">
<span>           Iz  nalaza i mišljenja vještaka K.N. od 25.05.2012.godine, utvrđeno je da je N.D. zadobila oguljotinu kože u predjelu prednje strane desne podkoljenice promjera 1,5 x 1 cm, navedena povreda predstavlja u vrijeme nanošenja laku tjelesnu povredu i nastala je dejstvom tupine mehaničkog oruđa, u šta bi spadalo : kamen i slično. </span>
</p>
<p class="p2"></p>
<p class="p2">
<span>           Vještak K.N., sudski vještak medicinske struke, je u svom iskazu na glavnom pretresu u bitnom naveo da je ostaje pri svom nalazu i mišljenju, da je na osnovu medicinske dokumentacije i uvida u nju mišljenja da je oštećena N.D. pretrpjela laku tjelesnu povredu, da s obzirom na blizinu stoji činjenica da je oštećena pretrpjela lake tjelesne povrede. </span>
</p>
<p class="p2"></p>
<p class="p2">
<span>          Iz  izkaza  vještaka K.N. od 17.09.2012.godine, utvrđeno je da je N.D.zadobila oguljotinu kože u predjelu prednje strane desne podkoljenice promjera 1,25 x 1 cm, a koja je nastala dejstvom bačenog kamena, da je taj kamen mogao biti dimenzija 20x20 cm i mogao je biti bačen sa udaljenosti od oko 1m, da takva udaljenost ne daje bačenom kamenu toliku kinetičku energiju, tako da intezitet sile koja je djelovala na desnu potkoljenicu oštećene bio lak, do srednjeg stepena i izazvao je” samo” oguljotinu kože, te nije proizveo krvni podliv na mjestu oguljotine i okolo nje. Dalje je naveo da veličina kamena 20x20xcm, apsolutno ne uslovljava da i oguljotina bude tih dimenzija, pogotovo što svaki kamen ima svoje neravnine, izbočine i sl., te sasvim sigurno kamen nije djelovao cijelom jednom svojom površinom, a to je i bilo nemoguće s obzirom da se radi o takvom anatomskom predjelu- potkoljenice koja ne  može imati širinu od  20cm, te koja, koliko ne postoje otoci na istoj i sl., a uslovljeni nekim oboljenjima je takva da je ista trouglastog  oblika, sa ivicom okrenutom naprijed, a što uslovljava sam oblik golenjače, koja kost je i dobila naziv zbog toga što je ona cijelom prednjom ivicom “gola” odnosno prekrivena samo kožom i podkožnim tkivom, to su sve razlozi zbog kojih je oguljotima koja je oštećena zadobila imala te dimenzije koje je imala 1,25 x1 cm, bez obzira na veličinu kamena. Oguljotina nije opisana kao stara sa nekom krastom ili krustom, već je ista opisana kao svježa, tako da je ista povreda apsolutno nastala dana 21.05.2012 godine, da je dubina predmetne povrede patološki anotomski supstrat oguljotine je zguljenost  nadkožnice, tako da faktički kod oguljotina ne može govoriti o trećoj dimenziji, odnosno značajnoj dubini mm, kao što se može govoriti kao npr. o dubini rana. </span>
</p>
<p class="p2"></p>
<p class="p2">
<span>        Iz izvještaja  ljekara jedinice za HMP iz Bara br. 4810 od 21.05.2012.godine, utvrđeno je da je  lice N.D. navela da je gađala kamenom noj poznata ženska osoba i pri tom je pogodila kamenom u nogu, nije pala, nije gubila svijest, na desnoj potkoljenici sa prednje strane nalazi se oguljotina 1,5 x 1 cm.</span>
</p>
<p class="p2"></p>
<p class="p2">
<span>         Iz isprave Uprave policije Bijelo Polje 35-03 br. 245/12-6258 od 14.06.2012.godine, utvrđeno je da lice D.P.  ne prolazi kroz kaznenu evidenciju kod PJ Bar.</span>
</p>
<p class="p2"></p>
<p class="p2">
<span>           Iz iskaza svjedoka A.K. na ročištu od 30.07.2012.godine,  utvrđeno je da su sva njegova saznanja posredna, da je on, M.N., P.V. su sjedili kod E. Z. u dvorištu njegove kuće, koja kuća se nalazi na od kuće okrivljene na udaljenosti 50m otprilike, da nije bio očevidac predmetnog događaja.</span>
</p>
<p class="p2"></p>
<p class="p2">
<span>        Iz rješenja Područnog organa za prekršaje Bar broj PP BR. 1620/12-3 od 07.11.2012.godine,utvrđeno je da se N.D.oslobađa krivice što je dana 22.06.2012 godine oko 22,30 časova u dvorištu kuće P. vrijeđala D.J., istoj se izriče Zaštitna mjera obaveznog psihijatrijskog liječenja u Dispanzeru za mentalno zdravlje u Baru za period od jedne godine. </span>
</p>
<p class="p2">
<span>  </span>
</p>
<p class="p2">
<span>         Svjedok- oštećena D.N. je u svom iskazu u prethodnom postupku i na glavnom pretresu u bitnom navela da ne govori sa okrivljenom D. jer joj ona govorila da je vještica, da  nema nikakvih imovinskig odnosa, da je tog dana 21.05.2012.godine oko 15,30 časova, uzela kamen sa obje ruke, da je  išla u pravcu u kojem je ona išla gdje su se susretale, da inače niko nije bio na putu bez njih dvije, da nijesu bile na svom zemljištu već na komšijskom vlasništvo I.Lj. koji nije bio tu, da je  ona išla u susret njoj i nosila kamen objema rukama , da joj je rekla da ne prolazi tuda, da je ona pitala “zašto”,  ona je išla i dalje prema njoj i pitala je “nećeš  me valjda sa tim gađa” ona je rekla da “ hoće”, ona je prišla korak u susret njoj, ona je uzela kamen i gađala je, nju je to zaboljelo,  vratila se kući , išla joj je krv i kost je boljela. Dalje je navela da ne može da se sjeti ko je bio kući,  neko je bio od njene djece, nije išla u hitnu, ustvari jeste zaboravila je, takođe je navela da ima zdravstvenih problema sa pamćenjem i da zaboravlja, da te probleme ima dvije godine, to je amnezija, da se  inače liječi, pitala je  supruga ko je liječi, jer ne može da se sjeti, da se taj doktor N.V. vojni ljekar, inače pukovnik u penziji, inače on živi u Podgorici,da često dolazi kod njih, da zaboravlja kada ode u prodavnicu da kupi nešto, zaboravi šta treba da kupi, te da pomirenje sa okrilvljenom ne dolazi u obzir, da je  toga dana  išla u trgovinu. Takođe je navela da je  bio dosta veći kamen, okrivljena ga je držala sa obje ruke, od nje je bila udaljena jedno pola metra. </span>
</p>
<p class="p2"></p>
<p class="p2">
<span>         Svjedok M.N. je u svom iskazu u prethodnom postupku i na glavnom pretresu u bitnom naveo da je  suprug oštećene ,da su sa P. dugo komšije od 1975 godine, da kuću u kojoj sada žive još nijesu završili, da  P. dolaze 1985.godine, prvo su bili fini korektni odnosi,on je na neki način pomogao toj porodici, i njegovom zaslugom napravljena je sva infrastruktura u tom naselju, jer je bio zaposlen kao glavni finansijski insprektor i glavni poreski inspektor u Vladi Crne Gora, bio je i  direkor Republičke Uprave Prihoda. Dalje je naveo da između njih dvije dolazi do konflikta prije 15 a možda i 20 godina, da je  dotična optužena  za njega važila kao korektna osoba, da je optužena  našla neku priču da je njegova žena vještica, tu priču mu je ispričala njegova supruga D., da je ona mađioničarka, da je ona vukodlak i sto nekih čuda, da je sve to čuo od supruge, kada je čuo od nje pitao je komšinicu drugu kojoj je pričala D. pokojnoj komšinici N., da je ona  rekla da je ubjeđivala P.D. da to nije istina i da se mane toga posla, da se više nije miješao u to i savjetovao je svoju suprugu da o tome ne vodi računa te da  možda okrivljena stvarno imala problem sa sobom te je mislila da je njegova supruga vještica, da je 2008 godine isto napala njegovu suprugu pored kuće,  da su napravili kuću tako da se vrši smetanje posjeda, te da je  pred ovim sudom je inače spor u kome je on  tužio muža optužene P.M., dosta je složen proces , da je tužio M. zato što je uzurpirao 2/3 puta koju je on  kupio, da su se oni  uknjižili u Katastru na nedozvoljeni divlji način kao vlasnici toga dijela puta, odnosno suprug okrivljene P.M., da je 2008 godine napisao prijavu Tužilaštvu i ima kopije dvije prijave koje je napisao, da je povukao ove prijave ne bili se ti odnosi popravili,  da ga je njen muž  i mlađi sin  napadao, a on je to prijavljivao policiji. Dalje je naveo da je toga dana slavio dan nezavisnosti E.Z. a on i ostali su se pridružili, njegova  supruga je došla plačući na kapiju i pokazala je krvavu nogu i rekla da je komšinica napala kamenom, on i sin su je odmah  prebacili u hitnu, kod njega je toga dana došao jedan komšija koji živi 200-300 m od njega inače je Bosanac, a njegova supruga je došla da traži njega  u kuću Z. , da ovaj M.nije mogao vidjeti šta se dešava, kada je čuo gužvu otišao je kući, da njegova supruga  nije trebala da ide tim putem, jer se tuda nije moglo proći i taj put ne koriste, da ona nije mogla proći tim putem zato što je pregrađeno, ali je računala da može dozvati njega, te da je okrivljena provocira svaki put vjeruje da ona to radi nesvjesno a ne svjesno, smatra da su se i jedna i druga ponijela kako ne treba i vrlo loše,inače da njih dvije često prkose jedna drugoj i izlaze na terasu i vrijeđaju jedna drugu. Poveo je suprugu u hitnu pomoć i tu joj je ukazana pomoć, da nije vidio kamen. </span>
</p>
<p class="p2"></p>
<p class="p2">
<span>          Svjedok M.G. je u svom iskazu na glavnom pretresu u bitnom naveo da poznaje  okrivljenu i oštećenu, da nije prisustvovao nijednoj svađi između njih, da je sa jednom i drugom u dobrim odnosima, da je toga dana ili sledećeg dana vidio D., da joj je bila zavijena noga, da mu je tada D. rekla da ima povredu a komšinicom.</span>
</p>
<p class="p2">
<span> </span>
</p>
<p class="p2">
<span>          Ocjenom  izvedenih dokaza  pojedinačno, u međusobnoj vezi i sveukupno, sud je zaključio da nije dokazano da je okrivljena izvršila krivično djelo koje joj je stavljeno na teret. Okrivljena je negirala izvršenje krivičnog djela.</span>
</p>
<p class="p2"></p>
<p class="p2">
<span>           Ovakvo utvrđeno činjenično stanje proizilazi prije svega iz odbrane okrivljene koja je navela da nije tačno da je dana 21.05.2012 godine povrijedila oštećenu  N.D. na način što je istu navodno gađala kamenom i navodno pogodila u predjelu desne potkoljenice i nanijela joj povredu. Okrivljena nije sporila činjenicu da  je sa oštećenom komšinica dugi niz godina, da su u lošim odnosima, da je sukob nastao kad im je željeznica  dodijelila plac i kada su počeli da grade kuću, da je zabranila oštećenoj da joj dolazi u kuću  i da ne govore deset  godina. Ovu odbranu okrivljene sud je cijenio kao istinitu i tačnu. </span>
</p>
<p class="p2"></p>
<p class="p2">
<span>        Iskaz svjedoka oštećene D.N. iz kojeg proizilazi da je okrivljena dana 21.05.2012 godine oko 15,30 časova, nakon što su se srele na putu , rekla oštećenoj da ne prolazi tuda, uzela kamen sa obje ruke i sa razdaljine od jedno pola metra gađala  u predjelu potkoljenice desne noge, čime joj je nanijela oguljotinu, nakon čega je pošla i hitnu gdje su joj ukazali pomoć sud nije cijenio kao tačan i jasan, ovo iz razloga što je oštećena prilikom davanja iskaza imala problema sa pamćenjem, prvo je navela da nije išla u hitnu, zatim da jeste, da ne može da se sjeti koje bio u kući kada se vratila sa povredom, da je išla u trgovinu  toga dana kada se srela sa okrivljenom,  koju činjenicu je osporio njen muž M.N. koji je naveo da to nije tačno već da je pošla da zove njega jer je bio na ručku sa komšijama.  </span>
</p>
<p class="p2">
<span>        </span>
</p>
<p class="p2">
<span>        Imajući u vidu takve kontradiktornosti u iskazu svjedoka - oštećene N.D., očigledni problem sa pamćenjem i konfuzija u sjećanju prilikom davanja iskaza, nemogućnosti da se sjeti pojedinih činjenica i okolnosti koje su se desile predmetnog dana , činjenice da je i sama oštećena istakla da ima zdrastvenih problema sa pamćenjem, da te probleme ima dvije godine, da ima amneziju, da se liječi, da joj se dešava da kada ode u prodavnicu zaboravi šta treba da kupi, to je sud   imajući u vidu navedeno, ocijenio da iskaz oštećene nije jasan, pa mu stoga nije poklonio vjeru.</span>
</p>
<p class="p2"></p>
<p class="p2">
<span>          Da je stanje stvari takvo potvrđuje i rješenje Područnog organa za prekršaje Bar broj PP BR. 1620/12-3 od 07.11.2012.godine, iz kojeg je utvrđeno da se N. D.i izriče Zaštitna mjera obaveznog psihijatrijskog liječenja u Dispanzeru za mentalno zdravlje u Baru za period od jedne godine. </span>
</p>
<p class="p2"></p>
<p class="p2">
<span>         Imajući u vidu naprijed navedeno pri predmetnom događaju nije bilo neposrednih svjedoka, što okrivljena i oštećena nijesu sporile,  muž oštećene N. M.došao kasnije, što je potvrđeno i  iz iskaza istog koji je naveo da je  toga dana  bio kod komšije E.Z. koji slavio dan nezavisnosti a da su se on i ostali pridružili, da je njegova supruga došla plačući na kapiju i pokazala krvavu nogu i rekla da je komšinica napala kamenom,  da su  je nakon toga  on i sin  odmah  prebacili u hitnu, gdje joj je ukazana pomoć, da on nije vidio kamen, te da njegova supruga  nije trebala da ide tim putem, jer se tuda nije moglo proći i taj put ne koriste, da ona nije mogla proći tim putem zato što je pregrađeno, ali je računala da može dozvati njega.  </span>
</p>
<p class="p2"></p>
<p class="p2">
<span>         Sud je nalaz i mišljenje vještaka sudsko medicinske struke K.N. kao i iskaz istog vještaka na glavnom pretresu cijenio kao jasan, stručan, iz nalaza je utvrđeno da je oštećena N.D. zadobila oguljotinu kože u predjelu prednje strane desne podkoljenice promjera 1,5x 1 cm, da je navedena povreda u vrijeme nanošenja predstavljala laku tjelesnu povredu i da je nastala dejstvom tupine mehaničkog oruđa, u šta bi spadalo kamen ili slično.</span>
</p>
<p class="p2"></p>
<p class="p2">
<span>         Međutim,  pri ovakvom stanju stvari, činjenice da pri predmetnom događaju nije bilo neposrednih svjedoka, da navedeni svjedoci N.M.,  A.K. i M.G. imaju posredna saznanja, da isti nijesu prisustvovali predmetnom događaju, činjenice da sud nije cijenio iskaz svjedoka oštećene N.D. kao jasan i objektivan iz razloga što ista ima zdrastvenih problema, da ima problema sa pamćenjem, sud nije došao do zaključka da je navedenu povredu oguljotinu kože u predjelu prednje strane desne podkoljenice promjera 1,5x 1 cm, konstatovanu nalazom i mišljenjem vještaka medicinske struke kao i izvještajem  ljekara jedinice za HMP iz Bara br. 4810 od 21.05.2012.godine, učinila okrivljena D.P..  Za sud je iskaz svjedoka oštećene N.D. ostao na nivou indicije, isti nije potkripljen nijednim dokazom, to je sud zaključio da predloženim i izvedenim dokazima nije dokazano da je okrivljena D.P. učinila krivično djelo laka tjelesna povreda koje joj se stavlja na teret.</span>
</p>
<p class="p2"></p>
<p class="p2">
<span>         Sud je donio rješenje da se neće neposredno saslušati svjedok E. Z., iz razloga što se radi o svjedoku koji ima posredna saznanja, isti nije bio prisutan predmetnom događaju, a što je utvrđeno iz iskaza svjedoka M.N., supruga oštećene koji je naveo da je u to vrijeme  E.Z. slavio dan nezavisnosti i da je on bio kod njega, to je sud ocijenio da bi saslušanje navedenog svjedoka vodilo odugovlačenju postupka i da s obzirom na navedeno ne bi doprinio rasvjetljenju  predmetnog događaja , te da je činjenično stanje provedenim dokazima  u dovoljnoj  mjeri  razjašnjeno. </span>
</p>
<p class="p2"></p>
<p class="p2">
<span>	S obzirom da je sud donio zaključak da nije dokazano da je optužena izvršila krivično djelo za koje se tereti, te je s toga oslobođena od optužbe, to je radi ostvarivanja imovinsko pravnog zahtjeva oštećena upućena na parnični postupak, saglasno čl. 239 st. 3 ZKP-a.</span>
</p>
<p class="p2"></p>
<p class="p2">
<span>          Odluka o troškovima  krivičnog postupka zasniva se na odredbi čl. 230 st.1 ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p2">
<span>         Na osnovu izloženog odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p2">
<span>		Dana, 19.04.2013 godine</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR,                                                                                        SUDIJA, </span>
</p>
<p class="p2">
<span>Danjela Marković	Zoran Lekić   </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>           PRAVNA POUKA:Protiv ove presude može se izjaviti žalba Višem sudu u Podgorici  u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>DNA: - Osnovnom državnom tužilaštvu u Baru</span>
</p>
<p class="p2">
<span>          - okrivljenoj</span>
</p>
<p class="p2">
<span>          - punomoćniku oštećene M.N.</span>
</p>
<p class="p2">
<span>           - u spise</span>
</p>
<p class="p1"></p>


</body>
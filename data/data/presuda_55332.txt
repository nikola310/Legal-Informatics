<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K. 331/12/12</span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. M.Ž. kojeg brani adv. S.I., zbog krivičnog djela nasilničkog ponašanja iz čl.399 Krivičnog zakonika, koji se vodi po optužnom predlogu ODT-a Kotor Kt.br.347/12 od 27.08.2012. godine, nakon održanog glavnog i javnog pretresa dana 11.02.2013. godine u prisustvu zamjenika ODT-a Kotor Ljiljane Milić, okrivljenog i njegovog branioca donio je i javno objavio dana 12.02.2013. godine sljedeću</span>
</p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3">
<span>Okrivljeni M.Ž. JMBG ..., od oca M. i majke J., rođene A., rođen ... godine u P., stalno nastanjen u T., državljanin Crne Gore, trgovački tehničar, neoženjen, bez djece, sa završenom SSS, lošeg imovnog stanja, osuđivan presudama: Višeg suda u Podgorici K.br.79/00 od 26.09.2000. godine zbog krivičnog djela iz čl.246/1 KZSRJ na kaznu zatvora od 3 mjeseca, presudom Višeg suda u Podgorici K.br.316/08 od 08.10.2009. godine zbog krivičnog djela iz čl.300/1 KZ na kaznu zatvora u trajanju od 3 godine, kaznu izdržavao od 03.11.2009. godine do 07.01.2011. godine, na uslovnom otpustu bio od 07.01.2011. godine do 06.02.2011. godine, presudom Višeg suda u Podgorici Kv.br.1190/10 od 08.10.2010. godine zbog krivičnog djela iz čl.300/1 KZ na kaznu zatvora u trajanju od tri mjeseca,</span><span class="s1"> </span><span>protiv kojeg se ne vodi postupak za drugo krivično djelo,</span>
</p>
<p class="p2">
<span>K r i v     j e</span>
</p>
<p class="p3">
<span>Što je,</span>
</p>
<p class="p3">
<span>	Dana 11.06.2012. godine, oko 04,00 časova, u naselju O.Đ. u T., na dijelu starog puta koji vodi preko Đ. u R., grubim vrijeđanjem, zlostavljanjem i vršenjem nasilja prema ošt. Đ.T., remetio javni red i mir, pri čemu je bio uračunljiv i svjestan da može učiniti djelo, pa je na to i pristao, a čije je izvršenje htio na način što je zaustavio vozilo u kome je bio sa oštećenom, pošto je prethodno skrenuo sa puta prema njenoj kući, istu jednom rukom uhvatio za ruku i izvukao iz vozila, upućujući joj uvrede "da je kurva jer je dobila posao u "P.M.", a zatim joj zadao više udaraca sa obje šake po glavi, od kojih je padala na tlo, a pri poslednjem padu, dok je ležala na tlu, zadavao joj udarce nogama po stomaku i nogama, saginjao se i šamarao je po licu i glavi, a zatim podigao je rukama hvatajući je za vrat, da bi potom zahtijevao da uđe u vozilo, nakon čega se dala u bjekstvo, da bi je, pošto je sustigao sa vozilom, šamarao po licu tražeći da uđe u vozilo, zbog čega se opet dala u bjekstvo niz ulicu i kada je sustigao otvorenom šakom zadao joj udarac po licu, kojom prilikom je oštećena zadobila lake tjelesne povrede u vidu nagnječenja glave, nagnječno razderne rane u predjelu gornje usne, krvnog podliva kože u predjelu lijeve bočne strane vrata,  krvnog podliva kože u predjelu  desne bočne strane vrata, krvnog podliva kože u predjelu zadnje strane lijeve potkoljenice, krvnog podliva kože u predjelu zadnje strane desne potkoljenice, krvnog podliva kože u predjelu zadnje strane desne natkoljenice, oguljotine kože u predjelu lijevog lakta, nagnječenja lijevog koša, krvnog podliva kože u desnom lopatičnom predjelu, nagnječenja trbušnog zida, da bi potom zahtijevao da uđe u njegovo vozilo, a zatim je vratio nazad u svoje vozilo na mjestu suvozača, i u toku vožnje prema njenoj kući uputio joj prijetnje da "ukoliko završi u zatvoru posle godinu dana da će joj napraviti još gore od ovoga i da će glavom platiti za sve, da će sve ispričati novinarima "Vijesti" tako što će okrenuti priču i da od sramote neće moći izaći vani",</span>
</p>
<p class="p3"></p>
<p class="p3">
<span>- čime je izvršio krivično djelo nasilničkog ponašanja iz čl.399 Krivičnog zakonika.</span>
</p>
<p class="p3"></p>
<p class="p3">
<span>Pa ga sud na osnovu naprijed navedene krivičnopravne odredbe i čl. 2, 4, 5, 8, 13, 15, 32, 33, 36, 42, 45, 46, Krivičnog zakonika i čl. 229, 239 i 374  ZKP-a </span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p4"></p>
<p class="p3">
<span>Na kaznu zatvora u trajanju od 30 (trideset) dana koju će izdržati nakon pravosnažnosti presude.  </span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti iznos od 49,50 eura  i na ime sudskog paušala iznos od 50,00 eura, u roku od dva mjeseca od dana pravosnažnosti presude u korist Budžeta Crne Gore, na žiro račun br.835-16-52.</span>
</p>
<p class="p3"></p>
<p class="p3">
<span>Oštećena Đ.T. se sa postavljenim imovinskopravnim zahtjevom upućuje na parnicu.</span>
</p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>ODT iz Kotora podnio je ovom sudu optužni predlog Kt.br.347/12 od 27.08.2012. godine stavljajući mu na teret izvršenje krivičnog djela nasilničkog ponašanja iz čl.399 krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okr. M. je izjavio da je tačno da je 10.06.2012. godine u večernjim časovima bio sa ošt. Đ.T. sa kojom je bio u vezi i oko 02,00h su se vraćali iz Budve u Tivat, a oboje su bili pod uticajem alkohola. On je skrenuo prema naselju Đ. i na velikoj krivini je zaustavio vozilo, na T. zahtjev. Tom prilikom je nije vrijeđao, niti je izvukao iz vozila, već je to bila uobičajena svađa. Tačno je da joj je uzeo mobilni telefon i čitao poruke i onda ga bacio u žbun, a nije tačno da ju je više puta ugrizao za vrat, istrgao joj šorts, nije je šamarao po licu i glavi, niti je ona pala na asfalt, niti je šutirao nogama po stomaku i tijelu, odnosno nije je prstom pipunuo. Takođe nije tačno da je ona pokušala da pobjegne sa lica mjesta, niti joj je spala cipela. Oni su se samo svađali, nakon čega ju je on povezao kući. T.  nije pobjegla u neko drugo auto i tim autom došla kući, jer te prilike nikakvo vozilo nije bilo na licu mjesta. Naveo je da joj nije prijetio da će glavom platiti za sve ukoliko ga prijavi policiji. Objasnio je da joj je telefon uzeo jer ga je iznervirala pričom o nekim momcima sa kojima se dopisivala, te da je kada je zazvonio telefon isti bacio u žbunje. U policiji je izjavio da je jedanput ošamario tom prilikom, a potpisao je zapisnik bez primjedbi iz razloga što ga je tukao njen otac koji je policajac u Tivtu. Naveo je da su tog dana imali dva puta odnos i da je on tom prilikom ugrizao za vrat, pa su vjerovatno od toga ostali tragovi. Dodao je da je sa oštećenom bio u vezi 7-8 mjeseci, da su kritične prilike bili u Budvi, pili su i tada su se posvađali, ali nije tačno da je zadobila povrede kako je konstatovao ljekar, jer je kod njega došla sa modricama koje su bile svuda po tijelu, a kada ju je pitao od čega su, ona mu je odgovorila da se svađala sa bratom i da je udarila u sto. Inače cijeli ovaj postupak forsira njen otac, s kojim oštećena nema dobar odnos, jer se i njemu više puta žalila kako oca ne gleda i po dvije godine. On je noć prije održavanja glavnog pretresa napadnut, polomljeno mu je vozilo, njen otac je nosio pištolj, stalno mu prijeti. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: saslušao svjedoka-oštećenu Đ.T., saslušao svjedoka M.V., pročitao pismene dokaze: iskaz svjedoka P.Z. sa zapisnika van glavnog pretresa od 06.11.2012.godine, izvještaj ljekara specijaliste od 11.06.2012.g. br. protokola 2779, izvještaj ljekara specijaliste od 11.06.2012.g. br. protokola 1109, izvještaj Zavoda za hitnu medicinsku pomoć Tivat na ime oštećene, izvještaj ljekara specijaliste od 11.06.2012.g. br. protokola 1168, na saglasnost stranaka pročitao nalaz i mišljenje vještaka medicinske struke od 20.08.2012. g., pročitao izvod iz kaznene evidencije za okrivljenog UP Podgorica od 03.09.2012. godine. </span>
</p>
<p class="p3"></p>
<p class="p3">
<span>Sud je odbio predlog branioca okrivljenog da se provede vještačenje okrivljenog po vještaku neuropsihijatru, kako bi se isti izjasnio da li je optuženi bio uračunljiv kritične prilike, s obzirom da je prema navodima branioca optuženi liječen od narkotika, iz razloga što branilac okrivljenog medicinsku dokumentaciju nije dostavio sudu u ostavljenom roku, a okrivljeni ni u toku postupka istrage ni na glavnom pretresu nije isticao da je u vrijeme izvršenja djela liječen od narkotika, pa je sud smatrao da bi sprovođenje tog dokaza vodilo samo odugovlačenju postupka. </span>
</p>
<p class="p5"></p>
<p class="p3">
<span>Sud je odbio i predlog branioca okrivljenog da se u svojstvu svjedoka sasluša M.J., majka okrivljenog na okolnosti da su okrivljeni i oštećena bili u emotivnoj vezi, obzirom da u toku postupka tu činjenicu nisu sporili ni okrivljeni, ni oštećena, a oštećena je bila kategorična da je ta veza prekinuta prije kritičnog događaja, a koju činjenicu nije sporio ni okrivljeni. </span>
</p>
<p class="p3"></p>
<p class="p3">
<span>Svjedok-oštećena Đ.T.  je izjavila da je sa okr. M.  bila u vezi 2-3 mjeseca i raskinuli su u martu 2012. godine. Dana 10.06.2012. godine dogovorili su se da zajedno pođu u Budvu na oproštajno veče da se pozdrave kao prijatelji. Preko dana su išli u Bečiće na plažu, a uveče su svartili u diskoteku "T.". Sve je bilo u redu dok nisu krenuli nazad kući. Pošto su prošli kružni tok, okrivljeni je počeo da usporava vozilo da bi u jednom trenutku, prije skretanja za Đ. zaustavio vozilo. Nakon toga ponovo su krenuli njenoj kući, ali on je skrenuo drugim putem i stao je na jednoj krivini i onda je sa mjesta suvozača izvukao iz vozila, tako što ju je jednom rukom uhvatio za njenu ruku, vrijeđao ju je da je kurva jer je dobila posao u "P.M.", da ga je varala sve vrijeme dok su bili u vezi, jer je postavila slike sa drugim momcima na Facebook i da njega niko ne može da vrijeđa i blamira. Tada ju je majka nazvala na telefon i on je isti uzeo i bacio u žbunje. Prije toga čitao je SMS poruke iz njenog telefona. Ona je plakala, jer je bila nemoćna da bilo šta uradi i kada je kriknula udario je sa obje šake po glavi i ona je pala na tlo od tog udarca. Uspjela je da ustane, i on je opet udario i ona je opet pala, što se ponovilo nekoliko puta. Poslednji put kada je pala na tlo zadavao joj je udarce nogama po stomaku i nogama i saginjao se i šamarao je po licu i glavi. Pošto ju je više puta udario otvorenim šakama po glavi od kojih udaraca je padala na tlo, nakon čega je sama ustala, ali je i on podizao, tako što je rukom hvatao za vrat od čega su joj ostali podlivi na vratu. Kada su stali na krivinu i kada je izvukao iz vozila počeo je da je ljubi po vratu, ona se opirala, a on je ugrizao za vrat i strgao šorts s nje. Zadnji put se sama podigla  i tražio je od nje da uđe u auto, ona mu je odgovorila da hoće, a kada je on krenuo ka vozilu ona je počela da bježi. Dok je trčala on je krenuo za njom vozilom, a njoj se izvrnula noga pa ju je stigao vozilom i nastavio da je šamara po licu. Šamarao ju je nekih 10 minuta, a kada su čuli muziku tražio je od nje da uđe u vozilo, ali ona je počela da bježi niz ulicu u pravcu vozila odakle se čula muzika, a on je sjeo u svoje vozilo i opet krenuo za njom. Ona je vrištala i zavala upomoć i onda je ušla u vozilo pored kojeg su bila dva momka, od kojih je jedan bio V.M., a drugog nije znala. Sa njima je bila neka Ruskinja koja je sjedala u vozilu. Pitali su je šta se desilo, a ona ih je molila da pozovu policiju ili njenu majku. Nisu joj dali da ikoga zove, već su je smirivali i ubrzo je došao okrivljeni koji je te momke poznavao. Govorio im je da je ona luda i da sve izmišlja. Navela je da je te večeri popila dvije đus-votke i bila je potpuno svjesna i trijezna. Ona je ostala sama u kolima, jer je i Ruskinja izašla vani. Tada je okrivljeni otvorio vrata i ušao na zadnje sjedište i ona je počela da vrišti, zadao joj je udarac otvorenom šakom po licu, što su svi vidjeli. Ti momci su joj rekli da izađe iz vozila, da će je M. vratiti kući i da joj on zbog njih neće ništa učiniti. Izašla je iz tog vozila, ali nije htjela da uđe u M.vozilo. Momci sa Ruskinjom su pošli, a okrivljeni ju je uvukao nazad u vozilo na mjesto suvozača i povezao je kući. U toku vožnje je nije dirao, ali je usput govorio da ako podnese prijavu protiv njega da ništa neće moći dokazati, da ukoliko on završi u zatvoru, da će joj napraviti još gore od ovoga i da će mu glavom platiti za sve. Prijetio joj je da će novinarima "V." sve ispričati, da od sramote neće moći izaći vani. Potom je izašla iz vozila, majka joj je bila na kapiji i njoj je sve ispričala i njena majka ga je zvala telefonom, a on je i nju vrijeđao govoreći joj da ima kćerku kurvu koja zaslužuje sve što joj se desilo od njega i da se nada da je njenu kćerku naučio pameti. Poslije pola sata došao je njen drug iz Tivta, Z.P., koga je pozvala njena majka i on ju je povezao u policiju. Nakon davanja izjave uputili su je u Dom zdravlja gdje su joj utvrdili povrede, a onda se vratila u policiju i opet je dala izjavu, nakon čega je došao njen otac koji je bio upravo stigao iz Trebinja i poveo je u Bolnicu Kotor radi detaljnijeg pregleda. Objasnila je da kada je prvi put došla i podnijela prijavu njen otac nije bio sa njom, već je bio Z.P. . Za vrijeme njenog drugog odlaska u policiju njen otac je je bio u policiji, jer je u međuvremenu došao, ali je službeniku policije dala izjavu bez njegovog prisustva, i on je bio u hodiku. Okrivljenog je vidjela tada u policiji i na njemu nije primijetila nikakve promjene. Navela je da nije tačno da su kritičnog dana imali seksualni odnos. Sve povrede koje joj je nanio vidjeli su u policiji, sva je bila izgrebana i izubijana, usna joj je bila rasječena, nije mogla ni da priča od šoka. Dodala je da prije susreta sa okrivljenim nije imala nikakvu povredu na tijelu, te da se odmah nakon kritičnog događaja javila ljekaru. Pridružila se krivičnom gonjenju i postavila je imovinskopravni zahtjev. </span>
</p>
<p class="p3"></p>
<p class="p3">
<span>Svjedok M.V. je izjavio da mu nije ništa poznato vezano za kritični događaj, da nije bio prisutan, te da nije očevidac istog i ne zna odakle se njegovo ime pominje. Dana 11.06.2012. godine, u noćnim časovima on nije bio na putu koji vodi preko Đuraševića za Radoviće, a ne sjeća se gdje je bio te noći. On koristi vozilo golf  IV, crvene boje, reg. oznaka TV ..., koji je vlasništvo njegove majke. Naveo je da oštećenu ne poznaje, da je samo jednom pozvao telefonom</span><span class="s1">,</span><span> i da je pitao vezano za kritični događaj, odakle se pominje njegovo ime. P.Z. poznaje, on je to prijatelj njegove sestre i dolazi u njihovu kuću kod rođaka koji su na spratu te kuće, ali se sa istim nikada nije čuo telefonom, a jednom prilikom sreo se sa njim u gradu, i tada su razgovarali o kritičnom događaju, odnosno pitao je P.  da li je on pominjao njegovo ime, na šta mu je P.odgovorio da nije. Okrivljenog M. poznaje iz viđenja.</span>
</p>
<p class="p3"></p>
<p class="p3">
<span>Iskaz svjedoka P.Z. sa zapisnika van glavnog pretresa od 06.11.2012. godine pročitan je bez saglasnosti branioca okrivljenog, na osnovu čl.356 ZKP-a, obzirom da je imenovani svjedok više puta pozivan, a pošiljka mu se nije mogla uručiti, a pošiljka koja mu je bila upućena za glavni prtetres koji je bio zakazan za 25.12.2012.godine vratila sa naznakom da je njegov otac izjavio da P.Z. više neće davati iskaz, obzirom da je iskaz već dao, sud je smatrao da bi dalje insistiranje branioca okrivljenog za saslušanje ovog svjedoka vodilo samo odugovlačenju postupka, a imajući u vidu i da je okrivljeni angažovao branioca kada je dokazni postupak već bio okončan. </span>
</p>
<p class="p2"></p>
<p class="p3">
<span>Svjedok P.Z. je izjavio da ga je kritične prilike, negdje oko 3-4 časa ujutru telefonom pozvala oštećena, koja je bila uplakana i rekla mu šta se desilo između nje i okrivljenog, nakon čega je on otišao kod nje i njene majke i kada je došao vidio je da je oštećena sva u modricama i rekla mu je da ju je tukao okrivljeni. Nakon toga on je odveo u policiju, a zatim u Dom zdravlja u Tivtu, a zatim i u Kotoru. Povrede koje je oštećena imala bile su u predjelu glave i vrata, da su bile vidjljive modrice. Njemu je oštećena ispričala detalje, rekla mu je da je optuženi odveo negdje na O.Đ., da je tamo šamarao, da je čak bacio na zemlju i da je šutirao, da je naišlo neko vozilo, ali mu je tek prije nekog vremena rekla da je to bio V.M., a nije mu rekla koje je vozilo bilo koje je naišlo kritične prilike. On V.M. poznaje iz viđenja. Oštećena je kritične prilike telefonom pozvala njega zato što se znaju od ranije, još od srednje škole. Otac oštećene nije bio u policiji kada su poveli oštećenu došao je nakon njih, a on inače radi u policiji i da iz policije su ga zvali da dođe. On je sve vrijeme bio s oštećenom u policiji, a njen otac kada je došao u policiju nije vršio bilo kakav pritisak na okrivljenog, ni u verbalnom, ni u fizičkom smislu, jer je njen njen otac sve vrijeme sjedao na stepenicama, pored njega, jedino je otišao do prostorije gdje se nalazilo piće i prošetao kroz hodnik. On je iz policije otišao kući sam, a oštećena sa svojim ocem, ali su istovremeno napustili ustanovu policije. Dok je on bio tamo otac oštećene nije ulazio u prostoriju gdje je okrivljeni saslušavan. Ne zna u kakvim su odnosima bili oštećena i okrivljeni, ona mu to nije rekla, a rekla mu je da je okrivljeni trebao da je vrati kući, ali on je skrenuo i odveo je na O.Đ. .  </span>
</p>
<p class="p3"></p>
<p class="p3">
<span>Iz izvještaja ljekara specijaliste od 11.06.2012.g. br. protokola 2779 JZU Opšte bolnice Kotor proizilazi da isti glasi na ime oštećene koja se javila u navedenu ustanovu gdje joj je konstatovan sljedeći klinički nalaz: po vratu krvni podlivi s obje strane (vjerovatno od davljenja), promjena boje glasa, podljevi po obje natkoljenice straga, prskotina gornje usne, bolovi u trbuhu, lijevom laktu, leđima i desnoj natkoljenici. </span>
</p>
<p class="p3"></p>
<p class="p3">
<span>Iz izvještaja ljekara specijaliste od 11.06.2012.g. br. protokola 1109, JZU Opšta bolnica Kotor, radiološka dijagnostika proizilazi da je oštećenoj nakon pregleda utvrđena dijagnoza i od strane ljekara radiološke struke. </span>
</p>
<p class="p3"></p>
<p class="p3">
<span>Iz izvještaja Zavoda za hitnu medicinsku pomoć Tivat na ime oštećene proizilazi da se ista javila u navedenu ustanovu gdje su joj konstatovane povrede i utvrđena dijagnoza. </span>
</p>
<p class="p3"></p>
<p class="p3">
<span>Iz izvještaja ljekara specijaliste od 11.06.2012.g. br. protokola 1168 JZU Opšta bolnica Kotor proizilazi da je oštećena izvršila pregled u navedenoj ustanovi gdje je konstatovano da nema znakova za povredu parenhimskih organa, niti slobodne tečnosti u abdomenu i maloj karlici.</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke od 20.08.2012. g. proizilazi da je Đ.T. zadobila sljedeće tjelesne povrede: nagnječenje glave, nagnječno-razdernu ranu u predjelu gornje usne, krvne podlive kože u predjelu lijeve bočne strane vrata, krvne podlive kože u predjelu desne bočne strane vrata, krvne podlive kože u predjelu zadnje strane lijeve potkoljenice, krvne podlive kože u predjelu zadnje strane desne potkoljenice, krvne podlive kože u predjelu zadnje strane desne natkoljenice, oguljetinu kože u predjelu lijevog lakta, nagnječenje grudnog koša, krvne podlive kože u desnom lopatičnom predjelu, nagnječenje trbušnog zida, a koje povrede u vrijeme nanošenja, procijenjene kako pojedinačno, tako i u svom ukupnom djelovanju predstavljaju laku tjelesnu povredu. Nagnječenje glave sa nagnječno-razdernom ranom u predjelu gornje usne i nagnječenje grudnog koša sa krvnim podlivima kože u desnom lopatičnom predjelu nanešen je dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl. Krvni podlivi kože u predjelu lijeve i desne bočne strane vrata nastali su stiskanjem vrata Đ.T. . Krvni podlivi kože u predjelu zadnjih strana obe potkoljenice i u predjelu zadnje strane desne natkoljenice nastali su dejstvom tupine aktivno zamahnutog mehaničkog oruđa u šta bi spadalo: noga i sl. Nagnječenje trbušnog zida je naneseno dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka, noga i sl., dok je oguljotina kože u predjelu lijevog lakta nastala najvjerovatnije usljed pada Đ.T. i njenog kontakta sa podlogom.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Podgorica od 03.09.2012. godine proizilazi da je okr. M.Ž. ranije osuđivan i to presudama: Višeg suda u Podgorici K.br.79/00 od 26.09.2000. godine zbog krivičnog djela iz čl.246/1 KZSRJ na kaznu zatvora od 3 mjeseca, presudom Višeg suda u Podgorici K.br.316/08 od 08.10.2009. godine zbog krivičnog djela iz čl.300/1 KZ na kaznu zatvora u trajanju od 3 godine, kaznu izdržavao od 03.11.2009. godine do 07.01.2011. godine, na uslovnom otpustu bio od 07.01.2011. godine do 06.02.2011. godine, presudom Višeg suda u Podgorici Kv.br.1190/10 od 08.10.2010. godine zbog krivičnog djela iz čl.300/1 KZ na kaznu zatvora u trajanju od tri mjeseca. </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbranu okrivljenog sud je utvrdio činjenično stanje navedeno u izreci presude. </span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio iz iskaza svjedoka-oštećene Đ.T., iskaza svjedoka P.Z. i medicinske dokumentacije. Svjedok-oštećena Đ.T. je objasnila da se kritične prilike vraćala sa okr. M. iz B. gdje su bili 10.06.2012. godine, a uveče su bili u diskoteci T. i sve je između njih bilo u redu, međutim kada su se vraćali kući, okrivljeni je srenuo s pravog puta koji je vodio ka njenoj kući, zaustavio je vozilo i izvukao je iz istog, vrijeđajući je da je "kurva jer je dobila posao u P.M.". Potom joj je uzeo mobilni telefon i bacio u žbunje, iz kojeg je prethodno čitao njene poruke, a kada je ona od nemoći i bola kriknula udario ju je s obje šake po glavi, od kojih udaraca je padala na tlo, a dok je ležala na tlu zadavao joj je udarce nogama po stomaku i nogama, a takođe se saginjao i šamarao je po licu i glavi, te je podizao hvatajući je rukom za vrat od čega su joj ostale povrede po vratu u vidu podliva. Ugrizao ju je za vrat, jer se opirala kada je htio da ljubi, a potom joj je i strgao šorts, nakon čega je uspjela da pobjegne, međutim on je sustigao i opet joj zadao joj udarac otvorenom šakom i potom je odvezao kući prijetio joj je da će joj napraviti još gore od toga što joj je učinio i da će novinarima "V." sve ispričati. Oštećena je objasnila da je, kada je došla kući, sve ispričala majci i poslije su pozvale P.Z. koji je odveo u policiju i Dom zdravlja. Ovakav iskaz oštećene Đ.T. za sud je bio uvjerljiv, obzirom da je isti saglasan i podudaran s iskazom svjedoka P.Z. i medicinskom dokumentacijom. Naime, svjedok P.Z. koji je došao kod oštećene odmah po krtičnom događaju, po pozivu njene majke vidio je da je oštećena bila sva u modricama i saopštila mu je da ju je tukao okrivljeni M. . Imenovani svjedok je objasnio da su kod oštećene bile vidljive povrede u predjelu glave i vrata, te da mu je oštećena ispričala detalje, tj. da je okrivljeni odveo na O.Đ., umjesto da je vrati kući, da je tamo šamarao, bacio na zemlju, šutirao. Da je okrivljena zaista zadobila povrede sud se uvjerio na osnovu medicinske dokumentacije iz koje je utvrdio da se okrivljena dana 11.06.2012. godine, dakle, istog dana kada se i desio kritični događaj javila u Zavod za hitnu medicinsku pomoć Tivat i Opštu bolnicu Kotor gdje su joj konstatovane povrede glave, vrata, a na osnovu koje dokumentacije je vještak medicinske stuke utvrdio koje je tačno povrede zadobila oštećena i to: nagnječenje glave, nagnječno-razdernu ranu u predjelu gornje usne, krvne podlive kože u predjelu lijeve bočne strane vrata, krvne podlive kože u predjelu desne bočne strane vrata, krvne podlive kože u predjelu zadnje strane lijeve potkoljenice, krvne podlive kože u predjelu zadnje strane desne potkoljenice, krvne podlive kože u predjelu zadnje strane desne natkoljenice, oguljetinu kože u predjelu lijevog lakta, nagnječenje grudnog koša, krvne podlive kože u desnom lopatičnom predjelu, nagnječenje trbušnog zida, a koje povrede je imenovani vještak kvalifikovao kao laku tjelesnu povredu. Vještak medicinske struke je takođe za svaku povredu pojedinačano objasnio mehanizam njihovog nastanka navodeći da su nagnječenje glave sa nagnječno-razdernom ranom u predjelu gornje usne i nagnječenje grudnog koša sa krvnim podlivima kože u desnom lopatičnom predjelu nanešeni dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl, krvni podlivi kože u predjelu lijeve i desne bočne strane vrata nastali su stiskanjem vrata oštećene, a krvni podlivi kože u predjelu zadnjih strana obe potkoljenice i u predjelu zadnje strane desne natkoljenice nastali su dejstvom tupine aktivno zamahnutog mehaničkog oruđa u šta bi spadalo: noga i sl, dok je nagnječenje trbušnog zida je naneseno dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka, noga i sl., dok je oguljotina kože u predjelu lijevog lakta nastala najvjerovatnije usljed pada Đ.T.i njenog kontakta sa podlogom. Prema tome, oštećena Đ.T. je nesporno zadobila navedene povrede, a imajući u vidu opisani mehanizam nastanka ovih povreda sasvim je očigledno da su iste morale biti nanijete od druge osobe, odnosno od okrivljenog kako je to sud utvrdio. </span>
</p>
<p class="p3"></p>
<p class="p3">
<span>Naime, okr. M. nije spornio da je kritične prilike bio sa oštećenom, tačnije u svojoj odbrani je jasno opisao da je u večernjim časovima 10.06.2012. godine bio sa ošt. Đ.T. u Budvi, a da su se, nakon ponoći, oko 02.00h vraćali za Tivat, navodeći kako su oboje bili pod uticajem alkohola, te da je skrenuo prema naselju Đ., potvrđujući da je zaustavio vozilo, da se svađao s oštećenom, pri čemu joj je on u jednom trenutku uzeo mobilni telefon, čitao njene poruke i potom ga bacio u žbunje. Međutim, osporavao je navode iz optužnog akta da je vrijeđao oštećenu,  da je izvukao je iz vozila, tukao, šamarao, šutirao, navodeći da je nije ni prstom pipnuo. Smatrao je da su imali uobičajenu svađu ljubavnog para, a ugriz na vratu oštećene objasnio je da joj je isti zadao prilikom seksualnog odnosa koji su tog dana imali, a da oštećena inače nije je zadobila povrede kako je konstatovao ljekar, već je kod njega došla sa modricama objašnjavajući mu da se udarila o sto. Ovakve navode obrane okrivljenog sud nije mogao prihvatiti, obzirom da su opovrgnuti ostalim gore navedenim dokazima, odnosno prvenstveno uvjerljivim iskazom oštećene (koja je između ostalog osporila da su kritične prilike ona i oštećeni imali seksualni odnos, a da povreda na vratu potiče od ugriza koji joj je zadao okrivljeni kada se opirala, jer je htio da je ljubi), te je očigledno okrivljeni ovakavu odbranu usmjerio na izbjegavanje krivice. </span>
</p>
<p class="p3"></p>
<p class="p3">
<span>Dakle, nesporno je da su okr. M. i oštećena Đ. dana 11.06.2012. godine bili na O.Đ., gdje su se svađali (kako proizilazi i iz navoda odbrane okrivljenog i iskaza oštećene), da je okrivljeni kako je sam potvrdio bio iznerviran zbog priče o momcima sa kojima se oštećena dopisivala, zbog čega joj je bacio mobilni telefon, pa dovodeći u vezu isto s iskazom oštećene kojem je sud poklonio vjeru, kao uvjerljivom i dosljednom, potkrijepljenom iskazom svjedoka P., medicinskom dokumentacijom i nalazom i mišljenjem vještaka medicinske struke, odnosno imajući u vidu mehanizam nastanka povreda koje je zadobila oštećena (od strane drugog lica) i sredstvo nanošenja istih (stisnuta pesnica, noga, šaka) sud je utvrdio da je upravo okr. M., sa kojim je oštećena bila kritične večeri i to u svađi (pri čemu je okrivljeni bio iznerviran) nanio tjelesne  povrede oštećenoj, a ne kako je naveo oštećeni da se ista prema njenim navodima udarila o sto, s obzirom da se takav vid nastanka povreda ne navodi u nalazu i mišljenju vještaka medicinske struke, a i pored toga oštećena je imala povrede na različitim dijelovima tijela koje su očito bile posljedica nasilja, s obzirom na vrstu istih.</span>
</p>
<p class="p3"></p>
<p class="p3">
<span>Radnje okrivljenog - upućivanje pogrdnih riječi oštećenoj (vrijeđanje), šamaranje oštećene po licu i vratu, bacanje na pod, udaranje nogama po stomaku i nogama, hvatanje za vrat, upućene prijetnje da će sve ispričati novinarima i napraviti joj još gore od predmetnog događaja predstavljaju vršenje nasilja prema oštećenoj, odnosno ugrožavanje njenog spokojstva, s obzirom da je iz ovakvih radnji okrivljenog proistakla laka tjelesna povreda koju je zadobila oštećena, a ujedno i remećenje javnog reda i mira, jer se ovakav događaj desio na javnom mjestu (na putu za naselje Đ.).</span><span class="s1"> </span><span>Prema tome u radnjama okrivljenog ostvarila su se sva bitna obilježja bića krivičnog djela nasilničkog ponašanja iz čl.399 KZ. </span>
</p>
<p class="p3"></p>
<p class="p3">
<span>Okrivljeni je postupao drsko i bezobzirno prema oštećenoj, a čega je bio svjestan, obzirom da je znao da gore navedenim postupcima nanosi povrede oštećenoj i ugrožava njen tjelesni i duhovni integritet, te remeti javni red i mir, a što je i htio, odnosno što mu je bila namjera. </span>
</p>
<p class="p3"></p>
<p class="p3">
<span>Što se tiče iskaza svjedoka M.V. sud je smatrao da isti nije objektivan i realan, s obzirom da je imenovani svjedok prilikom suočenja s oštećenom izjavio da i da mu je nešto poznato u vezi predmetnog događaja da on ne bi svjedočio, a inače navodi njegovog iskaza nisu imali uticaja na drugačije presuđenje, jer za sud nije bilo sporno da je okrivljeni izvršio predmetno krivično djelo na način naveden u izreci, što je nesporno utvrđeno drugim provedenim dokazima (zbog čega je iskaz svjedoka M. bio bez uticaja). </span>
</p>
<p class="p3"></p>
<p class="p3">
<span>Prilikom odluke o vrsti i visini kazne sud je cijenio sve okolnosti u smislu čl.42 KZ koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegov raniji odnos sa oštećenom, što je za sud imalo i karakter naročito olakšavajuće okolnosti, dok je kao otežavajuću okolnost na strani okrivljenog cijenio njegovu raniju osuđivanost, pa ga je primjenjujući odredbe o ublažavanju kazne (čl.45 i 46 KZ) osudio na kaznu zatvora u trajanju od 30 dana. Sud je mišljenja da će se ovakvom zatvorskom kaznom dovoljno uticati na okrivljenog da ubuduće ne vrši ovakva ili slična krivična djela, kao i na buduće učinioce krivičnih djela, odnosno da će se ovom kaznom u konkretnom slučaju postići svrha kažnjavanja iz čl.32 KZ.</span>
</p>
<p class="p3"></p>
<p class="p3">
<span>Na osnovu naprijed navedenog te primjenom čl. 2, 4, 5, 8, 13, 14, 15, 32, 33, 36, 42, 45, 46, Krivičnog zakonika i čl. 229, 239 i 374  ZKP-a riješeno je kao u izreci presude.</span>
</p>
<p class="p3"></p>
<p class="p3">
<span>Sud je shodno čl.229 ZKP-a obavezao orkviljenog da na ime troškova krivičnog postupka uplati iznos od 49,50 eura (troškovi vještaka medicinske struke), kao i da na ime sudskog paušala uplati iznos od 50,00 eura u roku od dva mjeseca od dana pravosnažnosti presude u korist Budžeta Crne Gore, na žiro račun br.835-16-52, a dokaz o uplati potrebno je da dostavi ovom sudu s pozivom na broj K.331/12. </span>
</p>
<p class="p3"></p>
<p class="p3">
<span>Sud je oštećenu Đ.T. sa postavljenim nepreciziranim imovinskopravnim zahtjevom sodno čl.239 ZKP-a uputio na parnicu.</span>
</p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 12.02.2013.g.</span>
</p>
<p class="p2"></p>
<p class="p3">
<span>Zapisničar						                           S U D I J A</span>
</p>
<p class="p3">
<span>Tamara Počanić 						     Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</p>
<p class="p6"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 1040/13</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenog </span><span class="span1">M.M.</span><span class="span1"> iz Podgorice, zbog krivičnog djela teška krađa iz čl. 240 st.1 tač. 1 Krivičnog zakonika Crne Gore i  krivičnog djela krađa iz člana 239 st. 1 Krivičnog zakonika Crne Gore, odlučujući o optužnici ODT-a Podgorica Kt.br. 1420/13 od 30.12.2013. godine i optužnom predlogu ODT-a Kt.br. 329/14 od 30.06.2014. godine, koje je na glavnom pretresu zastupala Snežana Šišević, zamjenik ODT-a Podgorica, nakon glavnog i javnog pretresa održanog dana 02.02.2015. godine u prisustvu stranaka, donio je, a dana 04.02.2015. godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M.M., zvani M.</span><span class="span1"> od oca R</span><span class="span1">.</span><span class="span1"> i majke R</span><span class="span1">.</span><span class="span1"> rođene P</span><span class="span1">.</span><span class="span1">, rođen </span><span class="span1">......</span><span class="span1"> godine u Podgorici, gdje mu je i prebivalište – ulica </span><span class="span1">........</span><span class="span1">, državljanin Crne Gore, neoženjen, sa završenom osnovnom školom, srednjeg imovnog stanja, ranije neosuđivan</span>
</p>
<p>&nbsp;</p>
<p style="text-align:center;">
<span class="span1">K R I V     J E</span>
</p>
<p>&nbsp;</p>
<p>
<span class="span1">Zato što je: </span>
</p>
<p>&nbsp;</p>
<p>
<span class="span1">1.Dana 15.11.2013. godine, oko 06,00 časova, u Bulevaru Svetog Petra Cetinjskog, u Podgorici, svjestan svog djela čije je izvršenje htio i znajući da je njegovo djelo zabranjeno, obijanjem oduzeo drugom tuđe pokretne stvari, u namjeri da njihovim prisvajanjem sebi pribavi protivpravnu imovinsku korist u iznosu od preko 150,00 eura, na način što je upotrebom fizičke sile otvorio prozor na kiosku brze hrane „</span><span class="span1">S...</span><span class="span1">“ DOO </span><span class="span1">C...</span><span class="span1">, vlasništvo oštećenog </span><span class="span1">V.F.</span><span class="span1">, izvršio premetačinu u namjeri da oduzme sve vrednije stvari koje nađe, pa je iz rashladne vitrine oduzeo i prisvojio sve što je našao i to: 32 limenke „Coca cola“ 0,33 L, 17 flaša sokova marke „Next“ 0,2 L, 30 flaša vode marke „Suza“ 0,25 L, 22 limenke „Sprite“ 0,33 L, 21 limenku „Fanta“ 0,33 L, ukupne vrijednosti 56,92 eura,</span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz člana 240 st. 1 tačka 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">2. Dana 23.marta 2014. godine, u ulici Avda Međedovića, u Podgorici, svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je kroz nezaključana zadnja desna vrata ušao u putničko vozilo marke „VW Golf“ registarskih oznaka </span><span class="span1">UL AL...</span><span class="span1">, vlasništvo oštećenog </span><span class="span1">Đ.S.</span><span class="span1"> i preturao u natkasni i ispred desnog sjedišta u namjeri da oduzme i </span><span class="span1">prisvoji sve vrednije stvari koje pronađe, kojom prilikom je oduzeo i prisvojio CD plejer marke „Telefunken“ vrijednosti 71,55 eura</span>
</p>
<p>&nbsp;</p>
<p>
<span class="span1">- čime je izvršio krivično djelo krađa iz čl. 239 st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu Sud primjenom citiranih zakonskih odredbi te čl. 2, 3, 4, 5, 15, 32, 36, 42, 45, 46, 48 Krivičnog zakonika Crne Gore prethodno utvrdjuje </span>
</p>
<p>&nbsp;</p>
<p>
<span class="span1">-  za krivično djelo teška krađa iz člana 240 st. 1 tačka 1 Krivičnog zakonika Crne Gore kaznu zatvora u trajanju od 10 (deset) mjeseci</span>
</p>
<p>&nbsp;</p>
<p>
<span class="span1">- za krivično djelo krađa iz člana 239 Krivičnog zakonika Crne Gore kaznu zatvora u trajanju od 3 (tri) mjeseca</span>
</p>
<p>&nbsp;</p>
<p>
<span class="span1">Pa ga Sud primjenom člana 48. st 2 Krivičnog zakonika Crne Gore, te članova 226, 227, 229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 1 (jedne) godine.</span>
</p>
<p>&nbsp;</p>
<p>
<span class="span1">Prema okrivljenom se na osnovu člana 69 Krivičnog zakonika Crne Gore izriče i</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>
<span class="span1">Obavezno psihijatrijsko liječenje i čuvanje u zdravstvenoj ustanovi koja mjera će se izvršiti u JZU Specijalnoj bolnici za psihijatriju Dobrota – Kotor, a koja mjera može trajati duže od izrečene kazne zatvora, dok postoji potreba za liječenjem.</span>
</p>
<p>&nbsp;</p>
<p>
<span class="span1">Vrijeme provedeno u Ustanovi za liječenje uračunava se u vrijeme trajanja izrečene kazne zatvora. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 401,50 € (četiristotinejedaneuro pedesetcenti), te na ime sudskog paušala iznos od 50,00 € (pedeseteura), sve prednje u roku od 15 (petnaest) dana po pravosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br. 1420/13 od 30.12.2013. godine i optužnim predlogom Kt.br. 329/14 od 30.06.2014. godine, okrivljenom </span><span class="span1">M.M.</span><span class="span1"> stavljeno je na teret da je izvršio krivično djelo teška krađa iz čl. 240 st.1 tač. 1 u sticaju sa  krivičnom djelom krađa iz člana 239 st. 1 Krivičnog zakonika Crne Gore. Rješenjem vanraspravnog vijeća ovog suda Kv.br. 761/14 od 19.11.2014. godine određeno je spajanje krivičnih postupaka K.br.1040/13 i K.br.452/14 u jedinstveni krivičnim postupak poslovne oznake K.br.1040/13. Zastupnik optužbe je u završnoj riječi ostala pri podnijetim optužnim aktima i predložila je Sudu da okrivljenog oglasi krivim i da mu izrekne odgovarajuću mjeru bezbjednosti. </span>
</p>
<p>&nbsp;</p>
<p>
<span class="span1">Okrivljeni je u odbrani tokom postupka naveo da je dana 15.11.2013. godine oko 06:00 časova prolazio Bulevarom Svetog Petra Cetinjskog i išao je u pravcu škole I Jun i prolaskom pored objekta brze hrane „</span><span class="span1">S...</span><span class="span1">“ vidio je odškrinut prozor, pa je prišao objektu, otvorio je prozor i ušao u objekat odakle je oduzeo: 32 limenke „Coca cola“, 17 malih flaša soka marke „Next“, 30 flaša vode marke „Suza“, 22 limenke „Sprite“, 21 limenku </span><span class="span1">„Fanta“ i pločicu od CD plejera za auto marke „Pionir“. Sve ovo je utovario u desetak kesa i uputio se prema autobuskom stajalištu kada ga je zaustavila policija. Naveo je da nije tačno da je obio prozor na ovom objektu, jer je isti već bio otvoren i on ga je samo rukom odgurnuo. </span>
</p>
<p>
<span class="span1">U odnosu na krivično djelo izvršeno dana 23. marta 2014. godine okrivljeni je naveo da nije tačno da je izvršio to krivično djelo i sa tim CD plejerom nema nikakve veze niti je on oduzet od njega.</span>
</p>
<p>&nbsp;</p>
<p>
<span class="span1">U završnoj riječi okrivljeni predložio da mu Sud izrekne uslovnu osudu i da ga uputi na kućno liječenje. </span>
</p>
<p>&nbsp;</p>
<p>
<span class="span1">Sud je u dokaznom postupku: na saglastan predlog stranaka pročitao iskaz svjedoka oštećenog </span><span class="span1">F.V.</span><span class="span1"> datog na zapisniku Kti.br. 101/13 od 27.11.2013. godine, oštećenog </span><span class="span1">Đ.S.</span><span class="span1"> datog na zapisniku Kt.br. 329/14 od 30.05.2014. godine, svjedoka </span><span class="span1">Đ.I.</span><span class="span1"> sa zapisnika Kt.br. 329/14 od 28.05.2014. godine, pročitao zapisnik o uviđaju UP PJ Podgorica Ku.br. 910/2013 od 15.11.2013. godine, potvrdu o privremeno oduzetim predmetima UP CB Podgorica Ku.br. 910/13 od 15.11.2013. godine, potvrdu o vraćanju privremeno oduzetih predmeta Ku.br. 910/13 od 15.11.2013. godine na ime </span><span class="span1">V.F.</span><span class="span1">, pročitao službenu zabilješku UP CB Podgorica Ku.br. 910/13 od 15.11.2013. godine, nalaze i mišljenja sudskog vještaka komercijalne struke Đurašković Duška od 29.11.2013. godine i 31.05.2014. godine, službenu zabilješku UP CB Podgorica Ku.br. 227/14 od 23.03.2014. godine, pročitao potvrdu UP CB Podgorica Ku.br. 227/14 od 24.03.2014. godine o privremeno oduzetim predmetima od okrivljenog </span><span class="span1">M.M.</span><span class="span1">, potvrdu UP CB Podgorica Ku.br. 227/14 od 24.03.2014. godine o vraćanju privremeno oduzetih predmeta </span><span class="span1">Đ.I.</span><span class="span1">, pročitao nalaze i mišljenja vještaka neuropsihijatra dr. Željka Golubovića od 16.06.2014. godine i 16.05.2014. godine kao i dopunu nalaza od 18.11.2014. godine, pročitao dopis  ZU Specijalna bolnica za psihijatriju Dobrota – Kotor od 25.11.2014. godine i pročitao izvod iz KE na ime okrivljenog izdat od strane Ministarstva pravde CG br. 0203/11533 od 24.11.2014. godine. </span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne gradje, Ovaj sud je mišljenja da činjenični navodi optuženja imaju pouzdano uporište i oslonca u provedenim dokaznim sredstvima, pa je Sud prvenstveno utvrdio krivičnu odgovornost okrivljenog, a potom vrednujući prirodu, značaj, karakter, kao i medjusobni odnos olakšavajućih i otežavajućih okolnosti, istom najprije utvrdio pojedinačne kazne za krivična djela stavljena mu na teret, a zatim, osudio na jedinstvenu kaznu zatvora kao u dispozitivu presude. </span>
</p>
<p>&nbsp;</p>
<p>
<span class="span1">Svjedok oštećeni </span><span class="span1">F.V.</span><span class="span1"> je u iskazu tokom postupka naveo da je dana 15.11.2013. godine dobio poziv od komšije koji mu je rekao da je njegov lokal brze hrane „</span><span class="span1">S...</span><span class="span1">“ obijen i da je policija uhvatila učinioca. Dolaskom na lice mjesta primijetio je da mu nedostaje kompletna količina sokova i flaširane vode koja se nalazila u rashladnoj vitrini i to 32 limenke „Coca cola“, 17  malih flaša soka marke „Next“, 30 flaša vode marke „Suza“, 22 limenke „Sprite“, 21 limenku „Fanta“ koji su mu odmah vraćeni. Iz lokala nije ništa drugo otuđeno, kasa je bila otvorena, ali u njoj nije bilo novca. Oštećeni je pojasnio da je objekat nakon završene smjene bio zaključan, a ovo lice je ušlo u objekat na način što je vjerovatno upotrebom sile odvalio jedan prozor iz ležišta na kome je usljed dejstva sile ispala brava koja se nalazila sa unutrašnje strane. </span>
</p>
<p>
<span class="span1">Naveo je da se ne pridružuje krivičnom gonjenju i da ne postavlja imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok oštećeni </span><span class="span1">Đ.S.</span><span class="span1"> je naveo da je vlasnik vozila „Golf III“, ali da o samom događaju nema neposredna saznanja, već je telefonom obaviješten od sestre da je njegovo auto obijeno. U autu se nalazio polovni CD plejer marke „Telefunken“ i isti je vraćen njegovoj </span><span class="span1">sestri, pa se stoga ne pridružuje krivičnom gonjenju i ne postavlja imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok </span><span class="span1">Đ.I.</span><span class="span1"> je u iskazu u toku postupka navela da je vozilo „Golf III“ teget boje vlasništvo njenog brata S</span><span class="span1">.</span><span class="span1"> i isto je bilo parkirano na oko 20 metara od porodične kuće na mjestu gdje ne postoji rasvjeta. Dana 23. marta 2014. godine oko 21:00 sat prolazeći pored vozila vidjela je da su na suvozačevom sjedištu razbacani papiri i neke sitnice. Navela je da su bila otključana zadnja desna vrata, koja su inače bila neispravna i nijesu mogla da se zaključaju, a u vozilu je bio isčupan CD plejer i bili su vidljivi tragovi preturanja po natkasni koja je bila otvorena. U vozilu nije bio ostavljen novac ili nešto vrijednije, a otuđen je samo CD plejer marke „Telefunken“. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka komercijalne struke Đurašković Duška od 31.05.2014. godine proizilazi da vrijednosti CD plejera marke „Telefunken“ iznosi 71.55 eura, na dan izvršenja krivičnog djela. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka komercijalne struke Đurašković Duška od 29.11.2014. godine proizilazi da vrijednosti 32 limenke „Coca cola“ 0,33 L, 17 flaša sokova marke „Next“ 0,2 L, 30 flaša vode marke „Suza“ 0,25 L, 22 limenke „Sprite“ 0,33 L, 21 limenke „Fanta“ 0,33 L iznosi 56,92 eura, na dan izvršenja krivičnog djela.</span>
</p>
<p>&nbsp;</p>
<p>
<span class="span1">Iz zapisnika o uviđaju UP PJ Podgorica Ku.br. 910/2013 od 15.11.2013. godine proizilazi da su ovlašćeni službenici policije izlaskom na lice mjesta dana 15.11.2013. godine konstatovali da je na objektu brze hrane „</span><span class="span1">S...</span><span class="span1">“ DOO </span><span class="span1">C...</span><span class="span1"> u Bulevaru Svetog Petra Cetinjskog NN izvršilac upotrebom fizičke sile tj. potiskom otvorio krilo kliznog prozora, ušao u unutrašnjost kojom prilikom je iz rashladne vitrine otuđio veću količinu limenki.   </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP CB Podgorica Ku.br. 910/13 od 15.11.2013. godine proizilazi da su od </span><span class="span1">M.M.</span><span class="span1"> oduzete 32 limenke „Coca cola“ 0,33 L, 17 flaša sokova marke „Next“ 0,2 L, 30 flaša vode marke „Suza“ 0,25 L, 22 limenke „Sprite“ 0,33 L, 21 limenka „Fanta“ 0,33 L i CD plejer (kontrolna pločica) marke „Pioneer“.  </span>
</p>
<p>&nbsp;</p>
<p>
<span class="span1">Iz potvrde o vraćanju privremeno oduzetih predmeta Ku.br. 910/13 od 15.11.2013. godine proizilazi da su </span><span class="span1">F.V.</span><span class="span1">u vraćene 32 limenke „Coca cola“ 0,33 L, 17 flaša sokova marke „Next“ 0,2 L, 30 flaša vode marke „Suza“ 0,25 L, 22 limenke „Sprite“ 0,33 L, 21 limenka „Fanta“ 0,33 L. </span>
</p>
<p>&nbsp;</p>
<p>
<span class="span1">Iz službene zabilješke UP CB Podgorica Ku.br. 910/13 od 15.11.2013. godine proizilazi je predmetnog dana oko 06:30 časova ovlašćeni policijski službenik, po dobijenom obavještenju od građana o sumnjivom ponašanju lica, u ulici Ivana Vujoševića lišio slobode </span><span class="span1">M.M.</span><span class="span1">. </span>
</p>
<p>&nbsp;</p>
<p>
<span class="span1">Iz službene zabilješke UP CB Podgorica Ku.br. 227/14 od 23.03.2014. godine proizilazi da su ovlašćeni službenici policije u ulici Avda Međedovića lišili slobode </span><span class="span1">M.M.</span><span class="span1"> za koga su prethodno od građana dobili obavještenje da se sumnjivo ponaša i da ide od vozila do vozila. Pregledom ovog lica pronašli su jedan CD uređaj za koga u utvrdili da je otuđen iz vozila marke „Golf III“ registarskih oznaka </span><span class="span1">UL AL...</span><span class="span1"> koje je bilo parkirano u ulici Braće Ribara. </span>
</p>
<p>&nbsp;</p>
<p>
<span class="span1">Iz potvrde UP CB Podgorica Ku.br. 227/14 od 24.03.2014. godine o privremeno oduzetim predmetima proizilazi da je od okrivljenog </span><span class="span1">M.M.</span><span class="span1"> oduzet kasetofon marke "Telefunken" serijskog broja 054 071103001323.</span>
</p>
<p>&nbsp;</p>
<p>
<span class="span1">Iz potvrde UP CB Podgorica Ku.br. 227/14 od 24.03.2014. godine o vraćanju privremeno oduzetih predmeta proizilazi da je </span><span class="span1">Đ.I.</span><span class="span1"> vraćen CD uređaj marke "Telefunken" serijskog broja 054 071103001323.</span>
</p>
<p>
<span class="span1">  </span>
</p>
<p>
<span class="span1">Iz nalaza i mišljenja vještaka neuropsihijatra dr. Željka Golubovića od 16.06.2014. godine proizilazi da je okrivljeni </span><span class="span1">M.M.</span><span class="span1"> osoba koja ne pokazuje simptome trajne duševne bolesti, već se primarno radi o duševnoj zaostalosti (na nivou „lake mentalne zaostalosti - retardacija“), sa prisustvom poremećaja ponašanja i emocija i povremenim epizodičnim krizama svijesti koji se klasifikuju kao teži duševni poremećaji. Imajući u vidu način i vid izvršenja krivičnog djela (krađa CD plejera iz auta) vještak je mišljenja da je sposobnost okrivljenog da shvati značaj djela i da upravlja svojim postupcima u vrijeme izvršenja krivičnog djela bila bitno smanjena. Krivično djelo je djelimično psihopatološki motivisano duševnom zaostalošću i poremećajem ponašanja i emocija, a okrivljeni pokazuje epizodično ponašanje sa kriminogenim sadržajima. Kako bi se otklonila ova opasnost u smislu vršenja sličnih ili težih krivičnih djela vještak je predložio da se okrivljenom izrekne mjera bezbjednosti obaveznog psihijatrijskog liječenja u Specijalnoj psihijatrijskoj bolnici u Kotoru. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka neuropsihijatra dr. Željka Golubovića od 06.05.2014. godine proizilazi da je okrivljeni </span><span class="span1">M.M.</span><span class="span1"> osoba koja ne pokazuje simptome trajne duševne bolesti, već se primarno radi o duševnoj zaostalosti (na nivou „lake mentalne zaostalosti - retardacija“), sa prisustvom poremećaja ponašanja i emocija i povremenim epizodičnim krizama svijesti koji se klasifikuju kao teži duševni poremećaj. U vrijeme izvršenja krivičnog djela koje mu se stavlja na teret (teška krađa iz objekta „</span><span class="span1">S...</span><span class="span1">“) sposobnost okrivljenog da shvati značaj djela i da upravlja svojim postupcima u vrijeme izvršenja krivičnog djela bila je bitno smanjena. Obzirom da je krivično djelo djelimično psihopatološki motivisano duševnom zaostalošću i poremećajem ponašanja i emocija i kako okrivljeni pokazuje epizodično ponašanje sa kriminogenim sadržajima vještak je mišljenja da je adekvatno da se okrivljenom izrekne mjera bezbjednosti obaveznog psihijatrijskog liječenja u Ustanovi zatvorenog tipa. </span>
</p>
<p>&nbsp;</p>
<p>
<span class="span1">Iz dopunskog nalaza i mišljenja neuropsihijatra dr. Željka Golubovića od 18.11.2014. godine proizilazi da je kod okrivljenog prisutan mentalni deficit koji se klasifikuje kao laka mentalna retardacija obzirom da je kod istog testiranjem nađen količnik inteligencije – IQ 68, ali sa medicinskog aspekta isti je u mogućnosti da prisustvuje glavnim pretresima jer je isti procesno sposoban. </span>
</p>
<p>&nbsp;</p>
<p>
<span class="span1">Iz dopisa ZU Specijalna bolnica za psihijatriju Dobrota – Kotor od 25.11.2014. godine proizilazi da je pacijent </span><span class="span1">M.M.</span><span class="span1"> primljen u ovu ustanovu dana 16.05.2014. godine od kada se nalazi na kontinuiranom bolničkom tretmanu i terapiji psihofarmaka. Tokom zadnjih mjeseci pacijent kontroliše ponašanje, aktivno učestvuje u aktivnostima terapijske zajednice i ne opserviraju se drugi simptomi dezorjentacije, tako da je isti sposoban da prisustvuje glavnim pretresima i da prati tok suđenja. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane Ministarstva pravde CG br. 0203/11533 od 24.11.2014. godine proizilazi da okrivljeni ranije nije osuđivan, već su prema istom kao maloljetnom izricane vaspitne mjere. </span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni </span><span class="span1">M.M.</span><span class="span1"> dana 15.11.2013. godine, oko 06:00 časova, u Bulevaru Svetog Petra Cetinjskog, u Podgorici, obijanjem oduzeo drugom tuđe pokretne stvari, na način što je upotrebom fizičke sile otvorio prozor na kiosku brze hrane „</span><span class="span1">S...</span><span class="span1">“ DOO </span><span class="span1">C...</span><span class="span1">, vlasništvo oštećenog </span><span class="span1">V.F.</span><span class="span1">, izvršio premetačinu u namjeri da oduzme sve vrednije stvari koje nađe, pa je iz rashladne vitrine oduzeo i prisvojio sve što je našao i to: 32 limenke „Coca cola“ 0,33 L, 17 flaša sokova marke „Next“ 0,2 L, 30 flaša vode marke </span><span class="span1">„Suza“ 0,25 L, 22 limenke „Sprite“ 0,33 L, 21 limenku „Fanta“ 0,33 L, ukupne vrijednosti 56,92 eura. Prednje činjenično stanje Sud je utvrdio iz zapisnika o uviđaju UP PJ Podgorica Ku.br. 910/2013 od 15.11.2013. godine  gdje je konstatovano da su ovlašćeni službenici policije izlaskom na lice mjesta dana 15.11.2013. godine utvrdili da je na objektu brze hrane „</span><span class="span1">S...</span><span class="span1">“ DOO </span><span class="span1">C...</span><span class="span1"> u Bulevaru Svetog Petra Cetinjskog NN izvršilac upotrebom fizičke sile tj. potiskom otvorio krilo kliznog prozora, ušao u unutrašnjost kojom prilikom je iz rashladne vitrine otuđio veću količinu limenki, odnosno iz iskaza svjedoka oštećenog </span><span class="span1">V.F.</span><span class="span1"> koji je naveo da je dana 15.11.2013. godine dobio poziv od komšije koji mu je rekao da je njegov lokal brze hrane „S</span><span class="span1">...</span><span class="span1">“ obijen i da je policija uhvatila učinioca, pa je dolaskom na lice mjesta primijetio da mu nedostaje kompletna količina sokova i flaširane vode koja se nalazila u rashladnoj vitrini i to 32 limenke „Coca cola“, 17  malih flaša soka marke „Next“, 30 flaša vode marke „Suza“, 22 limenke „Sprite“, 21 limenku „Fanta“, a koji iskaz je Sud cijenio kao istinit i objektivan, dok je tačnu vrijednost otuđenih predmeta utvrdio iz nalaza i mišljenja vještaka komercijalne struke od 29.11.2014. godine, koji je Sud cijenio kao stručan i objektivan, izrađen u skladu sa pravilima struke. </span>
</p>
<p>&nbsp;</p>
<p>
<span class="span1">U svojoj odbrani okrivljeni nije sporio da je predmetnog dana iz kioska brze hrane oduzeo predmetne stvari, a što proizilazi i iz potvrde o privremeno oduzetim predmetima UP CB Podgorica Ku.br. 910/13 od 15.11.2013. godine, ali je naveo da nije tačno da je obio prozor na ovom objektu, već je isti bio otvoren. Međutim, iz zapisnika o uviđaju nesumnjivo proizilazi da je predmetnom prilikom upotrebom fizičke sile otvoreno krilo kliznog prozora, a i oštećeni je izričito naveo da je prethodne večeri prozor uredno zatvoren i da je prilikom krađe iz ležišta usljed dejstva sile ispala brava koja se nalazila sa unutrašnje strane, pa je Sud mišljenja da je okrivljeni obijanjem oduzeo tuđe pokretne stvari sve u namjeri da sebi pribavi protivpravnu imovinsku korist u iznosu preko 150,00 eura (obzirom da je oštećeni naveo da je kasa bila otvorena, nesumnjivo je da je umišljaj okrivljenog bio upravljen na namjeru da oduzme i sav novac koji bi našao) pa su se tako u njegovim radnjama stekla sva obilježja bića krivičnog djela teška krađa iz člana 240 st. 1 tačka 1 Krivičnog zakonika Crne Gore, a u odnosu na koje krivično djelo  je okrivljeni postupao sa direktnim umišljajem, jer je bio svjestan svog djela i htio je njegovo izvršenje. </span>
</p>
<p>
<span class="span1">Dalje je utvrđeno da je okrivljeni dana 23.marta 2014. godine, u ulici Avda Međedovića, u Podgorici, tuđu pokretnu stvar oduzeo drugom na način što je kroz nezaključana zadnja desna vrata ušao u putničko vozilo marke „VW Golf“ registarskih oznaka </span><span class="span1">UL AL...</span><span class="span1">, vlasništvo oštećenog </span><span class="span1">Đ.S.</span><span class="span1"> i preturao u natkasni i ispred desnog sjedišta u namjeri da oduzme i prisvoji sve vrednije stvari koje pronađe, kojom prilikom je oduzeo i prisvoji CD plejer marke „Telefunken“ vrijednosti 71,55 eura. Prednje činjenično stanje Sud je utvrdio iz iskaza oštećenog </span><span class="span1">Đ.S.</span><span class="span1"> i svjedoka </span><span class="span1">Đ.I.</span><span class="span1"> koji su naveli da je vozilo „Golf III“ teget boje bilo parkirano na oko 20 metara od porodične kuće na mjestu gdje ne postoji rasvjeta i da je dana 23. marta 2014.</span><span class="span1"> godine oko 21:00 sat svjedok Đ.</span><span class="span1"> primijetila da je iz vozila isčupan CD plejer marke „Telefunken“, a koje iskaze je Sud prihvatio kao istinite i objektivne, dok je Sud tačnu vrijednost CD plejera utvrdio iz nalaza i mišljenja vještaka komercijalne struke od 31.05.2014. godine, koji nalaz je kao stručan i u svemu zasnovan na pravilima komercijalne struke Ovaj sud u svemu prihvatio. Navode odbrane okrivljenog u kojoj je on negirao izvršenje krivičnog djela Sud nije prihvatio, obzirom da se iz službene zabilješke UP CB Podgorica Ku.br. 227/14 od 23.03.2014. godine utvrđuje da su ovlašćeni službenici policije u ulici Avda Međedovića lišili slobode </span><span class="span1">M.M.</span><span class="span1"> za koga su prethodno od građana dobili obavještenje da se sumnjivo ponaša i da ide od vozila do vozila, a kada su pregledom ovog lica pronašli jedan CD uređaj za koji su utvrdili da je otuđen iz vozila marke „Golf III“ registarskih oznaka </span><span class="span1">UL AL...</span><span class="span1">, što je konstatovano i  potvrdom UP CB Podgorica Ku.br. 227/14 od 24.03.2014. godine o privremeno oduzetim predmetima, pa je nesumnjivo da je upravo okrivljeni izvršio krivično djelo jer je isti lišen slobode u blizini mjesta izvršenja sa predmetom koji je otuđen iz auta vlasništvo oštećenog </span><span class="span1">Đ.S.</span><span class="span1">. </span>
</p>
<p>&nbsp;</p>
<p>
<span class="span1">Postupajući na opisani način okrivljeni je tuđu pokretnu stvar oduzeo drugom djelujući u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, obzirom da je svedok </span><span class="span1">Đ.I.</span><span class="span1"> navela da su po autu bili vidljivi tragovi preturanja po natkasni koja je bila otvorena, pa je nesumnjivo da je njegov umišljaj bio upravljen na namjeru da oduzme sve vrijednije stvari koje bi tamo našao, što znači da su se u njegovim radnjama stekla sva obilježja bića krivičnog djela krađa iz člana 239 st. 1 Krivičnog zakonika Crne Gore, a u odnosu na koje krivično djelo je okrivljeni postupao sa direktnim umišljajem, jer je bio svjestan svog djela i htio je njegovo izvršenje. </span>
</p>
<p>&nbsp;</p>
<p>
<span class="span1">Sud je prilikom izbora vrste i visine krivične sankcije smislu čl. 42 Krivičnog zakonika Crne Gore, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio činjenicu da je riječ o mladom čovjeku, da se oštećeni nijesu pridružili krivičnom gonjenju, da je njegova sposobnost da shvati značaj djela i da upravlja svojim postupcima bila bitno smanjena usljed duševne zaostalosti kao i činjenicu da okrivljeni ranije nije osuđivan, što je sud utvrdio uvidom u izvod iz KE na ime okrivljenog, koje okolnosti je cijenio kao naročito olakšavajuće u smislu člana 45 i 46 Krivičnog zakonika Crne Gore, ali je u sklopu njegove ličnosti kao otežavajuću okolnost cijenio da su prema istom ranije izricane vaspitne mjere, pa je, imajući u vidu i stepen krivice okrivljenog, istom prethodno utvrdio pojedinačne kazne zatvora u tranju od 10 mjeseci za krivično djelo teška krađa iz člana 240 st. 1 tačka 1 KZ CG i 3 mjeseca za krivično djelo krađa iz člana 239 st. 1 KZ CG, pa mu je primjenom odredbi člana 48 st.2 KZ CG izrekao jedinstvenu kaznu zatvora u trajanju od 1 godine, smatrajući da će ovakva kazna zatvora u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Takođe, imajući u vidu nalaze i mišljenja vještaka neorupsihijatra Željka Golubovića od 16.06.2014. godine i 06.05.2014. godine u kojima je on naveo da je okrivljeni osoba koja ne pokazuje simptome trajne duševne bolesti, već se primarno radi o duševnoj zaostalosti (na nivou „lake mentalne zaostalosti - retardacija“), sa prisustvom poremećaja ponašanja i emocija i povremenim epizodičnim krizama svijesti koji se klasifikuju kao teži duševni poremećaj, da je u  vrijeme izvršenja oba krivična djela njegova sposobnost da shvati značaj djela i da upravlja svojim postupcima bila bitno smanjena, zbog čega je predložio primjenu mjere bezbjednosti obaveznog psihijatrijskog liječenja u Ustanovi zatvorenog tipa, to je istom shodno članu 69 Krivičnog zakonika Crne Gore izrekao mjeru bezbjednosti obaveznog psihijatrijskog liječenja i čuvanja u zdravstvenoj ustanovi koja mjera će se izvršiti u JZU Specijalnoj bolnici za psihijatriju Dobrota – Kotor, koja mjera može trajati duže od izrečene kazne zatvora, dok postoji potreba za liječenjem, a vrijeme provedeno u Ustanovi za liječenje uračunava se u vrijeme trajanja izrečene kazne zatvora. Naime, Sud je u potpunosti prihvatio nalaz i mišljenje vještaka neuropsihijatra u kojem je on naveo da su oba krivična djela psihopatološki motivisana duševnom zaostalošću i poremećajem ponašanja i emocija, da okrivljeni pokazuje epizodično ponašanje sa kriminogenim sadržajima, pa kada se ovaj podatak dovede u vezu sa činjenicom da se okrivljeni već nalazi u Specijalnoj bolnici za psihijatriju u Kotoru na kontinuiranom bolničkom tretmanu, što proizilazi iz dopisa bolnice od 25.11.2014. godine, Sud je mišljenja da usljed težeg duševnog poremećaja postoji ozbiljna opasnost da će okrivljeni učiniti teže krivično djelo, pa je prema istom izrekao mjeru bezbijednosti obaveznog psihijatrijskog liječenja i čuvanja u zdravstvenoj ustanovi, smatrajući da će se navedenom mjerom otkloniti uslovi i stanja koji mogu biti od uticaja da okrivljeni u buduće vrši krivična djela, shodno odredbi člana 66 KZCG, a u okviru opšte svrhe propisivanja i izricanja krivičnih sankcija iz člana 4 st. 2 KZCG.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno čl. 226, 227 i 229 Zakona o krivičnom postupku, a isti se odnose na ime izrade nalaza i mišljenja vještaka neuropsihijatra od 16.06.2014. godine, 18.11.2014. godine i 06.05.2014. godine u iznosu od 280,50 eura, na ime izrade nalaza i mišljenja vještaka komercijalne struke od 29.11.2013. godine i 02.06.2014. godine u iznosu od 121,00 eura, kao i iznos od 50,00 € po osnovu sudskog paušala, koji iznos je određen srazmjerno trajanju i složenosti krivičnog postupka, te imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 04.02.2015 godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">    ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina, s.r.</span><span class="span1"></span><span class="span1"></span><span class="span1">      Larisa Mijušković-Stamatović, s.r.                                                                                </span>
</p>
<p>&nbsp;</p>
<p>
<span class="span1">Pravna pouka:</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 15 (petnaest) dana od dana prijema </span>
</p>
<p>
<span class="span1">pisanog otpravka, Višem sudu u Podgorici, </span>
</p>
<p>
<span class="span1">a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
</div>
</div>


</body>
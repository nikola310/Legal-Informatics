<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:start;hyphenate:auto;font-family:R;font-size:12pt;}
.p8{text-align:start;hyphenate:auto;font-family:R;font-size:13pt;}
.p9{text-align:center;hyphenate:auto;font-family:Times;font-size:13pt;}
.p10{margin-left:0.25in;text-align:center;hyphenate:auto;font-family:Times;font-size:13pt;}
.p11{text-align:start;hyphenate:auto;font-family:Times;font-size:13pt;}
.p12{margin-left:0.25in;text-align:start;hyphenate:auto;font-family:R;font-size:13pt;}
.p13{margin-top:0.06944445in;margin-bottom:0.06944445in;text-align:justify;hyphenate:auto;font-family:Times;font-size:13pt;}
.s1{color:black;}
.s2{font-family:R;color:black;}
.s3{font-family:R;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 497/09</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog S.D., zbog krivičnog djela - posebni slučajevi falsifikovanja isprave iz čl. 413 st. 1 tač. 1 Krivičnog zakonika u vezi sa krivičnim djelom - falsifikovanje isprave iz čl. 412 st. 1 Krivičnog zakonika CG, po optužnom predlogu Osnovnog državnog tužioca u Baru Kt.br. 273/09 od 09.11.2009.godine, nakon održanog glavnog javnog pretresa dana 17.06.2010.godine u prisustvu okrivljenog i njegovog branioca adv. D.H., iz B., i u odsustvu ODT-a u Baru, dana 18.06.2010.godine  donio je i javno objavio </span>
</p>
<p class="p4"></p>
<p class="p5">
<span>P R E S U D U</span>
</p>
<p class="p5"></p>
<p class="p5"></p>
<p class="p6">
<span>Okrivljeni S.D.JMBG ......, od oca B. i majke M., rodjene S., rodjen ......godine u M., sa stanom u B., M E-13/18, oženjen, otac troje djece, srednjeg imovnog stanja, </span>
</p>
<p class="p7"></p>
<p class="p8">
<span>Na osnovu čl. 363 tč. 3 ZKP-a </span>
</p>
<p class="p8"></p>
<p class="p9"></p>
<p class="p9">
<span class="s1">OSLOBADJA SE OD OPTUŽBE</span>
</p>
<p class="p10"></p>
<p class="p11">
<span> Da je:</span>
</p>
<p class="p6"></p>
<p class="p6">
<span>Dana 11.02.2009.godine u Baru, neovlašćeno stavio svoj potpis za komitenta "L.D." DOO B., bez ovlašćenja izvršnog diretkora M.O.koji potpis ima vrijednost za pravne odnose na ugovoru o posredovanju i komisionoj prodaji br. 82/09 od 11.02.2009.godine, izdatog od strane komisionara "U." DOO Bar o komisionoj prodaji putničkog motornog vozila marke "Golf 2,0 TDI", broj šasije WVWZZZ1KZ5W152224, godina proizvodnje 2004. za iznos od 9.000 eura sa kupcem M.J.</span>
</p>
<p class="p6"></p>
<p class="p6">
<span>- čime bi učinio krivično djelo – posebni slučajevi falsifikovanja iz čl. 413 st. 1 tač. 1 Krivičnog zakonika u vezi sa krivičnim djelom - falsifikovanje isprave iz čl. 412 st. 1 Krivičnog zakonika. </span>
</p>
<p class="p6"></p>
<p class="p12">
<span>- jer nije dokazano da je učinio  djelo za koje je optužen</span>
</p>
<p class="p12"></p>
<p class="p12">
<span>Oštećeno preduzeće "L.D." DOO B. se upućuje da imovinskopravni zahtjev ostvaruje u parnici.</span>
</p>
<p class="p8"></p>
<p class="p8"></p>
<p class="p8">
<span>Troškovi postupka padaju na teret budžetskih sredstava suda. </span>
</p>
<p class="p8"></p>
<p class="p5"></p>
<p class="p5">
<span>O b r a z l o ž e n j e</span>
</p>
<p class="p5"></p>
<p class="p5"></p>
<p class="p4">
<span>Optužnim predlogom ODT u Baru Kt br. 273/09 od 09.11.2009.godine, okrivljenom je stavljeno na teret da je izvršio krivično djelo bliže opisano u izreci presude. </span>
</p>
<p class="p4"></p>
<p class="p4">
<span>Okrivljeni je u svojoj odbrani pred Upravom policije u prisustvu branioca adv. Đ.J. naveo da je firma "L.D." osnovana tokom februara 2000.godine od strane O.M. i T.A., italijanskih državljanina. Na njihov poziv zasniva radni odnos u firmi "L.D.", a poslije izvjesnog vremena imenovali su ga za izvršnog direktora firme. Gospodin M.O. je došao 2005.godine sa svojim advokatom B.B.iz Italije u preduzeće, pregledao dokumentaciju za koju je smatrao da je interesantana, a zatim odlučio da odu kod advokata V.M.iz Bara i da izvrše preregistraciju firme "L.D." kako bi se odredila visina njihovog osnivačkog uloga u tom društvu. Prije ove preregistracije mu je u više navrata od M.O.obećavano da će biti suvlasnik u dijelu od 50% firme, da bi kasnije prilikom pravljenja novog osnivačkog akta, njegov udio u toj firmi opredijeljen na 20%. Njihovi poslovni odnosi su bili korektni sve do dana 17.02.2007.godine, kada je bez najave i posebnog razloga M.došao sa još nekim ljudima, koji su mu ličili na radnike iz obezbjedjenja, i tada se insistiralo da im preda ključeve i pečat od firme "L.D.", što je on i uradio u prisustvu zaposlenih radnika, dok je PMV marke "Golf V" ostalo u njegovom posjedu. Tom prilikom je sačinjen zapisnik o primopredaji ključeva i pečata, dok nije sačinjen zapisnik o popisu inventara firme "L.D.". Od dana 17.02.2007.godine nema pristupa službenim prostorijama, kao ni službenoj dokumentaciji kojom firma "L.D." raspolaže. Takođe, nikada nije obaviješten, ni do današnjeg dana, o svom radno-pravnom statusu, niti o eventualnim izmjenama osnivačkog društva. Nakon što je spriječen u vršenju svoje dužnosti kao izvršni direktor u navedenoj firmi, u istoj su ostala sledeća materijalna sredstav i to: dva teretna vozila, jedan viljuškar i dva putnička vozila i to jedno marke "Ford" a drugo "Golf V". Navedena imovina nikada nije podijeljena u skladu sa osnivačkim aktom u smislu njihovih osnivačkih uloga, što znači da je on idealni suvlasnik svih tih sredstava u visini procenta njegovog osnivačkog uloga. Što se tiče konkretno spornog vozila marke "Golf V" kupio ga je u decembru mjesecu 2004.godine preko firme "Trak trade" iz Podgorice za svoje lične potrebe. S obzirom da je bio registrovan kao raseljeno lice, tj. nije imao ličnu kartu Crne Gore, vozilo je registrovao na firmu "L.D." Bar, čiji je bio izvršni direktor u tom momentu. Otplatu vozila vršio je preko računa firme "L.D." iz sopstvenih sredstava. PMV kupio je na kredit sa otplatom na dvije godine. Dok je obavljao poslove izvršnog direktora firme "L.D." DOO Bar, bio je u saznanju da osnivači firme nisu izmirivali obaveze prema zaposlenim radnicima u punom iznosu, nikada nisu izmirene obaveze po osnovu regresa, zimnice, toplog oborka, niti za prekovremeni rad. Tako je po tom osnovu, obaveze prema radniku firme "L.D." J.M.iz Bara regulisao na način što mu je predao PMV marke "Golf I" u visini oko 8.000,00 eura, na ime neizmirenih obaveza prema njemu. Napominje da je navedeno PMV predato J.M.tokom druge polovine 2007.godine. Ugovor o komisionoj prodaji br. 82/09 zaključen je dana 11.02.2009.godine u agenciji "U." DOO Bar, izmedju posrednika sa jedne strane i firme "L.D. " DOO Bar s druge strane. U ime komitenta Ugovor o komisionoj prodaji je zaključio on lično i potpisao i ovjerio pečatom firme "L.D." DOO Bar. Ugovor je sačinjen i u prisustvu novog vlasnika J.M.koji je svojeručno potpisao Ugovor, kao novi vlasnik, odnosno kupac. Pečat firme "L.D." koji je upotrijebio za ovjeru Ugovora o komisionoj prodaji kao komitenta je originalan, a dao mu ga je prije nekoliko mjeseci knjigovodja D.J., jer zbog bolesti nije mogao da obavlja posao. Na osnovu tako sačinjenog Ugovora o komisionoj prodaji, J.M.je predmetno vozilo preregistrovao na svoje ime. Kritičnom prilikom nije niti sačinio, niti ovjerio bilo kakvu ispravu čime bi je učinio falsifikovanom, već je Ugovor o komisionoj prodaji uredno potpisan od svih lica i ovjeren originalnim pečatom društva. Takodje, po osnovu ovog Ugovora, nije ostvario nikakvu novčanu nadoknadu, jer se u konkretnom slučaju nije radilo o kupoprodajnom odnosu, već se radilo o predaji vozila J.M., na ime neizvršenih obaveza dugova prema njemu kao radniku DOO "L.D.". U prethodnom postupku pred istražnim sudijom je dalje naveo da je bio izvršni direktor direktor firme" L.D." i dan danas je izvršni direktor pošto nikad nije dobio rješenje o prestanku radnog odnosa. Po statutu, Ugovoru o radu zaključenog izmedju njega kao izvršnog direktora i osnivača M.O.i gospodje T.A., koja je takodje jedan od osnivača ove firme, on je apsolutni vlasnik 20% vrijednosti firme "L.D.", podrazumijevaću robu i nenaplaćena potraživanja. Kompletna dokumentacija kojom je raspolagala firma ostala je u firmi, a on je kao apsolutni vlasnik 20% i izvršni direktor izbačen iz firme, ali i pored ovoga on i dalje ostao izvršni direktor sa svim pravima kao i prije i bio je ovlašćen da potpisuje ovaj ugovor. Na glavnom pretresu je dodao da je</span><span class="s2"> neopravdano smijenjen sa funkcije izvršnog direktora, bez valjanih dokumenata u tom pravcu, a oni koji su dostavljani nisu bili kompletni. Što se tiče samog auta, u dogovoru sa gospodinom O.registrovao je auto na firmu. Na pitanje zastupnika optužbe, zašto je svoje sopstveno auto dao J.kako bi nadoknadio obaveze firme prema njemu, okrivljeni je naveo da je on vlasnik 20 % "L.D." i u tom domenu može da radi takve transakcije. O.je uvijek bio saglasan sa tim što je on radio. Bio je saglasan da se auto preda J., a da je O.saglasan svi su znali u firmi, a to su: J.M., M.LJ., K.B., J.M.. Pokrenuo  je postupak za poništaj nelegalno donesene odluke kojom je smijenjen kao izvršni direktor i to pred Privrednim sudom CG. Posebnim ugovorom koji je napravio adv. V.M.je bilo predvijdjeno da se izvršni direktor može smijeniti samo konsenzusom svih osnivača, a njega nikada nisu zvali niti je on ikada dao saglasanost da bude smijenjen sa mjesta izvršnog direktora. Kada je registrovao ovo auto na ime firme i gospodin O.i njegova sestra su znali da je to vozilo njegovo privatno vlasništvo. </span>
</p>
<p class="p6">
<span class="s1"> </span>
</p>
<p class="p4">
<span>U dokaznom postupku sud je proveo sledeće dokaze: saslušan je predstavnik oštećenog preduzeća "L.D." M.O., svjedok Ž.S., pročitan je </span><span class="s2">iskaz svjedoka J.M.iz prethodnog postupka sa zapisnika od 04.11.2009.godine</span><span>, </span><span class="s2">zapisnik sa sjednice osnivača "L.D." DOO Bar od 17.02.2007.godine i odluka od istog datuma o smjeni izvršnog direktora "L.D." DOO Bar S.D. i postavljenje izvršnog  diretkora O.M., podaci o registraciji Privrednog društva Centralnog registra Privrednog suda od 23.02.2007.godine, </span><span class="s3">Statut društva za proizvodnju  promet i usluge "L.D." Bar sa posebnim osvrtom  na čl. 25 Statuta (ovlašćenja izvršnog direktora društva), </span><span class="s2">račun br. 73/04 od 13.12.2004.godine izdat o preduzeća za marketing i trgovinu Renta car Podgorica o kupovini vozila marke "Golf" od strane "L.D." DOO B., fotokopija saobraćajne dozvole izdata od CB Bar br. CG 00887629 izdata na ime "L.D." DOO B. kao vlasnika vozila BR 237-58</span><span>, </span><span class="s2">ugovor o posredovanju - komisionoj prodaji vozila br. 82/09 od 11.02.2009.godine izdat od komisionara "U." DOO B., zahtjev  za registraciju vozila podnijet od strane J.M.od 20.02.2009.godine Ministarstvu unutrašnjih poslova - PJ Bar br. 18-3/2-233-1984</span><span>, </span><span class="s2">potvrda o privremeno oduzetim predmetima Uprave policije - PJ  Bar br. Sl od 24.04.2009.godine. </span>
</p>
<p class="p6"></p>
<p class="p4">
<span>Predstavnik oštećenog preduzeća "L.D." M.O. je u svom iskazu datom u prethodnom postupku u bitnom naveo da je u februaru 2000.godine zajedno sa gospodjom T.A. iz Italije osnovao preduzeće "L.D." i oni su bili vlasnici ove firme sa osnivačkim ulogom od po 50 %. S.D.je zaposlen u njihovoj firmi u septembru 2001.godine i u tom periodu je izvršni direktor bila T.A., a S.D.i njegova supruga su bili zaposleni kao službenici u njihovoj firmi. U junu 2002. godine gospodja T.A.je iz Italije poslala jedan dokument kojim je imenovala S.D. za direktora, a on se sa tim pismeno saglasio. U maju 2005.godine gospodja T.A.je kao osnivač izašla iz firme, a umjesto nje kao suosnivač ulazi njegova sestra O.A.. On i njegova sestra D.S.poklanjaju 20% osnivačkog kapitala firme i u ovom periodu D.S.je ovlašćeni predstavnik i zastupnik firme "L.D.". Dalje je naveo da u Italiji posjeduje firmu koja se zove "Italija 2001" i ova firma kupuje sve što treba u Italiji i sa tom robom snabdijeva firmu  "L.D.". Dakle, on je iz Italije svu robu slao za Crnu Goru, medjutim novac od prodaje te robe koju je D.S.trebalo da uplati njemu nije stizao u Italiju ili je stizao samo polovično. D.se pravdao time da mu klijenti ne plaćaju i da mu duguju veliki novac. Njega su iz Crne Gore pozvali prijatelji i opomenuli ga da bude oprezan, jer je D.napravio veliku kuću u mjestu Buljarica kod Petrovca. U decembru 2006.godine došao je sa svojim sinom bez najave kako bi razgovarao sa D.S., a došao je zbog toga što se na njegovom računu u Italji pokazao manjak od 1.000.000,00 eura. On mu je tom prilikom prezentovao sva dokumenta gdje se vidjelo da klijenti duguju 500.000 eura, a rekao mu je da vrijednosti drugih 500.000 eura leži u magacinu, jer roba nije prodata. Sa D.S. nije imao nikakve konflikte i stalno ga je zvao, ali mu je jednom prilikom D.rekao da ne dolazi u CG jer za 1.000 eura može naći nekog ko može da ga ubije. Njegova sestra je ovlastila svog muža da dodje u CG, gdje su angažovali adv. M.M., pa su svi zajedno otišli u poslovni prostor i saopštili mu da više nije izvršni direktor i da hoće da ga smijene. Bili su prisutni i S.D.i njegova supruga, adv. M.M.i on, kao i zet koji je ovlašćeni predstavnik njegove sestre kao partnera, a takodje je bio prisutan službeni prevodilac i tada je adv. M.M.po njihovom nalogu napisao Odluku o razrješenju S.D. sa mjesta izvršnog direktora i svi prisutni su potpisali ovaj dokument. O svemu ovome je obaviješten i nadležni organ-Centralni registar Privrednog suda i S.D.je izbrisan iz Centralnog registra Privrednog suda u Podgorici kao izvršni direktor. Dalje je naveo da je D.je ovo PMV marke "Golf V" u ime firme "L.D." kupio bez njegove saglasnosti. Nije siguran ali ovo vozilo je kupljeno 2005.godine i u tom periodu je D.Stanišić bio ovlašćeni predstavnik "L.D.". Pitao je D.S.kako može da kupi vozilo bez njegove dozvole i dozvole njegove sestre, jer su oni osnivači ove firme, sa većinskim vlasničkim udjelom, a on mu je odgovorio da je vozilo uzeo od jednog prijatelja u najam. On je došao u CG kao osnivač, i u medjuvremenu je postao driektor firme, prekontrolisao sva dokuzmenta i utvrdio da postoje fakture za predmetno vozilo, ali vozila nije bilo, postojala je sva dokumentacija o vozilu. Prilikom primopredaje dužnosti njega kao novog direktora, S.mu je predao pečate firme i to je zapisano u dokumentaciji. On je ovo vozilo marke "Golf" vidio u Baru sa novim barskim oznakama i on je odmah otišao u policiji i pitao kako je D.mogao vozilo "Golf" koje je registrovano na firmu "L.D." prodati nekoj drugoj osobi, a u policiji su mu odgovorili da moraju izvršiti kontrolu dokumenata na kojoj je registrovano ovo vozilo. Policija je pronašla ovo vozilo, oduzela ga i ono se nalazi u posjedu policije u Baru, radi kontrole i vještačenja pečata, a na osnovu koih je izvršena ovjera Ugovora o prodaji vozila. Kao predstavnik oštećenog preduzeća pridružio se krivičnom gonjenju protiv S.D. i postavio imovionskopravni zahtjev tako što traži da mu se vozilo marke "Golf V" vrati. Na glavnom pretresu je naveo  </span><span class="s2">da su on i muž njegove sestre zakonito smijenili Simića sa mjesta izvršnog direktora pošto su njih dvojica vlasnici 80 % firme. Nikada nije znao da je firma L.D. kupila ovaj automobil. Nije znao da je vozilo "Golf" registrovano na firmu "L.D." jer mu D.nikada nije slao dokumente od firme. </span>
</p>
<p class="p6"></p>
<p class="p4">
<span>Svjedok Ž.S. je u svom iskazu datom na glavnom pretresu u bitnom naveo da je </span><span class="s2">ugovor o komisionoj prodaji radjen u agenciji "U." DOO koja je vlasništvo Ž.i sjeća se da je upravo on radio na poslu sklapanja ovog Ugovora a vezano za prodaju ovog Golfa 5. Gospodin S.je dostavio uredne papire vezano za ovo vozilo "Golf V" i to nekoliko mjeseci prije nego što je zaključen komisioni ugovor. Tom prilikom njemu kao komisionaru je totalno sve bilo ispravno. Čovjek je došao kao službeno lice sa pečatom firme i Ugovor je završen po proceduri po kojoj trebalo da bude završeno. Njemu je poznato da je D.S.vlasnik te firme u visini 20% i ništa ga nije navodilo da je u pitanju neko krivično djelo, jer je S.uredno potpisao i pečatirao sve papire da bi moglo da se proda auto, odnosno zaključi ovaj ugovor. Tom prilikom su bili prisutni kupac i prodavac. Nije posebno razmišljao o tome da li je S.zaista vlasnik firme 20% i nije se time zamarao, pretpostavljao je da je to tako čim mu je on to rekao. Sve dokumente koje mu je D.donio su bili validni za sklapanje ovog komisionog ugovora. </span><span>Njemu je </span><span class="s2">za zaključenje ovog ugovora bitan pečat i potpis lica koje prodaje. Znao je da je S.direktor u toj firmi, a nije mi bilo poznato da postoji neki problem u firmi. </span>
</p>
<p class="p6"></p>
<p class="p4">
<span>Svjedok </span><span class="s2">J.M.je u svom iskazu datom u prethodnom postupku u bitnom naveo da je bio zaposlen u preduzeću "L.D." u periodu od 04.04.2002.godine, ali je počeo u firmi da radi 15.jula 2003.godine i radio je do 17.02.2007.godine. Ovaj pečat se nalazio kod knjigovodje Dulja Jahovića, koji je u medjuvremenu preminuo. Poznato mu je da je J.dao ovaj pečat kao i druge papire S.D., koji je bio izvršni direktor firme. Vozilo marke "Golf V" je otkupio od firme " L.D." jer je bilo havarisano, a kasnije ga je popravio u firmi "Rokšped". </span>
</p>
<p class="p4"></p>
<p class="p4">
<span>U </span><span class="s2">zapisniku sa sjednice osnivača "L.D." DOO Bar od 17.02.2007.godine kojoj su prisustvovali osnivači O.M., vlasnik 50%, V.D.po punomoćju vlasnice O.A., vlanice 30%, i S.D.izvršni direktor i vlasnik 20%, donijeta je odluka za smjenu izvršnog direktora S.D., za koju odluku su glasali O.M.i V.D., i koja stupa na snagu odmah. Takođe, za izvršenog direktora je postavljen O.M.. </span>
</p>
<p class="p6"></p>
<p class="p6">
<span class="s1">U registraciji Centralnog registra Privrednog suda od 23.02.2007.godine izvršena je promjena podataka za "L.D." DOO Bar pa je izvršni direktor društva M.O., koji je  i ovlašćeni zastupnik.</span>
</p>
<p class="p6"></p>
<p class="p6">
<span class="s1">U ugovoru o posredovanju - komisionoj prodaji vozila br. 82/09 od 11.02.2009.godine izdat od komisinoara "U." DOO B. je navedeno da je zaključen dana 11.02.2009. godine između "U." doo kao posrednika-komisionara sa jedne strane i "L.D." doo iz Bara kao komitenta sa druge strane. U ime komitenta potpisao se dr S.i ovjerio je pečatom firme "L.D.". U ugovoru je dalje navedeno da je kupac - novi vlasnik M.J.kupio vozilo "golf" reg. oznake Br 237-58, ugovor je potpisan od strane kupca i posrednika- komisionara. </span>
</p>
<p class="p6"></p>
<p class="p6">
<span class="s1">Ocjenom izvedenih dokaza nije dokazano da je optuženi S.D.izvršio krivično djelo </span><span>posebni slučajevi falsifikovanja iz čl. 413 st. 1 tač. 1 Krivičnog zakonika u vezi sa krivičnim djelom - falsifikovanje isprave iz čl. 412 st. 1 Krivičnog zakonika. Naime, optuženom je stavljeno na teret da je dana 11.02.2009.godine u Baru, neovlašćeno stavio svoj potpis za komitenta "L.D." DOO Bar, bez ovlašćenja izvršnog diretkora M.O.koji potpis ima vrijednost za pravne odnose na ugovoru o posredovanju i komisionoj prodaji br. 82/09 od 11.02.2009.godine, izdatog od strane komisionara "U." DOO Bar o komisionoj prodaji putničkog motornog vozila marke "Golf 2,0 TDI", broj šasije WVWZZZ1KZ5W152224, godina proizvodnje 2004. za iznos od 9.000 eura sa kupcem M.J.. </span>
</p>
<p class="p6"></p>
<p class="p6">
<span>Tokom postupka je nesporno utvrđeno da je S.D.bio izvršni direktor preduzeća "L.D." kao suvlasnik u dijelu od 20%. Na sjednici dana </span><span class="s1">17.02.2007.godine donijeta je odluka za smjenu izvršnog direktora S.D., i  za novog izvršenog direktora je postavljen O.M.. Ova odluka je donijeta glasovima O.M. i zastupnika suvlasnika O.A.. Takođe je nesporno utvrđeno da je predmetno vozilo "Golf 2.00 TDI"  bilo vlasništvo preduzeća "L.D.", te da je dana 11.02.2009. zaključen ugovor o posredovanju- komisionoj prodaji br. 82/2009 između "U." doo kao posrednika-komisionara sa jedne strane i "L.D." doo iz Bara kao komitenta sa druge strane. U ime komitenta potpisao se optuženi S.i ovjerio pečatom firme "L.D.". Istim ugovorom  je posrednik - komisionar DOO "U." prodao predmetno vozilo "Glolf"  kupcu M.J.što je potpisano od strane kupca i posrednika- komisionara, odnosno Ž.S.a. Sve gore navedeno je nesporno utvrđeno kako iz odbrane okrivljenog, tako i iz iskaza ovlašćenog predstavnika "L.D." O.M., zatim iz iskaza svjedoka Ž.i J., kao i iz pismenih dokaza - Ugovora o komisionoj prodaji,  zapisnika sa sjednice "L.D." od 17.02.2007. godine. Nesporno je znači da se u ime "L.D." na predmetnom ugovoru o posredovanju potpisao optuženi S.D., a da je dvije godine prije toga bio smijenjen sa mjesta izvršenog direktora navedenog preduzeća. Ovlašćeni predstavnik M.O.je bio decidan da ništa nije znao za predmetno vozilo i da nije ovlastio optuženog da ga dalje proda.   </span>
</p>
<p class="p6"></p>
<p class="p6">
<span>Optuženom je stavljeno na teret da je izvršio krivično djelo posebni slučajevi falsifikovanja iz čl. 413 st. 1 tač. 1 Krivičnog zakonika u vezi sa krivičnim djelom - falsifikovanje isprave iz čl. 412 st. 1 Krivičnog zakonika. Članom 413 st.1 tč.1 KZ je propisano da će se smatrati da čini djelo falsifikovanje isprave i kazniće se po čl. 412 ovog zakonika: ko hartiju, blanket ili drugi predmet na kojem je neko lice stavilo svoj potpis neovlašćeno popuni izjavom koja ima vrijednost za pravne odnose. Ovo krivično djelo podrazumjeva da postoji isprava (hartija, blanket i sl) na kojoj je jedno lice stavilo svoj potpis, a sadržinu isprave je neovlašćeno sačinilo drugo lice. Prema tome, izvršilac krivičnog djela iz čl. 413 st.1 tč.1 KZ je lice koje je neovlašćeno sačinilo sadržinu isprave, koja je već prethodno potpisana. Neovlašćeno popunjavanje isprave nekom izjavom postoji, kako u slučaju kada učinilac uopšte nije bio ovlašćen da unosi izjavu, tako i u slučaju kada ga je lice koje je stavilo potpis ovlastilo da unese odgovarajuću sadržinu, ali to drugo lice unosi drugačiju izjavu, odnosno onu koja ne odgovara volji potpisanog lica. </span>
</p>
<p class="p6"></p>
<p class="p6">
<span>U konkretnom slučaju optuženi S.D.je lice koje je potpisalo sporni ugovor o posredovanju u ime "L.D." kao komitenta, sa DOO "U." kao posrednikom - komisionarom u čije ime je postupao saslušani svjedok Ž.S.. Nesporno je da je Ž.S., kao ovlašćeno lice u navedenoj agenciji, sačinilo predmetni ugovor o komisionoj prodaji i unio sadržinu ovog ugovora, a to je prodaja predmetnog vozila J.M.. Prema tome, S.D.je stavio svoj potpis u ime komitenta, a komisionar - "U." - je sačinio i unio sadržinu u sporni ugovor, odnosno popunio izjavom koja ima vrijednost za pravne odnose. Krivično djelo iz čl. 413 st.1 tč.1 KZ čini lice koje neovlašćeno unosi sadržinu isprave, a ne lice koje je stavilo svoj potpis. Takođe, u konkretnom slučaju optuženi nije napravio lažnu, niti izdao neistinitu ispravu, niti je preinačio pravu ispravu, niti je neistinitu ispravu upotrijebio kaio pravu. Prema tome, kako nije dokazano da je optuženi S.izvršio krivično djelo posebni slučajevi falsifikovanja iz čl. 413 st. 1 tač. 1 Krivičnog zakonika u vezi sa krivičnim djelom - falsifikovanje isprave iz čl. 412 st. 1 Krivičnog zakonika, to ga je sud i oslobodio od optužbe.  </span>
</p>
<p class="p13">
<span>S obzirom da je optuženi oslobodjen od optužbe, to je oštećeno preduzeće "L.D."  upućeno da imovinskopravni zahtjev ostvaruje u parnici. </span>
</p>
<p class="p6">
<span>Troškovi postupka padaju na teret budžetskih sredstava suda, s obzirom da je optuženi  oslobodjen od optužbe. </span>
</p>
<p class="p6"></p>
<p class="p6">
<span>Sa svega izloženog odlučeno je kao u izreci presude. </span>
</p>
<p class="p4"></p>
<p class="p6"></p>
<p class="p5">
<span>OSNOVNI SUD U BARU</span>
</p>
<p class="p5">
<span>Dana 18.06.2010. godine</span>
</p>
<p class="p5"></p>
<p class="p6"></p>
<p class="p6">
<span>ZAPISNIČAR,                                                  PREDSJEDNIK VIJEĆA – SUDIJA</span>
</p>
<p class="p6">
<span> Ana Stanišić                                                                     Aleksandra Leković</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p class="p6"></p>
<p class="p6"></p>
<p class="p6"></p>
<p class="p8">
<span>DNA:</span>
</p>
<p class="p8">
<span>1 x spisi</span>
</p>
<p class="p8">
<span>1 x ODT</span>
</p>
<p class="p8">
<span>1 x okrivljeni</span>
</p>
<p class="p8">
<span>1 x branilac D.H.</span>
</p>
<p class="p8">
<span>1 x punomoćniku oštećenog preduzeća adv. R.R.</span>
</p>
<p class="p7"></p>
<p class="p7"></p>


</body>
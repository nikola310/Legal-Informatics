<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.s2{color:black;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.33333334in;margin-left:-0.33333334in;margin-right:-0.56527776in;text-align:justify;hyphenate:auto;font-family:Arial;font-size:12pt;}
.p8{text-indent:0.33333334in;margin-left:-0.33333334in;margin-right:-0.56527776in;text-align:center;hyphenate:auto;font-family:Arial;font-size:12pt;}
.p9{text-indent:0.41666666in;margin-left:-0.16666667in;margin-right:-0.3986111in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p10{text-indent:0.37430555in;margin-right:-0.56666666in;text-align:justify;hyphenate:auto;font-family:Arial;font-size:12pt;}
.p11{margin-right:-0.39791667in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Times New Roman;font-size:14pt;}
.p13{text-indent:0.375in;margin-right:-0.3986111in;text-align:justify;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 184/12</span>
</p>
<p class="p1"></p>
<p class="p1"></p>
<p class="p2">
<span class="s1">	</span>
<!--Image link to '0.jpg' can be here-->
</p>
<p class="p1"></p>
<p class="p2"></p>
<p class="p2"></p>
<p class="p3">
<span>U   I M E   CRNE GORE</span>
</p>
<p class="p3"></p>
<p class="p2"></p>
<p class="p4">
<span>OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz učešće namještenika suda A. M, kao zapisničara, u krivičnom predmetu okrivljenog  P.A. iz Nikšića, zbog krivičnog djela prevara iz člana 244.st. 1. KZ-a po Optužnom predlogu Osnovnog državnog tužilaštva u Cetinju, Kt.br. 106/12 od 30. 07. 2012. godine, nakon održanog glavnog i javnog pretresa dana 04.07.2013. godine u prisustvu savjetnika ODT u Cetinju Đ. M. okrivljenog P. A. branioca po službenoj dužnosti okrivljenog Đ. V. adv.iz Cetinja  donio je dana 09.07. 2013. godine i javno objavio, ovu</span>
</p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5"></p>
<p class="p4">
<span>Okrivljeni: P.A.  od oca M. i majke N. rođene B. rođen ...... godine u Nikšiću, nastanjen u Nikšiću sa završenim zanatom bravara, razveden, otac dvoje maloljetne djece, lošeg imovnog stanja,neosuđivan,</span>
</p>
<p class="p4"></p>
<p class="p6">
<span>Kriv je:</span>
</p>
<p class="p5"></p>
<p class="p4">
<span>Zato što je:</span>
</p>
<p class="p5"></p>
<p class="p4">
<span>Dana 30.05.2010.godine ,u Cetinju ,u namjeri da sebi pribavi protivpravnu imovinsku korist ,svjesno i voljno lažnim obećanjem datim oštećenom M. S. iz Budve ,da će mu u ugovorenom roku do 01.10.2010.godine izraditi porodični spomenik u mjestu zv."Ugnji",opština cetinje,za ukupan iznos od 6000,00 eura ,istog doveo u zabludu i održavajući ga u zabludi naveo da mu na štetu svoje imovine ,na ime kapare ,dana 12.06.2012.godine isplati polovinu ugovorene cijene izvedenih radova ,odn.novčani iznos od 3000,00 eura ,o čemu je sačinjena pisana potvrda ,a da dogovorene radove na izradi spomenika nije završio u ostavljenom roku ,kao ni nakon isteka postavljenog roka ,niti je oštećenom vratio novčani iznos od 3000,00 eura ,koje je na ime kapare primio,na koji način je za iznos od 3000,00 eura pribavio protivpravnu imovinsku korist,a ošt.M. S. za isti iznos pričinio imovinsku štetu</span>
</p>
<p class="p4"></p>
<p class="p4">
<span>-čime je izvršio krivično djelo prevara iz čl.244.st.1. Krivičnog zakonika</span>
</p>
<p class="p4"></p>
<p class="p7">
<span>Pa ga  Sud na osnovu čl. 4, 5,13,15,32, 36, 42 ,51 Krivičnog zakonika, te čl. 226- 229,239 i 374 Zakonika o krivičnom postupku</span>
</p>
<p class="p7"></p>
<p class="p8">
<span>O S U Đ U J E</span>
</p>
<p class="p7"></p>
<p class="p7">
<span>Na kaznu zatvora u trajanju od 30 (trideset) dana, u koju mu se ima uračunati vrijeme koje je proveo u pritvoru od 11.06.2013.godine do 04.07.2013.godine ,dok je preostalu kaznu dužan izdržati nakon pravosnažnosti presude.  </span>
</p>
<p class="p5"></p>
<p class="p5"></p>
<p class="p4">
<span>Obavezuje se okrivljeni P.A. da na ime troškova krivičnog postupka uplati iznos od 366,10 eura ,kao i  na ime paušala iznos od  30,00 eura u roku od 15 dana od dana prijema,pod prijetnjom prinudnog izvršenja,a sve prednje u korist budžeta Crne Gore.</span>
</p>
<p class="p4"></p>
<p class="p4"></p>
<p class="p4">
<span>Oštećenom M. S.  se dosuđuje imovinskopravni zahtjev u cjelosti-3000,00 eura koji je okrivljeni dužan platiti u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>ODT u Cetinju podnijelo  je ovom sudu Optužni predlog Kt.br. 106/12 od 30. 07. 2012. godine protiv okrivljenog P.A. iz Nikšića zbog krivičnog djela prevara iz čl.244.st.1.Krivičnog zakonika. U završnoj riječi na glavnom pretresu zastupnik optužbe je istakao da ostaje pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p class="p5"></p>
<p class="p9">
<span>Okrivljeni P.A. je u svojoj odbrani naveo da nije učinio djelo za koje je optužen i da ne priznaje krivicu .Pojasnio je </span><span class="s2">da je tačno da je razgovarao sa M. S. iz Budve kojem je trebalo da uradi spomenik za iznos od 6.500.00 eura u mjestu Ugnji. Tačno je da je kao kaparu za taj posao od  M. S. uzeo 3.000,00 eura o čemu je potpisao i priznanicu međutim, dogovor je bio zaključen u maju mjesecu, tačnije 30. 05. 2010. godine ,a novac je primio u junu mjesecu ,dok je  u oktobru mjesecu  trebao da završi svoj posao. Međutim , u dogovorenom roku nije završio posao. Otprilike nekih godinu i po - dvije kasnije je čuo da je M. S. završio spomenik i isti je tražio da ga obešteti. 	Nije  postupio po ugovoru jer nije bio u mogućnosti da to uradi,a to što je tražio gospodin M. bilo je komplikovano zbog kvaliteta mermera, dakle bilo je više tu problema iako je i u početku znao da će biti komplikovano smatrao je da će uspjeti da to uradi. Međutim ,neki kasnije porodični i lični problemi uslovili su da zatvori radnju i do dan danas nije obeštetio M. S. U roku koji mu sud ostavi nastojat će da obešteti oštećenog. Radi po dnevnicama, tako što ugrađuje kamen i  poslednjih godinu dana tako radi,a prethodnu godinu je radio kod Š. u Danilovgradu gotovo tri mjeseca, a svoju radnju je zatvorio krajem 2011. godine.Ovim se poslom bavi  10-tak godina i do sada nije nailazio na ove probleme. </span>
</p>
<p class="p10">
<span>Branilac okrivljenog  P. A. advokat Đ. V. iz Cetinja, u završnoj riječi je izjavio da smatra da u konkrentom slučaju optužnica nije dokazana, te da smatra da nema elemenata krivičnog djela prevara iz člana 244. stav. 1. KZ-a. Jasno je da u konkretnoj situaciji nedostaje umišljaj okrivljenog, to jeste namjera da oštećenog prevari. Ovdje se radi o jednom građansko pravnom odnosu gdje je okrivljeni u momentu sveobuhvatne krize zapao u određene kako lične, tako i profesionalne probleme, te samo iz tog razloga nije uradio spomenik o kojemu je riječ. Jasno je i to da u momentu zaključenje usmenog ugovora nije postojala namjera okrivljenog da spomenik ne napravi, to jeste da oštećenog prevari. Sama ta činjenica jasna je i potkrijepljena kako izajvom oštećenog ,tako i izjavom okrivljenog ,tako da je njegovo mišljenje da ovdje sud jedino može donijeti oslboađajuću presudu obzirom na nedostatke u pogledu vinosti i umišljaja, a što se tiče duga okrivljeni je  izajvio da isti priznaje, tako da taj dug oštećeni može naplatiti od okrivljenog u parničnom postupku. </span>
</p>
<p class="p5"></p>
<p class="p4">
<span>	Radi razrješenja ove krivičnopravne stvari, sud je u dokaznom postupku na glavnom pretresu proveo sledeće dokaze: saslušao oštećenog M. S. pročitao potvrdu kojom se dokazuje da je okrivljeni P.A., na dan 12.06.2010.godine primio novčani iznos od 3000,00 eura ,na ime akontacije za izradu spomenika  te pročitao izvještaj UP PJ Nikšić broj 1969 od 11.09.2012.godine iz Kaznene evidencije za okrivljenog P. A. </span>
</p>
<p class="p4"></p>
<p class="p11">
<span>	Iz iskaza oštećenog M. S. proizilazi da su ga u maju mjesecu 2010. godine upoznali sa P.A. jer je imao potrebu za izradu porodičnog spomenika u mjestu Ugnji. Dana 30. 05. 2010. godine su sklopili ugovor o izgradnji tog spomenika. On je pogledao, znao je što se traži i prihvatio je da odradi taj posao ,s tim što je tražio od ugovorenih 6.000,00 eura za izgradnju spomenika polovinu tog iznosa od 3.000,00 eura kako je tada rekao radi materijala. Taj novčani iznos od 3.000.00 eura mu je isplaćen i bilo je dogovoreno da do oktobra 2010. godine isti završi dogovoreni posao. Međutim, on u oktobru mjesecu nije završio to što je od njega tražio. Pokušao je da stupi u kontakt sa istim ,nije se javljao, išao je  u Nikšić da ga traži gdje je od njegove supruge saznao da su se razveli, nakon godinu dana je stupio u kontakt sa okrivljenim koji  je došao u Cetinje i rekao da nema problema, te da će završiti posao, da je imao problema, da nije mogao naći taj kamen iz Bosne , pa je otežano prevoženje i tako dalje, ali da će sigurno završiti. Međutim, isti ni do dan danas nije završio dogovoreni posao niti je pak isplatio novac od 3.000.00 eura. Da je znao da isti ima problema ponudio bi mu  da odradi nešto drugo i da se dogovore, ali jednostavno on nije želio da stupi u bilo kakav kontakt.Pridružio se krivičnom gonjenju i postavio je imovinsko pravni zahtjev. </span>
</p>
<p class="p4"></p>
<p class="p4">
<span>	Iz potvrde koja je provedena kao dokaz ,a koja egzistira u spisima predmeta se dokazuje da je okrivljeni P.A. na dan 12.06.2010.godine primio novčani iznos od 3000,00 eura ,na ime akontacije za izradu spomenika od oštećenog M. S..</span>
</p>
<p class="p4"></p>
<p class="p4">
<span> 	 Iz izvještaja UP PJ Nikšić broj 1969 od 11.09.2012.godine iz kaznene evidencije za okrivljenog P.A. proizilazi da nije osuđivan. </span>
</p>
<p class="p4"></p>
<p class="p4">
<span>	Analazirajući rezultate provedenog dokaznog postupka,te na osnovu savjesne i brižljive ocjene svakog provedenog dokaza pojedinačno i u njihovoj ukupnosti, sud je utvrdio da su rezultati dokaznog postupka podkrijepili navode optužbe da je okrivljeni P.A. izvršio krivično djelo prevara iz čl.244.st.1. Krivičnog zakonika, činjenično i pravno opisano u dispozitivu ove presude,a ovo iz sledećih razloga:</span>
</p>
<p class="p12"></p>
<p class="p4">
<span>	Utvrdjujući činjenice radi pravilnog utvrdjenja materjalno pravnog odnosa u datoj krivično-pravnoj stvari,sud je nesumnjivo utvrdio da je okrivljeni dana 30.05.2010.godine ,u Cetinju ,u namjeri da sebi pribavi protivpravnu imovinsku korist ,svjesno i voljno lažnim obećanjem datim oštećenom M. S. iz Budve ,da će mu u ugovorenom roku do 01.10.2010.godine izraditi porodični spomenik u mjestu zv."Ugnji",opština cetinje,za ukupan iznos od 6000,00 eura ,istog doveo u zabludu i održavajući ga u zabludi naveo da mu na štetu svoje imovine ,na ime kapare ,dana 12.06.2012.godine isplati polovinu ugovorene cijene izvedenih radova ,odn.novčani iznos od 3000,00 eura ,o čemu je sačinjena pisana potvrda ,a da dogovorene radove na izradi spomenika nije završio u ostavljenom roku ,kao ni nakon isteka postavljenog roka ,niti je oštećenom vratio novčani iznos od 3000,00 eura ,koje je na ime kapare primio,na koji način je za iznos od 3000,00 eura pribavio protivpravnu imovinsku korist,a ošt.M. S. za isti iznos pričinio imovinsku štetu</span>
</p>
<p class="p4"></p>
<p class="p4">
<span>	Na osnovu naprijed navedenog, nesumnjivo se utvrdjuje da su se u radnjama okrivljenog, koje se sastoje u lažno datom obećanju oštećenom, tj.dovođenju i održavanju u zabludi istog  da će mu u ugovorenom roku obaviti dogovoreni posao,uz jasno postojanje namjere okrivljenog da tim prevarnim radnjama sebi pribavi protivpravnu imovinsku korist i u nastupjelim posledicama u vidu pričinjene štete oštećenom M. S. za gore naznačeni novčani iznos,stiču se sva objektivna obilježja bića krivičnog djela prevara iz čl.244.st.1. Krivičnog zakonika,pri čemu je sud utvrdjujući okrivljenikov subjektivan odnos prema djelu utvrdio direktan umišljaj,obzirom da je isti bio svjestan djela i htio je njegovo izvršenje.</span>
</p>
<p class="p4"></p>
<p class="p4">
<span>	Za sud je nesporno da je u samom trenutku prihvatanja da u ugovorenom roku izradi porodični spomenik u naznačenom mjestu postojala prevarna namjera kod okrivljenog ,što proizilazi  iz njegove odbrane.Naime,okrivljeni je bio svjestan da ono što je zahtjevano od njega neće moći da odradi zbog kako je sam naveo </span><span class="s2">komplikovanog zahtjeva , zbog kvaliteta mermera,a da nije ni smatrao da će to moći da uradi vidi se i iz toga što nakon preuzimanja novčanog odnosa nije više dolazio kod oštećenog ,pa ni sa zahtjevom da mu namjesto zahtjevanog odradi nešto drugo,ili pak pružio oštećenom bilo koji drugi dokaz da zbog zaista objektivnih okolnosti ne može da postupi po dogovorenom.Naprotiv ovome,okrivljeni je istrajavao u svojo prevarnoj namjeri ,tako što je izbjegavao oštećenog svo vrijeme od postignutog dogovora.</span>
</p>
<p class="p4"></p>
<p class="p4">
<span class="s2">Činjenica na koju su poziva okrivljeni da su naknadno nastupile okolnosti zbog kojih nije mogao da postupi po dogovorenom,da je imao porodičnih problema ,da je zatvorio radnju,u konkretnom slučaju nijesu izvinjavajuća okolnost za okrivljenog,sa razloga što je isti imao mogućnost da se obrati oštećenom ,da mu odradi neki drugi posao,kojim bi radnjama dokazao suprotno ,tj.da nije bilo prevarne namjere na njegovoj strani ,već da su novonastale okolnosti te koje su uticale da ne postupi po onome što se obavezao,tim prije što je bio i radno angažovan.</span>
</p>
<p class="p4"></p>
<p class="p4">
<span class="s2">Sve ovo našto se poziva okrivljeni,a i stavovi odbrane koji su izloženi preko branioca su upravo pokušaj okrivljenog da izbjegne krivicu i krivičnopravnu odgovornost za izvršenje krivičnog djela koje mu je stavljeno na teret,te ih je sud sa iznijetih razloga odbacio.</span>
</p>
<p class="p4"></p>
<p class="p4">
<span class="s2">Oštećeni M. S. je objektivno i istinito svjedočio u postupku,svoje tvrdnje potkrijepio potvrdom o predatom novcu okrivlejnom,a na njegov iskaz ni sam okrivljeni nije imao prigovora.</span>
</p>
<p class="p13">
<span>Sud je odustao od saslušanja svjedoka M. S. obzirom da je predmetna krivičnopravna stvar u dovoljnoj mjeri razjašnjena za donošenje meritorne odluke pa bi saslušanje istog vodilo samo odugovlačenju postupka.</span>
</p>
<p class="p5"></p>
<p class="p7">
<span>   Prilikom utvrđivanja krivične sankcije, sud je u smislu čl. 42 Krivičnog zakonika cijenio sve okolnosti na strani okrivljenog koje utiču da kazna bude manja ili veća, pa je od olakšavajućih okolnosti imao u vidu da se radi o ocu dvoje djece,da ranije nije osuđivan ,dok otežavajućih okolnosti na njegovoj strani van bitnih obilježja bića krivičnog djela u pitanju nije bilo, u što se sud uvjerio čitanjem izvoda iz kaznene evidencije, pa je cijeneći prednje okolnosti, sud okrivljenog shodno čl. 36 Krivičnog zakonika osudio na kaznu zatvora u trajanju od 30 (trideset) dana, ocijenivši da se i sa ovom kaznom može postići svrha kažnjavanja,nalazeći pritom da će se ovakvom kaznom uticati na okrivljenog da u buduće ne vrši krivična djela i time postići svrha kažnjavanja iz čl. 32 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p7">
<span>Shodno čl.51.KZ-a okrivljenom se u izrečenu kaznu ima uračunati vrijeme od11.06.2013.godine do 04.07.2013.godine ,koje je proveo u pritvoru,dok je preostalu kaznu dužan izdržati nakon pravosnažnosti presude.  </span>
</p>
<p class="p7">
<span>  Pošto je okrivljeni oglašen krivim, sud ga je obavezao da plati na ime troškova krivičnog postupka u korist budžeta Crne Gore u roku od 15 dana po pravosnažnosti presude pod prijetnjom prinudnog izvršenja iznos od 366,10 eura, na ime nagrade angažovanom braniocu po službenoj dužnosti Đ. V. kao i iznos od  30,00 € na ime sudskog paušala, kao dijela troškova krivičnog postupka, koji iznos je odmjeren srazmjerno trajanju postupka i složenosti  predmeta, a ovo shodno čl. 226 u vezi čl. 229 Zakonika o krivičnom postupku.</span>
</p>
<p class="p7">
<span>Shodno čl.239.ZKP-a oštećenom je dosuđen imovinskopravni zahtjev u cjelosti-u iznosu od 3000,00 eura ,a koji je okrivljeni dužan platiti u roku od 15 dana po pravosnažnosti presude pod prijetnjom prinudnog izvršenja .</span>
</p>
<p class="p7">
<span>Sa svega izloženog, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p7"></p>
<p class="p6">
<span>OSNOVNI SUD U CETINJU</span>
</p>
<p class="p6">
<span>Dana,09.07.2013. godine</span>
</p>
<p class="p6"></p>
<p class="p5"></p>
<p class="p5">
<span>Zapisničar,                                                                                S u d i j a,</span>
</p>
<p class="p5">
<span class="s1">Martinović Aleksandra                                                             Marija Ćupić, </span>
</p>
<p class="p5"></p>
<p class="p4">
<span class="s1">           </span>
</p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se</span>
</p>
<p class="p5">
<span>izjaviti žalba u roku od 8 dana</span>
</p>
<p class="p5">
<span>od dana prijema Višem sudu</span>
</p>
<p class="p5">
<span>u Podgorici,a preko ovog suda.</span>
</p>
<p class="p5"></p>
<p class="p14"></p>


</body>
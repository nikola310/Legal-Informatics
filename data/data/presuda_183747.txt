<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span>K.br.43/15</span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, sudija Nenad Vujanović, uz učešće zapisničara Nataše Paunović, u krivičnom predmetu protiv okrivljenog M. A. zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, postupajući po Optužnom predlogu Osnovnog državnog tužilaštva u Podgorici Kt.br. 1338/13 od 23.01.2015. godine, nakon održanog glavnog i javnog pretresa dana 15.09. 2015. godine, u prisustvu zastupnika optužbe J. J., savetnika na radu kod ODT-a Podgorica i okrivljenog, donio je i istog dana javno objavio,</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>
<span>OKRIVLJENI:</span>
</p>
<p>&nbsp;</p>
<p>
<span>A. M. JMB ... od oca I. i majke E. rodjene V., rodjen ... godine u D.-NJ., nastanjen na adresi u P. , oženjen, bez djece, završio Ekonomski fakultet, srednjeg imovnog stanja, neosudjivan.</span>
</p>
<p>
<span></span>
</p>
<p>
<span>Na osnovu čl. 373 tač. 2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span>OSLOBADJA SE OD OPTUŽBE</span>
</p>
<p>&nbsp;</p>
<p>
<span>Kojom je predstavljeno da je:</span>
</p>
<p>&nbsp;</p>
<p>
<span>Dana 23.04.2013. godine, oko 18,30 časova u P., na raskrsnici Ul. IV Jula i ul. 27. marta, koja je regulisana uredjajima za davanje svjetlosnih saobraćajnih znakova, nepridržavajući se saobraćajnog propisa iz čl. 143 st. 1 tač. 1 Zakona o bezbjednosti saobraćaja na putevima, ugrozio saobraćaj tako da je doveo u opasnost život i tijelo ljudi na način što, upravljajući  vozilom marke "Passat" registarskih oznaka PG DG 429 Ul. 27 Marta i dolaskom na raskrsnicu sa Ul. IV Jula, nije se pridržavao zabrane prolaza za njegov smjer kretanja izražene crvenim svijetlom na semaforu, već je ušao u raskrsnicu kada je  Ul. IV Jula u pravcu Petrovca naišlo vozilo marke "Toyota" registarskih oznaka  PG GC ...,  kojim je propisno upravljala P. M. , usljed čega je prednjim dijelom vozila udario u bočni desni dio vozila "Toyota", kojom prilikom je saputnik u vozilu "Toyota", oštećena J. V. zadobila laku tjelesnu povredu u vidu nagnječenja glave u desnom sljepoočnom predjelu, pri čemu je okrivljeni bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi, pa je na to pristao, znajući da je njegovo djelo zabranjeno.</span>
</p>
<p>&nbsp;</p>
<p>
<span>- čime bi učinio krivično djelo ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span>Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Podgorici Kt.br.1338/13 od 23.01.2015. godine, okrivljenom M. A. stavljeno je na teret da je učinio krivično djelo </span><span>ugrožavanje javnog saobraćaja iz čl. 339 st. 1 Krivičnog zakonika</span><span>. Zastupnik optužbe je u završnoj riječi naveo da u cjelosti ostaje pri podnijetom optužnom predlogu i predložio je sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span>Okrivljeni M. A. je u odbrani datoj na zapisniku o saslušanju osumnjičenog pred ODT-om u P. od 13.03.2014. godine u bitnom naveo, da je dana 13.04.2013. godine u popodnevnim časovima, doživio saobraćajnu nezgodu na raskrsnici ulice 27 marta i ulice IV jula u Podgorici, pojašnjavajući da se kretao vozilom marke "Passat" registarskih oznaka PG DG ..., ulicom 27 marta iz pravca stovarišta "Đurović" prema Tuškom putu, srednjom saobraćajnom trakom, desne kolovozne trake navedene ulice i da je dolaskom na označenu raskrsnicu nastavio kretanje pravo kroz raskrsnicu jer mu je na semaforu bilo upaljeno zeleno svijetlo, ističući da je u jednom trenutku vidio da sa njegove lijeve strane u raskrsnicu ulazi drugo vozilo, nakon čega je pokušao da izbjegne kontakt sa tim vozilom skretanjem ulijevo, ali da u tome nije uspio, nakon čega je došlo do kontakta prednjeg dijela njegovog vozila sa zadnjim desnim bočnim dijelom tog vozila. Ponovio je, da je na semaforu bilo upaljeno zeleno svijetlo za njegov smjer kretanja odnosno, da je u raskrsnicu ušao dok je na semaforu bilo "puno" zeleno svijetlo i da se nije zaustavljao ispred raskrsnice jer je imao slobodan prolaz, da su se u vozilu koje se kretalo iza njegovog, nalazili njegovi prijatelji M. M. i B. B., da je predmetne prilike padala kiša zbog čega je kolovoz bio klizav i da je nakon nezgode pozvao Hitnu pomoć jer je u drugom vozilu zapazio dvoje djece.       </span>
</p>
<p>&nbsp;</p>
<p>
<span>U odbrani datoj na glavnom pretresu od 10.06.2015. godine, okrivljeni je u bitnom ponovio odbranu koju je dao pred ODT-om u P., s tim što je posebno ponovio, da je za njegov smjer kretanja bilo upaljeno zeleno svijetlo na semaforu u trenutku kada je ušao u predmetnu raskrsnicu, koju činjenicu je odmah na licu mjestu saopštio policiji, da on nije prouzrokovao predmetnu saobraćajnu nezgodu, što mogu potvrditi i njegovi prijatelji koji su upravljali vozilima iza njega, dok je u završnoj riječi naveo da nema ništa da doda svojoj odbrani.</span>
</p>
<p>&nbsp;</p>
<p>
<span>Sud je u dokaznom postupku saslušao</span><span> svjedoka oštećenu V. J. i svjedoka M. P., pročitao </span><span class="span1">zapisnik o uviđaju Uprave policije PJ Podgorica br. 508/13 od 24.04.2013. godine</span><span class="span1"> i izvršio uvid</span><span class="span1"> u skicu lica mjesta</span><span class="span1"> saobraćajne nezgode, pročitao </span><span class="span1">medicinsk</span><span class="span1">u</span><span class="span1"> dokumentacij</span><span class="span1">u</span><span class="span1"> na ime oštećene-uvjerenje Zavoda za HMP br. 3097 od 05.07.2013. godine i uvjerenje KC Crne Gore Urgentnog centra br. 0301-8947/1 od 03.07.2013. godine</span><span class="span1">, na saglasan predlog stranaka pročitao nalaz i mišljenje </span><span>vještaka medicinske struke dr Krsta Nikolića od 06.09.2013 godine, </span><span class="span1">nalaz i mišljenje</span><span> vještaka saobraćajne struke Đorđija Vučeljića od 03.10.2013. godine i saslušao vještaka saobraćajne struke Đorđija Vučeljića na glavnom pretresu. </span><span class="span1"> </span><span> </span>
</p>
<p>&nbsp;</p>
<p>
<span>Sud je procesnim rješenjem odlučio, da se u dokaznom postupku ne pribavlja i izvodi kao dokaz izvod iz kaznene evidencije na ime okrivljenog, </span><span>imajući u vidu da je okrivljeni rođen u inostranstvu tj. u R. N. i da bi pribavljanje navedenog izvoda vodilo odugovlačenju postupka. </span>
</p>
<p>&nbsp;</p>
<p>
<span>Svjedok oštećena V. J. je u iskazu datom na zapisniku o saslušanju svjedoka pred ODT-om u P. od 23.08.2013. godine u bitnom navela, da se dana 13.04.2013. godine, sastala sa svojom rođakom M. P., nakon čega su se M. vozilom uputili prema naselju Z., pojašnjavajući da je M. upravljala vozilom dok je ona sjedjela na zadnjem sjedištu sa svoje dvoje maloljetne djece, da su se kretali magistralom iz pravca TC "Gintaš" prema Petrovcu i da se dolaskom na raskrsnicu kod privrednog društva "Panonka" nijesu zaustavljali na semafor, već da je M. vozilom ušla u tu raskrsnicu, ističući da je prije nego što je M. ušla u navedenu raskrsnicu, sa 2-3 m ispred same </span><span>raskrsnice vidjela, da je na semaforu bilo upaljeno zeleno svijetlo za njihov smjer kretanja. Dalje je navela, da je u jednom trenutku osjetila udar u njihovo vozilo, usljed kojeg je zadobila povredu u predjelu glave, nakon čega je odmah prevezena u Hitnu pomoć gdje su joj konstatovane povrede glave, ističući da se M. predmetne prilike kretala normalnom brzinom i da je istog dana ponovo pregledana u bolnici o čemu posjeduje medicinsku dokumentaciju.    </span>
</p>
<p>&nbsp;</p>
<p>
<span>U iskazu datom na glavnom pretresu od 10.09.2015. godine, svjedok oštećena V. J. je djelimično ponovila iskaz koji je dala pred ODT-om u P., s tim što je na glavnom pretresu drugačije navela da je, kada su vozilom stigli do predmetne raskrsnice, M. najprije zaustavila vozilo ispred semafora tj. prije ulaska u tu raskrsnicu, da se zatim na semaforu upalilo zeleno treptuće svijetlo, nakon čega je Marija startovala vozilo tj. krenula sa vozilom i ušla u raskrsnicu, ističući da je tada u jednom trenutku došlo do kontakta sa drugim vozilom. Pojasnila je, da se tom prilikom u vozilu nalazila na zadnjem sjedištu iza mjesta suvozača, da je na semaforu zapazila zeleno treptuće svijetlo dok su bili zaustavljeni ispred navedene raskrsnice, ali da nije sigurna da li je to ugledala na semaforu koji se nalazi na stubu sa desne strane ili na semaforu koji se nalazi iznad kolovoza, ističući da je potpuno sigurna u to što je navela, a posebno da je na semaforu bilo svijetlo koje je navela. Objašnjavajući razlike u kazivanju u svojim iskazima datim pred ODT-om i na glavnom pretresu ista je navela, da se ne može izjasniti kako je na zapisniku pred ODT-om konstatovano da su bez zaustavljanja ušli u pomenutu raskrsnicu, da je tada događaj predstavila isto kao i na glavnom pretresu, da ostaje pri tome da je M. tom prilikom upravljala smanjenom brzinom zbog kiše, da je ista u jednom trenutku zaustavila vozilo ispred semafora tj. raskrsnice i da je ista kada se upalilo zeleno treptuće svijetlo startovala sa vozilom i ušla u raskrsnicu. Nadalje, objašnjavajući razlike u kazivanju ista je navela, da se sjetila da je svijetlo na semaforu, primijetila na semaforu koji se nalazi iznad kolovoza i da u navedenom dijelu ostaje pri svom iskazu koji je dala na glavnom pretresu, da je vidjela semafor koji se nalazio iznad vozila, iako se nalazila na zadnjem sjedištu istog jer je zbog svoje djece pažnju usmjerila prema tom semaforu, da zna kako funkcionišu semafori jer ima položen vozački ispit, da je M. zaustavila vozilo ispred raskrsnice i semafora jer je na istom bilo upaljeno crveno svijetlo, da je M. krenula u raskrsnicu nakon što se na semaforu upalilo zeleno svijetlo, pojašnjavajući da nije vidjela crveno svijetlo na semaforu, ali da je logično da je M. iz tog razloga zaustavila vozilo i da je sigurna da je M. zaustavila svoje vozilo prije ulaska u raskrsnicu. Dodala je, da je nakon nezgode najprije pregledana u Hitnoj pomoći, a zatim u Urgentnom centru i da je omaškom u medicinskoj dokumentaciji kao njeno ime navedeno D., umjesto V., ističući da je u predmetnoj nezgodi zadobila povredu u desnom sljepoočnom predjelu. </span>
</p>
<p>&nbsp;</p>
<p>
<span>Svjedok M. P. je u iskazu datom na zapisniku o saslušanju svjedoka pred ODT-om u P. od 19.08.2013. godine u bitnom navela, da je u aprilu 2013. godine učestvovala u saobraćajnoj nezgodi koja se dogodila na raskrsnici koja se nalazi kod prodavnice "Panonka" na Zabjelu, pojašnjavajući da je upravljala vozilom marke "Toyota Auris" registarskih oznaka PG GC..., da se kretala brzinom od oko 30-40 km/h, magistralnim putem iz pravca grada prema naselju Zeta i da se tom prilikom u njenom vozilu na zadnjem sjedištu nalazila V. J. sa dvoje maloljetne djece. Dalje je navela, da se dolaskom na navedenu raskrsnicu, kretala srednjom saobraćajnom trakom, desne kolovozne trake posmatrano iz pravca Podgorice, koja saobraćajna traka je namijenjena za kretanje vozila pravo kroz raskrsnicu, ističući da se ispred nje nalazilo nekoliko vozila koja su se normalno kretala kroz raskrsnicu jer je na semaforu tada bilo upaljeno zeleno svijetlo za njihov smjer kretanja, da je, kada je prišla toj raskrsnici zeleno svijetlo na semaforu počelo da treperi, ali da je ona nastavila kretanje tj. ušla vozilom u raskrsnicu, pojašnjavajući da s obzirom da je raskrsnica regulisana svjetlosnim znacima, a kako je </span><span>njoj bio otvoren prolaz kroz raskrsnicu, nije gledala ni lijevo ni desno, već je nastavila kretanje pravo prema kružnom toku tj. prema naselju Zeta. Dalje je navela, da je u jednom trenutku dok se vozilom nalazila u raskrsnici, osjetila udar u zadnji desni bočni dio njenog vozila, da je, kada je izašla iz vozila vidjela, da je isto zaustavljeno u blizini semafora sa strane raskrsnice prema Zeti, okrenuto u pravcu grada tj. suprotno od smjera iz kojeg je ona dolazila i da se udar desio u zadnji desni točak njenog vozila. Takođe je navela, da je drugi učesnik nezgode koji se vozilom kretao iz pravca naselja Zabjelo prema Tuškom putu, prošao kroz crveno svijetlo i udario je vozilom, pojašnjavajući da se kontakt između njenog vozila i tog vozila desio na drugoj polovini raskrsnice u odnosu na njen smjer kretanja i da je kasnije saznala da je Veliborka zadobila povrede u predjelu glave. Dodala je, da je predmetne prilike bila posebno oprezna zato što je tog dana padala kiša i zato što su se u njenom vozilu nalazila djeca.      </span>
</p>
<p>&nbsp;</p>
<p>
<span>U iskazu datom na glavnom pretresu od 10.06.2015. godine, svjedok M. P. je u bitnom ponovila iskaz koji je dala pred ODT-om u Podgorici s tim što je dodala, da je predmetnog dana padala kiša, da se kretala relativno malom brzinom, da je bila posebno oprezna zbog djece koja su se nalazila u njenom vozilu, da je, kada je prilazila predmetnoj raskrsnici primijetila, da je na semaforu bilo upaljeno zeleno treptuće svijetlo i da je upravo na to svijetlo ušla u predmetnu raskrsnicu. Takođe je navela, je da je do kontakta došlo prilikom izlaska njenog vozila iz predmetne raskrsnice, pojašnjavajući da je vozilo kojim je upravljao okrivljeni najprije naišlo sa njene desne strane nakon čega je to vozilo udarilo u zadnju desnu bočnu stranu njenog vozila, posebno navodeći "da za bilo šta u životu ne može reći da je stoprocentno sigurna" ali da sa priličnom sigurnošću tvrdi da je u predmetnu raskrsnicu ušla vozilom na zeleno treptuće svijetlo. </span>
</p>
<p>&nbsp;</p>
<p>
<span>Iz </span><span class="span1">zapisnik</span><span class="span1">a</span><span class="span1"> o uviđaju Uprave policije PJ Podgorica br.</span><span class="span1"> </span><span class="span1">508/13 od 24.04.2013. godine</span><span class="span1"> proizilazi, da je dana 13.04.2013. godine, oko 18.45h, u P. na raskrsnici ulica 4 jula i 27 marta došlo do međusobnog kontakta vozila u pokretu i to: pmv marke "Volkswagen Passat" registarskih oznaka PG DG ..., kojim je upravljao M. A. i koje se kretalo ul. 27 marta iz pravca ul. Radosava Burića prema Bulevaru 40 i pmv marke "Toyota" registarskih oznaka PG GC ...., kojim je upravljala M. P. i koje se kretalo ul. 4 jula iz pravca ul. Bracana Bracanovića prema ul. Vojislavljevića, kao i V. J. koja je bila saputnik u pmv marke "Toyota", da je lice mjesta raskrsnica ulica 27 marta i 4 jula, da je kolovoz asfaltni, ravan, u vrijeme nezgode mokar, da su uslovi vožnje dnevni, da je raskrsnica pregledna i regulisana svjetlosno-signalnim uređajima- semaforima, da je kolovoz ul. 27 marta do raskrsnice gledano iz pravca ul. Radosava Burića u pravcu Bulevara 40, uzdužnom punom linijom podijeljen na dvije kolovozne trake od kojih se desna do raskrsnice dijeli na tri, a lijeva na dvije saobraćajne trake, dok je poslije raskrsnice kolovoz oivičen zemljanom površinom fizički podijeljen na dvije kolovozne trake od kojih je desna podijeljena na dvije, a lijeva na tri saobraćajne trake. Nadalje proizilazi, da je kolovoz ul. 4 jula uzdužnom punom linijom podijeljen na dvije kolovozne trake od kojih je desna do raskrsnice gledano iz pravca ul. Bracana Bracanovića u pravcu ul. Vojislavljevića podijeljena na tri, a lijeva na dvije saobraćajne trake, dok je poslije raskrsnice desna kolovozna traka podijeljena na dvije a lijeva na tri saobraćajne trake i da je raskrsnica regulisana svjetlosno signalnim uređajima čiji je rad standardizovan tako da u vrijeme saobraćajne nezgode obojici vozača nije moglo biti upaljeno zeleno svijetlo na semaforu. Takođe proizilazi, da je vozilo "Passat" zatečeno u raskrsnici u nivou desne saobraćajne trake, desne kolovozne trake ul. 27 marta u iskošenom položaju udesno, prednjim dijelom okrenuto u pravcu Bulevara 40, a gledano od pravca ul. Radosava Burića, da je vozilo "Toyota", zatečeno u lijevoj saobraćajnoj traci, lijeve kolovozne trake ul. 4 jula u iskošenom položaju ulijevo, prednjim dijelom okrenuto u pravcu ul. Bracana Bracanovića, a gledano od pravca ul.Vojislavljevića. Dalje proizilazi, da je na pmv marke "Volkswagen Passat" </span><span class="span1">konstatovano oštećenje prednjeg branika, prednjeg veznog lima, poklopca motora, maske, dva "air bag"-a i da su moguća i druga oštećenja, dok je na pmv marke "Toyota"  oštećen zadnji desni blatobran, zadnja desna vrata, zadnji branik i zadnji desni točak,</span><span> </span><span>dok su z</span><span>atečene pozicije vozila, smjerovi kretanja i materijalni tragovi na licu mjesta, opisani u predmetnom zapisniku, bliže prikazani skicom lica mjesta.</span>
</p>
<p>&nbsp;</p>
<p>
<span class="span1">Iz nalaza i mišljenja </span><span>vještaka saobraćajne struke Đorđija Vučeljića od 03.10.2013. godine proizilazi, da je na osnovu evidentiranih oštećenja i zatečene pozicije vozila, brzina vozila marke "Volkswagen Passat" registarskih oznaka PG DG ... neposredno prije kontakta imala vrijednost oko 28,00 km/h, da je na osnovu evidentiranih oštećenja i zatečene pozicije brzina vozila marke </span><span class="span1">"Toyota" registarskih oznaka PG GC ... neposredno prije kontakta imala vrijednost oko 44,00 km/h, da se vozilo marke "Toyota" kretalo ul. 4 jula iz pravca ul. Bracana Bracanovića u pravcu ul. Vojislavljevića, dok se vozilo marke </span><span>"Volkswagen Passat" kretalo ul. 27 marta iz pravca ul. Radosava Burića u pravcu Bulevara 40, da na osnovu navedenih smjerova kretanja, evidentiranih oštećenja i zatečenih pozicija oba vozila nakon kontakta vještak nalazi, da je mjesto kontakta vozila bilo: gledano po uzdužnoj osi ul.4 jula-na oko 25,00 m poslije zaustavne linije za smjer kretanja vozila marke </span><span class="span1">"Toyota", a gledano po poprečnoj osi ul. 4 jula-u raskrsnici u nivou srednje saobraćajne trake desne kolovozne trake na oko 14 m lijevo od zaustavne linije u ul. 27 marta za smjer kretanja vozila marke </span><span>"Volkswagen Passat", da je do kontakta došlo naletom (udarom) prednjeg čeonog dijela vozila marke "Passat" na zadnji desni bočni dio vozila marke </span><span class="span1">"Toyota", da je vozilo marke "Toyota" nastavilo kretanje nepravilnom putanjom i poslije horizontalne rotacije za oko 180° se zaustavilo okrenuto suprotno prvobitnom smjeru kretanja u zatečenoj poziciji, dok se vozilo marke </span><span>"Passat" takođe horizontalno rotiralo u pravcu naselja Zeta, prednjim krajem za oko 4,00 m gdje se i zaustavilo, da je zaustavni put vozila marke "</span><span class="span1">Toyota" pr</span><span>i posjedovanoj brzini po mokrom kolovozu iznosio 23,68 m, dok bi vrijeme zaustavljanja trajalo oko 2,88 s, da kako na kolovozu prije mjesta kontakta nijesu evidentirani tragovi kočenja vozila marke </span><span class="span1">"Toyota", to znači da vozač tog vozila prije kontakta, nije aktivirao radnu kočnicu već je u kontaktnu poziciju došao posjedovanom brzinom, da bi zaustavni put vozila marke "</span><span>Passat" pri posjedovanoj brzini po mokrom kolovozu iznosio oko 12,63 m, dok bi vrijeme zaustavljanja trajalo oko 2,21 s i da su prema tome oba vozača imala prostorno-vremenskih uslova da kočenjem zaustave vozila prije mjesta kontakta, računajući od zaustavnih linija prije ulaska u raskrsnicu za smjerove kretanja svakog vozila posebno. Takođe proizilazi, da ako se izjave svjedoka M. P. i V. J. prihvate kao objektivno moguće sa saobraćajno-tehničkog, a ne sa pravnog stanovišta, onda je saobraćajna situacija na predmetnoj raskrsnici bila sledeća: da je, za smjer kretanja vozila marke </span><span class="span1">"Toyota" </span><span>ulicom 4 jula iz pravca ul. Bracana Bracanovića u pravcu ul. Vojislavljevića, ako je na semaforu bilo zeleno svijetlo na kraju faze koje je treptalo, a trepti 3 x 1 s, te ako je vozač vidio makar jedan treptaj (izjavljuje da jeste), ulaz u raskrsnicu bio dozvoljen jer su preostale još 2 s zelenog svijetla, iza kojeg se pali žuto svijetlo u trajanju od 2-3 s, nakon čega se ciklus završava, ali da i pored toga vozilo marke </span><span class="span1">"Toyota" </span><span>koje bi ušlo u raskrsnicu na početak žutog poslije zelenog, mora da nastavi kretanje da bi se raskrsnica "ispraznila", zato što žuto svijetlo traje 2-3 s; da znači da za vrijeme od 2 + 2(3) = 4 (5) sa posjedovanom brzinom vozilo marke </span><span class="span1">"Toyota"  pređe rastojanje od oko 48,8-61m; </span><span>da zbog treptućeg zelenog u trajanju od 3 s + žutog u trajanju od 2-3 s, što iznosi 5-6 s nije moglo biti upaljeno žuto sa crvenim koje prethodi zelenom iz smjera kretanja vozila marke </span><span class="span1">"</span><span>Passat" jer se smjer kretanja tog vozila ukršta sa smjerom kretanja vozila marke </span><span class="span1">"Toyota" </span><span>pod pravim uglom, a prethodni ciklus za vozilo “Toyota” nije završen; da kako je do kontakta došlo naletom vozila marke “Passat” na zadnji desni bočni dio vozila marke “Toyota” na rastojanju od oko 25,00 m poslije zaustavne linije (pored koje stoji stub semafora) za smjer kretanja vozila marke “Toyota” vještak nalazi da faza slobodnog prolaza za vozilo marke “Toyota” nije bila završena, pa </span><span>je u tom slučaju vozilo marke “Passat” prošlo na crveno; te da bi ukoliko bi bilo suprotno : da je za smjer kretanja vozila marke “Passat” bilo zeleno i da je to vozilo kroz zeleno prešlo 14 m do mjesta kontakta, računajući od zaustavne linije iz smjera kretanja tog vozila, tada bi saobraćajna situcija bila sledeća: da u momentu kada se upali zeleno poslije žutog sa crvenim za smjer kretanja vozila marke “Passat” (na žuto sa crvenim vozilo ne smije da uđe u raskrsnicu), što znači da je ciklus za bočni smjer potpuno završen i da počinje novi ciklus za oba vozila: za vozilo marke “Passat” sa fazom zelenog, a za vozilo marke “Toyota” sa fazom crvenog; da je od zaustavne linije do mjesta kontakta vozilo marke “Passat” prešlo rastojanje od 14 m sa ubrzanjem od 2 m/s2 za vrijeme od oko 3,74 s, da je za to vrijeme vozilo marke “Toyota” bilo udaljeno od mjesta kontakta za oko 20,65 m, što znači da je vozilo marke “Toyota” bilo prije raskrsnice i da je za njega moralo biti upaljeno crveno svijetlo. Nadalje proizilazi, da bi i u takvim uslovima sa rastojanja od oko 20,65 m prije raskrsnice (prije zaustavne linije), sa dužinom zaustavnog puta od oko 23,68 i vremenom zaustavljanja od oko 2,88 s, vozač vozila marke “Toyota” imao uslova da zaustavi vozilo prije mjesta kontakta, ali bi u raskrsnicu vozilo ušlo na crveno svijetlo, da se primjenom matematičkog modela sa polazištem-da je za smjer kretanja vozila marke “Toyota” bilo upaljeno zeleno treptuće svijetlo i to u momentu kada je to vozilo bilo na oko 2 x 12,2 = 24,40 m prije zaustavne linije (prvi od 3 treptaja nije uračunat), a zatim da je vozilo prešlo još 25,00 m do mjesta kontakta za vrijeme od oko 25/12,2 = 2,05 s, dobija rezultat da u takvim uslovima za vozilo marke “Passat” nije moglo biti upaljeno zeleno svijetlo i da se metodološki-dovodi u pitanje istinitost izjave vozača vozila marke “Toyota”, shodno čemu bi primijenjeni matematički model trebalo provjeriti kroz “Program rada semafora” i kroz “Dispoziciju signala za dan i čas nastanka nezgode” i to ukoliko se kao mjerodavno vrijeme nastanka nezgode prihvati vrijeme iz Zapisnika o uviđaju-13.04.2013. godine u 18.45 časova.</span><span class="span1"> Takođe proizilazi, da je na osnovu prethodne analize vještak mišljenja, da je opasna situacija pretvorena u saobraćajnu nezgodu nastala na način što je jedan od vozača ušao u raskrsnicu vozilom na crveno svijetlo na semaforu za svoj smjer kretanja; matematički-mogao je bilo koji, da je matematičkim modelom utvrđeno, da su oba vozača imala prostorno-vremenskih uslova da pri posjedovanim brzinama kočenjem zaustave vozila prije mjesta kontakta i da se istim modelom ne može sa sigurnošću isključiti mogućnost ulaska u raskrsnicu iz bočnih smjerova-na crveno oba vozila poslije završenog prethodnog ciklusa, shodno čemu bi taj model trebalo provjeriti preko „Programa rada semafora“ i „Dispozicije signala za dan i čas nastanka nezgode“ i to ukoliko se kao mjerodavno vrijeme nastanka nezgode prihvati vrijeme iz Zapisnika o uviđaju- 13.04.2013. godine (subota) u 18.45 časova.</span>
</p>
<p>&nbsp;</p>
<p>
<span>U izjašnjenju na glavnom pretresu od 10.09.2015. godine, vještak saobraćajne struke Đorđije Vučeljić je u bitnom naveo, da obzirom da se saobraćajnice kojima su se kretala vozila učesnici nezgode ukrštaju pod uglom od 90°, tehnološki nije moguće da se istovremeno iz oba smjera pali bilo koje svijetlo zeleno, crveno ili žuto, što znači da je jedan od vozača u raskrsnicu morao ući na crveno svijetlo. Pojasnio je da je u tački 3 mišljenja greškom "iza crtice do zareza", u drugom redu navedeno “na crveno oba vozila poslije završenog prethodnog ciklusa”, s tim što je pojasnio da prema programu rada semafora tek kada se završi jedan ciklus iz bilo kog smjera, onda počinje novi ciklus za onaj drugi smjer, što znači da istovremeno ne može biti upaljeno niti zeleno niti crveno svijetlo za oba smjera i da predmetna raskrsnica nema kamere, niti optičku mogućnost evidentiranja prolaska iz bilo kog smjera, ali da ima plan rada semafora, za čiju primjenu i dispoziciju signala na toj raskrsnici je neophodan uslov-tačno vrijeme nastanka nezgode i to praktično koliko traje promjena međufaze do 6 sekundi (tačnosti vremena nezgode). Dalje je naveo, da je na Zapisniku o uviđaju konstatovano vrijeme 18.45 časova, ali da je plan rada ako postoji odstupanje od 6 sekundi neprimjenjiv, da zato u konkretnom slučaju, isti nije ni tražen prilikom izrade nalaza i mišljenja, jer se u </span><span>konkretnom slučaju ne radi o tačno utvrđenom vremenu i da se na taj način, kao ni matematičkim modelom, ne može utvrditi koje vozilo je prošlo na crveno svijetlo. Dalje je naveo, da je samo optičkim ili drugim tehničkim sredstvima koja se montiraju na frekventnim raskrsnicama moguće utvrditi tačno vrijeme nastanka nezgode, da se u tom slučaju onda primjenjuje plan rada semafora sa dispozicijom signala, što u konkretnom nije slučaj i da se na taj način ne može utvrditi koje vozilo je u raskrsnicu ušlo na koje svijetlo. Takođe je naveo, da treptuće zeleno svijetlo ne može biti na početku faze, nego se ono javlja na kraju faze zelenog svijetla, kada zeleno trepti dva do tri puta, nakon čega se najprije javlja žuto, pa tek onda crveno svijetlo.  </span>
</p>
<p>&nbsp;</p>
<p>
<span></span><span class="span1"> </span><span class="span1">Sud je navedeni nalaz i mišljenje vještaka saobraćajne struke, kao i izjašnjenje istog cijenio kao jasne, određene i date u skladu sa pravilima nauke i struke shodno čemu je iste u cjelosti prihvatio.</span><span> </span>
</p>
<p>&nbsp;</p>
<p>
<span class="span1">Iz </span><span class="span1">uvjerenj</span><span class="span1">a</span><span class="span1"> Zavoda za HMP br. 3097 od 05.07.2013. godine</span><span class="span1"> proizilazi, da je oštećena V. J. (greškom navedeno Daliborka) pregledana dana 13.04.2013. godine u 18.45 časova od strane ljekara navedene ustanove, da je zavedena u protokol te ustanove pod brojem 3988 i da je ordinirajući ljekar nakon pregleda konstatovao povredu i postavio dijagnozu na latinskom jeziku, dok iz </span><span class="span1">uvjerenj</span><span class="span1">a</span><span class="span1"> KC Crne Gore Urgentnog centra br. 0301-8947/1 od 03.07.2013. godine</span><span class="span1"> proizilazi, da je V. J. u toj ustanovi pregledana istog dana u 21.25 časova, od strane ljekara navedene ustanove, da je zavedena u protokol te ustanove pod brojem 6443 i da je ordinirajući ljekar nakon pregleda konstatovao povredu i postavio dijagnozu na latinskom jeziku.  </span>
</p>
<p>&nbsp;</p>
<p>
<span>Iz nalaza i mišljenja vještaka sudske medicine dr Krsta Nikolića od 06.09.2013. godine proizilazi, da je vještak na osnovu detaljne analize činjenica konstatovanih u medicinskoj dokumentaciji dao sledeće mišljenje: da je oštećena V. J. u predmetnoj saobraćajnoj nezgodi zadobila povredu u vidu nagnječenja u desnom sljepoočnom predjelu, koja povreda predstavlja u vrijeme nanošenja laku tjelesnu povredu, koja je nastala usljed udara glavom o tupo-tvrde predmete u unutrašnjosti putničkog motornog vozila u kojem se imenovana nalazila.</span>
</p>
<p>&nbsp;</p>
<p>
<span class="span1">Sud je navedeni nalaz i mišljenje vještaka sudske medicine cijenio kao jasan, određen i dat u skladu sa pravilima nauke i struke, shodno čemu je isti u cjelosti prihvatio.</span>
</p>
<p>&nbsp;</p>
<p>
<span>Ocjenom navoda optužbe, odbrane okrivljenog i provedenih dokaza, kako pojedinačno tako i u medjusobnoj vezi, sud nalazi da nije dokazano da je okrivljeni M. A. učinio krivično djelo</span><span> ugrožavanje javnog saobraćaja iz čl. 339 st. 1 Krivičnog zakonika</span><span>,</span><span> </span><span>sa kojih razloga je istog,</span><span> </span><span>na osnovu odredbe čl.</span><span> </span><span>373 tač.</span><span> </span><span>2 Zakonika o krivičnom postupku oslobodio od optužbe.</span>
</p>
<p>&nbsp;</p>
<p>
<span>Naime, u</span><span> postupku je nesumnjivo utvrđeno</span><span> </span><span class="span1">da se dana 13.04.2013. godine, oko 18.45 h u Podgorici, na raskrsnici ulica 4 jula i 27 marta dogodila saobraćajna nezgoda u kojoj su učestvovali pmv marke "Volkswagen Passat" registarskih oznaka PG DG..., kojim je upravljao okrivljeni M. A. i koje se kretalo ul. 27 marta iz pravca ul. Radosava Burića prema Bulevaru 40 i pmv marke "Toyota" registarskih oznaka PG GC ..., kojim je upravljala svjedok M. P. i koje se kretalo ul. 4 jula iz pravca ul. Bracana Bracanovića prema ul. Vojislavljevića, a u kom vozilu se kao saputnik na zadnjem sjedištu nalazila oštećena V. J., da je raskrsnica pregledna i regulisana svjetlosno-signalnim uređajima</span><span>-semaforima koji su ispravno funkcionisali u trenutku nezgode</span><span class="span1">, da je navedeni kolovoz asfaltni, ravan, u vrijeme nezgode mokar i da su uslovi vožnje dnevni, </span><span>što je sud utvrdio iz sadržine zapisnika </span><span class="span1">o uviđaju Uprave policije PJ Podgorica br.</span><span class="span1"> </span><span class="span1">508/13 od 24.04.2013. </span><span class="span1">godine</span><span> i skice lica mjesta.</span><span> Takođe, iz uviđajne dokumentacije i </span><span class="span1">nalaza i mišljenja </span><span>vještaka saobraćajne struke Đorđija Vučeljića od 03.10.2013. godine</span><span> i njegovog izjašnjenja na glavnom pretresu </span><span>utvrđeno je, da je </span><span>brzina vozila marke "Passat" neposredno prije kontakta imala vrijednost od oko 7,85 m/s ili 28,00 km/h, dok je brzina vozila marke </span><span class="span1">"Toyota" neposredno prije kontakta imala vrijednost od oko 12,20 m/s ili 44,00 km/h, da se mjesto kontakta gledano po uzdužnoj osi ul.4 jula nalazi </span><span>na oko 25,00 m poslije zaustavne linije za smjer kretanja vozila marke </span><span class="span1">"Toyota", a gledano po poprečnoj osi iste ulice u raskrsnici u nivou srednje saobraćajne trake desne kolovozne trake na oko 14 m lijevo od zaustavne linije u ul.27 marta za smjer kretanja vozila marke </span><span>"Passat", da je do kontakta došlo naletom (udarom) prednjeg čeonog dijela vozila marke "Passat" na zadnji desni bočni dio vozila marke </span><span class="span1">"Toyota", </span><span>da bi zaustavni put vozila marke "</span><span class="span1">Toyota" </span><span>pri posjedovanoj brzini od oko 12,20 m/s po mokrom kolovozu iznosio 23,68 m, dok bi vrijeme zaustavljanja trajalo oko 2,88 s, da kako na kolovozu prije mjesta kontakta nijesu evidentirani tragovi kočenja vozila marke </span><span class="span1">"Toyota", znači da vozač tog vozila prije kontakta nije aktivirao radnu kočnicu već je u kontaktnu poziciju došao posjedovanom brzinom, da bi zaustavni put vozila marke "</span><span>Volkswagen Passat" pri posjedovanoj brzini od oko 7,85 m/s po mokrom kolovozu iznosio oko 12,63 m, dok bi vrijeme zaustavljanja trajalo oko 2,21 s i da su oba vozača imala prostorno-vremenskih uslova da kočenjem zaustave vozila prije mjesta kontakta. </span><span>Takodje, analizom uvidjajne dokumentacije, te nalaza i mišljenja vještaka saobraćajne struke, a posebno činjenica utvrdjenih iz tih dokaza nesumnjivo je utvrđeno, da je predmetna saobraćajna nezgoda nastala kao posledica propusta jednog od učesnika predmetne saobraćajne nezgode, koji se ogleda u tome što je, a imajući u vidu smjerove kretanja predmetnih vozila i ugla njihovog ukrštanja, jedan od učesnika nezgode u predmetnu raskrsnicu vozilom ušao u momentu dok mu je crvenim svijetlom na semaforu bio zabranjen ulaz vozilom u raskrsnicu. To posebno proizilazi, iz detaljne analize koju je po pitanju rada i rasporeda signala na semaforu, izvršio vještak saobraćajne struke, navodeći</span><span> </span><span class="span1">da je opasna situacija pretvorena u saobraćajnu nezgodu nastala na način što je jedan od vozača vozilom ušao na crveno svijetlo na semaforu za svoj smjer kretanja, da je matematički-mogao bilo koji,</span><span> da prema programu rada semafora tek kada se završi jedan ciklus iz bilo kog smjera, onda počinje novi ciklus za onaj drugi smjer, što znači da istovremeno ne može biti upaljeno niti zeleno niti crveno svijetlo za oba smjera, da je za primjenu plana rada semafora i dispoziciju signala na predmetnoj raskrsnici neophodan uslov tačno vrijeme nastanka nezgode i to praktično koliko traje promjena međufaze (tačnost do 6 sekundi), te da je navedeni model neprimjenjiv, obzirom da je u Zapisniku o uviđaju konstatovano vrijeme 18.45 časova tj. ne radi se o tačno utvrđenom vremenu, već isto jedino može biti utvrđeno samo optičkim ili drugim tehničkim sredstvima koja se montiraju na frekventnim raskrsnicima, što u konkretnom nije slučaj, shodno čemu se na taj način, kao ni matematičkim modelom ne može utvrditi koje vozilo je u raskrsnicu ušlo na crveno svijetlo.</span><span> Takođe je utvrđeno, da je oštećena </span><span>V. J.</span><span>, koja je bila saputnik u </span><span class="span1">pmv marke "Toyota", </span><span>u predmetnoj nezgodi zadobila laku tjelesnu povredu u vidu </span><span>nagnječenja u desnom sljepoočnom predjelu, </span><span>što je sud nesumnjivo utvrdio iz medicinske dokumentacije na ime oštećene i Nalaza i mišljenja vještaka medicinske struke </span><span>dr Krsta Nikolića od 06.09.2013. godine</span><span>, pri čemu za naprijed utvrđeno činjenično stanje nije bila od uticaja sadržina medicinske dokumentacije na ime oštećene u kojoj je njeno ime konstatovano kao D., a ne kao V., budući da je oštećena na glavnom pretresu pojasnila da je njeno ime u medicinskoj dokumentaciji omaškom pogrešno unijeto. Sud je pomenute dokaze u navedenom dijelu cijenio kao jasne i međusobno saglasne, shodno čemu je iste u cjelosti prihvatio.</span>
</p>
<p>&nbsp;</p>
<p>
<span>Optužnim predlogom ODT-a Podgorica, </span><span>okrivljenom je stavljeno na teret da je predmetnog dana upravljajući vozilom marke "Passat" u predmetnu raskrsnicu ušao </span><span>dok je za njegov pravac kretanja na semaforu bilo upaljeno crveno svijetlo na semaforu, a suprotno odredbi čl. </span><span>143 st. 1 tač. 1 Zakona o bezbjednosti saobraćaja na putevima</span><span>, te da je upravo on učesnik nezgode koji je ovakvim postupanjem prouzrokovao istu. Pri naprijed utvrdjenim činjenicama tj. nemogućnošću da se na osnovu raspoloživih podataka u uvidjajnoj dokumentaciji, kao ni primjenom matematičkog modela u kombinaciji sa planom rada i dispozicijom signala predmetnog semafora, pouzdano utvrdi odlučna činjenica, očigledno je da je ovakva optužba zasnovana prvenstveno na iskazu svjedoka P. M. drugog učesnika saobraćajne nezgode, te da očigledno optužba dokaznu snagu njenog iskaza potkrepljuje isključivo iskazom svjedoka oštećene J. V.</span>
</p>
<p>&nbsp;</p>
<p>
<span>Nasuprot navodima optužbe, okrivljeni je tokom čitavog postupka negirao izvršenje krivičnog djela decidno navodeći, da je on upravljajući vozilom u predmetnu raskrsnicu ušao u momentu dok je na semaforu za njegov pravac kretanja bilo upaljeno zeleno svijetlo, da  predmetne prilike ispred navedene raskrsnice </span><span>nije zaustavljao svoje vozilo jer je za njegov smjer kretanja na semaforu bilo upaljeno zeleno svijetlo, tj. da je kada je svojim vozilom ušao u raskrsnicu vidio da sa njegove lijeve strane u istu ulazi drugo vozilo, nakon čega je skretanjem ulijevo pokušao da izbjegne kontakt sa tim vozilom, ali da u tome nije uspio već da je došlo do kontakta prednjeg dijela njegovog vozila sa zadnjim desnim bočnim dijelom tog vozila.</span>
</p>
<p>&nbsp;</p>
<p>
<span>Ovakvi navodi odbrane okrivljenog nijesu obesnaženi provedenim dokazima, već nasuprot tome analizom provedenih dokaza zapaža se, da su iskazi svjedoka oštećene V. J. koji po navodima optužbe potvrđuju, a samim tim i u određenoj mjeri daju dokaznu snagu iskazu svjedoka M. P., a na kojima se optužba isključivo bazira, najblaže rečeno nepouzdan, pristrasan i dat u cilju potvrde navoda svjedoka P. M.. </span><span>Naime, analizom iskaza svjedoka oštećene datih kako pred ODT-om P. tako i na glavnom pretresu, može se jedino zaključiti da isti ne mogu predstavljati pouzdan osnov za utvrđenje činjeničnog stanja, u odnosu na odlučnu činjenicu koje svijetlo je na semaforu bilo upaljeno u trenutku kada je vozilo "Toyota" u kojem se ona nalazila, a kojim je upravljala svjedok M. P., ušlo u raskrsnicu, obzirom da je istinitost njenih iskaza oz</span><span>biljno dovedena u sumnju, prvenstveno činjenicom što je ista u različitim fazama postupka, različito opisivala predmetni događaj i to posebno u ključnim segmentima, protivrječno i kontradiktorno iznoseći </span><span>odlučne činjenice,</span><span> a pružajući sudu za te razlike paušalna, neargumentovana i neuvjerljiva objašnjena, u smislu</span><span> da je pred ODT-om navodno identično opisala događaj kao i na glavnom pretresu, odnosno </span><span>da je</span><span> pred </span><span>ODT</span><span>-om</span><span> nje</span><span>n</span><span> iskaz pogrešno</span><span> unijet</span><span> u zapisnik</span><span>, a što je za sud neprihvatljivo imajući u vidu metodologiju rada ODT-a u P. u dijelu unošenja iskaza u zapisnik,</span><span> a iz čega proizilazi da oštećen</span><span>a</span><span> očigledno nije vjerno opisa</span><span>la</span><span> predmetni događaj</span><span>. </span><span>Ovo se prvenstveno odnosi</span><span>, kako je to već naprijed navedeno, na činjenice koje se odnose na pitanje koje svijetlo je na semaforu bilo upaljeno u trenutku kada je vozilo u kojem se ona nalazila ušlo u raskrsnici, pri čemu se navedeno ogleda u tome što je oštećena pred ODT-om navela, da je sa udaljenosti od oko 2-3 m ispred predmetne raskrsnice vidjela da je na semaforu bilo upaljeno zeleno svijetlo za njihov smjer kretanja (ne navodeći pri tom da se radilo o zelenom treptućem svijetlu), zbog čega je M. P. koja je upravljala vozilom bez zaustavljala ušla raskrsnicu, dok je na glavnom pretresu, nakon što je objektivno imala priliku da se upozna sa iskazom svjedoka M. P., budući da se radi o rođakama koje žive u istom naselju, paušalno i bez valjanog objašnjenja promijenila iskaz pokušavajući nevješto da pojača dokaznu snagu svog iskaza i iskaza svjedoka M. P., navodeći da </span><span>je M. P. zaustavila svoje vozilo na predmetnoj raskrsnici jer misli da je na semaforu bilo upaljeno crveno svijetlo za njihov smjer kretanja, da se zatim na semaforu upalilo zeleno treptuće svijetlo, nakon čega je M. P. vozilom ušla u raskrnicu, najprije ističući da nije sigurna na kojem semaforu je za njihov pravac </span><span>kretanja zapazila zeleno treptuće svijetlo, nakon čega je na pitanje suda, paušalno objašnjavajući razlike u kazivanju i pokušavajući da pojača kredibilitet svog iskaza decidno istakla, da je to svijetlo zapazila na semaforu koji se nalazi iznad kolovoza, a što je objektivno nemoguće, imajući u vidu poziciju u kojoj se nalazila u vozilu tj. na zadnjoj klupi gdje joj je objektivno vidik onemogućen krovom vozila, obzirom na udaljenost od semafora (2-3 m) sa koje ista navodi, da je navodno uočila zeleno svijetlo. Na pristrasnost i nepouzdanost iskaza svjedoka oštećene upućuju ne samo razlike u njenim iskazima, već i činjenica da u svom iskazu datom pred ODT-om koji je dala prije nego što je imala bilo kakvu šansu da bude upoznata sa iskazom svjedoka M. P., a koja je drugi učesnik predmetne nezgode, nije navodila bilo kakvo treptuće zeleno svijetlo, koje tokom čitavog postupka ističe svjedok M. P., iz čega se logično izvlači zaključak da je njen iskaz dat na glavnom pretresu produkt konsultacija i dogovora sa svjedokom M. P., a u cilju potvrde njenog iskaza i eventualnog izbjegavanja bilo kakve odgovornosti za predmetnu nezgodu. Konačno, </span><span>analizom iskaza oštećene može se jedino zaključiti, da ista na dva različita načina opisuje i tok predmetnog događaja, pa je iz istog</span><span> nemoguće pouzdano utvrditi </span><span>koje svijetlo je u trenutku ulaska na predmetnu raskrsnicu bilo upaljeno za njihov smjer kretanja, da li zeleno, crveno ili pak zeleno treptuće, kao i da li se M. P zaustavila prije predmetne raskrsnice ili ne, dok na nepouzdanost i paušalnost iskaza oštećene konačno upućuje i njena decidna tvrdnja </span><span>da zna kako funkcionišu semafori jer ima položen vozački ispit, budući da svaki laik a posebno učesnik u saobraćaju koji ima položen vozački ispit, mora znati da se zeleno treptuće svijetlo na semaforu objektivno ne može upaliti odmah nakon crvenog svijetla, već da se isto pali prilikom gašenja "punog" zelenog, što je detaljno u svom izjašnjenju pojasnio vještak saobraćajne struke Đorđije Vučeljić, samoinicijativno se osvrćući na nelogičnost navoda svjedoka oštećene. U tom pravcu vještak je posebno pojasnio, da treptuće zeleno svijetlo ne može biti na početku faze, nego se ono javlja na kraju faze zelenog svijetla, kada zeleno trepti dva do tri puta, nakon čega se najprije javlja žuto, pa tek onda crveno svijetlo, shodno čemu je sud iskaze svjedoka oštećene mogao cijeniti isključivo kao protivrječne, pristrasne i nepouzdane.</span>
</p>
<p>&nbsp;</p>
<p>
<span>Imajući u vidu sve naprijed navedeno, a posebno drastična odstupanja u iskazima svjedoka oštećene koja nijesu pojašnjena i nakon upozorenja iste na razlike u kazivanju jasno je, da ovakvi iskazi, apsolutno ne mogu predstavljati pouzdan osnov za utvrdjenje bilo kakve odlučne činjenice, niti pak mogu predstavljati potvrdu iskaza svjedoka P. M., jer se između ostalog, a kako je to već navedeno, radi o pristrasnom svjedoku koja svakako ima interes da dogadjaj predstavi na način i u korist svjedoka P. M., a na štetu okrivljenog A. M. Samim tim, a imajući u vidu da je sud objektivno bio onemogućen da pouzdano na osnovu uvidjajne dokumentacije, plana rada i dispozicije signala semafora i analizom takvih podataka od strane vještaka, utvrdi odlučnu činjenicu, sud nalazi da iskaz svjedoka P. M. sam za sebe apsolutno nije dovoljan dokaz da je upravo okrivljeni postupio na način kako mu je optužnim predlogom stavljeno na teret, jer je ovakav iskaz svjedoka, koja svakako i te kako ima interesa da dogadjaj predstavi u svoju korist i izbjegne eventualnu odgovornost za predmetnu nezgodu,</span><span> ostao bez ikakvog utemeljanja i dokazne snage, budući da isti nije potkrijepljen ni jednim drugim dokazom provedenim u postupku</span><span>, pa svakako ne može predstavljati pouzdan osnov za izvodjenje nesumnjivog zaključka o krivici okrivljenog.</span>
</p>
<p>&nbsp;</p>
<p>
<span>Sud je posebno cijenio i navode odbrane okrivljenog da se predmetnom prilikom iza njegovog vozila, kretalo vozilo u kojem su se nalazili njegovi prijatelji, izvjesni M. M. i B. B., te da bi oni mogli potvrditi navode njegove odbrane pri čemu je našao, da saslušanje navedenih lica kao svjedoka ne bi doprinijelo pouzdanom utvrdjenju činjeničnog stanja, prvenstveno jer se radi o prijateljima okrivljenog šta on sam navodi, </span><span>što ukazuje da bi isti pristrasno predstavili predmetnu saobraćajnu situaciju, a izmedju ostalog ne može se pouzdano utvrditi ni da li su navedena lica zaista bila u vozilu koje se kretalo iza vozila okrivljenog, a što posebno proizilazi iz činjenice da okrivljeni prilikom vršenja uvidjaja, navedenu činjenicu nije saopštio službenicima policije, niti su pak navedena lica konstatovana u zapisniku o uviđaju kao svjedoci, odnosno očevidci predmetnog dogadjaja. </span>
</p>
<p>&nbsp;</p>
<p>
<span>Konačno, i</span><span>majući u vidu sve naprijed navedeno, tj. kako u konkretnom slučaju provedenim dokazima sa sigurnošću nije mogla biti utvrđena odlučna činjenica da li je okrivljeni u predmetnu raskrsnicu svojim vozilom ušao na crveno svijetlo ili ne, a kod činjenice da okrivljeni u odbrani decidno negira izvršenje krivičnog djela koje mu je stavljeno na teret optužnim predlogom, to </span><span>je sud u sumnji o postojanju svih činjenica, koje čine obilježja krivičnog djela, shodno odredbi čl. 3 st. 3 Zakonika o krivičnom postupku, odlučio na način kako je to povoljnije za okrivljenog i istog shodno čl. 373 tač. 2 Zakonika o krivičnom postupku, oslobodio od optužbe. U prilog prednjeg zaključka suda je i pretpostavka nevinosti, propisana čl. 6 st. 2 EKLJP, koja propisuje da i ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice, mora se primijeniti rezonovanje po pravilu "in dubio pro reo", tj. tada će se smatrati da pretpostavka nevinosti nije oborena. </span>
</p>
<p>&nbsp;</p>
<p>
<span>Kako je okrivljeni oslobođen od optužbe, to troškovi krivičnog postupka padaju na teret budžetskih sredstava suda, shodno čl. 230 st. 1 Zakonika o krivičnom postupku.</span>
</p>
<p>&nbsp;</p>
<p>
<span>Sa iznijetih razloga, a shodno čl. 373 tač. 2 Zakonika o krivičnom postupku, odlučeno je kao u izreci presude. </span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 15.09.2015. godine</span>
</p>
<p style="text-align:center;">
<span>                                                                                                                    S U D I J A</span>
</p>
<p style="text-align:right">
<span>Nenad Vujanović s.r. </span>
</p>
<p>&nbsp;</p>
<p>
<span>PRAVNA POUKA:</span>
</p>
<p>&nbsp;</p>
<p>
<span>Protiv ove presude može se izjaviti žalba</span>
</p>
<p>
<span> u roku od 8 dana od dana prijema iste, </span>
</p>
<p>
<span>Višem sudu u Podgorici, a preko ovog suda.</span>
</p>
<p>&nbsp;</p>
<p>
<span>ZTO: Nataša Paunović </span>
</p>
<p>
<span></span>
</p>
<p>&nbsp;</p>
<p>
<span> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
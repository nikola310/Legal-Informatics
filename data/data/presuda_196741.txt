<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span><span class="span2"> </span>
</p>
<p style="text-align:right">
<span class="span2">K.br.145/15</span>
</p>
<p style="text-align:center;">
<span class="span2">U   IME CRNE GORE </span>
</p>
<p>&nbsp;</p>
<p>
<span class="span2">OSNOVNI SUD U CETINJU, prvostepeni, krivični, sudija Jelena Perović Kovačević, uz učešće Milene Banović, kao zapisničara, u krivičnom predmetu protiv okrivljenog K.  Z. iz N., zbog krivičnog djela nasilničko ponašanje iz čl. 399 Krivičnog zakonika, odlučujući o optužnom predlogu Osnovnog državnog tužilaštva u Cetinju Kt br.12/13 od 28.03.2013. godine, koji je na glavnom pretresu zastupao Milanović Duško, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 01.06.2016. godine, u prisustvu zastupnika optužbe, okrivljenog i njegovog branioca S. B., adv. iz C.,  donio je i odmah javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">K. Z., JMBG ..., od oca M. i majke M., rođene V., rođen .... godine, u N., gdje i prebiva, državljanin C. G., preduzetnik, oženjen, otac četvoro maloljetne djece, pismen, sa završenom Srednjom školom, dobrog imovnog stanja, osuđivan, presudom Osnovnog suda u Nikšiću K. br. 53/99 od 11.12.2000. godine, zbog krivičnog djela teška krađa iz čl. 145. stav 1. tačka 1. KZ RCG, na kaznu zatvora u trajanju od 4 mjeseca, presudom Osnovnog suda u Nikšiću K. br. 69/99 od 03.11.2001. godine, zbog krivičnog djela krađa iz čl. 144. stav 1. KZ RCG, na kaznu zatvora u trajanju od 3 mjeseca, uslovno na 1 godinu, presudom osnovnog suda u Danilovgradu K. br. 37/01 od 29.06.2001. godine, zbog krivičnog djela falsifikovanje isprave iz čl. 207. stav 3. u vezi stava 1. KZ RCG, na kaznu zatvora u trajanju od 60 dana, presudom Osnovnog suda u Nikšiću K. br. 348/03, zbog krivičnog djela nasilničko ponašanje iz čl. 195. stav 2. u vezi stava 1. KZ RCG na kaznu zatvora u trajanju od 6 mjeseci, presudom Osnovnog suda u Nikšiću K. br. 583/08 od 13.02.2009. godine zbog krivičnog djela ugrožavanje javnog saobraćaja iz čl. 339. stav 3 u vezi stava 1. Krivičnog zakonika, na novčanu kaznu i presudom Osnovnog suda u Baru K.br. 455/07 od 01.04.2010. godine, zbog krivičnog djela falsifikovanje isprave iz člana 412. stav 2. u vezi stava 1. u vezi člana 49. Krivičnog zakonika, na kaznu zatvora u trajanju od 30 dana </span>
</p>
<p>&nbsp;</p>
<p style="text-align:center;">
<span class="span2">KRIV JE </span>
</p>
<p>&nbsp;</p>
<p>
<span class="span2">Zato što je: </span>
</p>
<p>&nbsp;</p>
<p>
<span class="span2">Dana 17. januara 2013. godine, oko 13,30 časova, na ulaznim vratima Osnovnog suda u Cetinju, iako svjestan da vršenjem nasilja prema oštećenom B. B. iz P., ugrožava spokojstvo građana i remeti javni red i mir, svjestan svog djela i njegove zabranjenosti, čije je izvršenje htio, nakon kraće prepirke sa oštećenim B. B. istog fizički napao, zadajući mu iznenada udarac stisnutom pesnicom desne ruke u predjelu lijevog oka, kojom prilikom je oštećenom B. B. nanio laku tjelesnu povredu, u vidu kontuzije-</span><span class="span2">nagnječenja lijeve očne jabučice, entrozije - tačkastog oštećenja lijeve beonjače - kornee i traumatskog konjuktiva - upale konjuktive i sluznice koja pokriva oko, </span>
</p>
<p>&nbsp;</p>
<p>
<span class="span2">- čime je učinio krivično djelo nasilničko ponašanje iz člana 399 Krivičnog zakonika. </span>
</p>
<p>&nbsp;</p>
<p>
<span class="span2">Pa ga sud primjenom navedene zakonske odredbe i čl. 3, 4, 5, 15, 32, 36, 41 i 42 Krivičnog zakonika i čl.226, 229, 239 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span2">OSUĐUJE</span>
</p>
<p>&nbsp;</p>
<p>
<span class="span2">Na kaznu rad u javnom interesu u trajanju od 120 časova, a koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>&nbsp;</p>
<p>
<span class="span2">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span2">Oštećeni B. B. se, radi imovinskopravnog zahtjeva, upućuje na redovnu parnicu. </span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 66,00€, kao i iznos od 50,00 eura na ime sudskog paušala u roku od 15 dana po pravosnažnosti presude, pod prijetnjom prinudne naplate.</span><span class="span2"></span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom Osnovno državno tužilaštvo u Cetinju Kt.br.12/13  od 28. 03. 2013. godine okrivljenom K. Z. stavljeno je na teret izvršenje </span><span class="span2">krivičnog djela nasilničko ponašanje iz čl. 399 Krivičnog zakonika.  Zastupnik optužbe je, prije davanja završnih riječi izmijenio činjenični opis dispozitiva optužnog akta, kao u izreci presude i u </span><span class="span2">završnoj riječi je os</span><span class="span2">tao pri podnijetom optužnom predlogu i predložio da se okrivljeni  K. Z. oglasi krivim za predmetno krivično djelo i osudi po zakonu. </span>
</p>
<p>&nbsp;</p>
<p>
<span class="span2">Okrivljeni K. Z.  </span><span class="span2">je negirao izvršenje krivičnog djela i krivicu za isto. U svojoj odbrani je istakao da što se tiče krivične prijave koju je podnio protiv njega  B. B. da su navodi u toj krivičnoj prijavi potpuno neosnovani i nesitiniti. Istina je da se pred Osnovnim sudom u Cetinju protiv njega vodio krivični postupak zbog navodne prevare B., zbog prodaje nekog bagera, sa kojim nije imao nikakve veze, odnosno imao je veze sa prodajom bagera, ali drugom kupcu D. Ž., a ne B. B. Kako je optužba bila neosnovana, poslije dvije godine ga je sud oslobodio. Vjerovatno je zbog toga bio B. nezadovoljan i lažno ga prijavio da ga je fizički napao i udario kritične prilike. Ne može se sjetiti baš tog suđenja od 17.01.2013. godine, jer ih je bilo preko 30-tak, ali se sjeća da je nakon suđenja izašao sa svojim advokatom, tužiocem i ostalim licima koja su prisustvovala suđenju, među kojima i Č. P. iz C. i nakon toga se uputio za  N. Sjeća se i da ga je policija zvala na telefon nakon nekoliko dana od tog suđenja i on se odazvao pozivu i dao izjavu pred policijskim službenicima Ispostave Cetinje. Nije mu jasno da neko može ovako da ga prijavi, a što se tiče B. B., smatra da je povrede mogao i sam sebi nanijeti i optužiti bilo koga zbog toga, jer je u pitanju čovjek koji je sklon različitim podmetanjima, pa i podmetanjima ove vrste. Dodao je da je ozbiljan poslovni čovjek, koji ima tri </span><span class="span2">međunarodne kompanije, sa oko 120 zaposlenih radnika, kojima uredno plaća zarade, tako da nije bilo potrebe da vara B. B. kao ni bilo kog drugog, niti je kao takav poznat. Misli da B. želi nešto od njega, kroz ucjene i lažna prijavljivanja i da na nezakonit način izvuče novac. </span>
</p>
<p>&nbsp;</p>
<p>
<span class="span2">Prihvatio je završnu riječ svog branioca i saglasio se da mu sud, ukoliko nađe da je kriv, izrekne kaznu rada u javnom interesu. </span>
</p>
<p>
<span class="span2">Branilac okrivljenog K. Z., advokat S. B., u završnoj riječi je istakla da nema dokaza da je okrivljeni izvršio krivično djelo koje mu se stavlja na teret, da nije dokazano da je došlo do uznemiravanja građana, kao ni do značajnijeg ugrožavanja spokojstva građana budući da kritičnom prilikom nije bilo građana koji bi neposredno mogli da vide sam događaj, te da nije dokazano da je okrivljeni oštećenom zadao udarac i nanio lake tjelesne povrede na način kako je to predstavljeno optužnim aktom. </span>
</p>
<p>&nbsp;</p>
<p>
<span class="span2">Radi razjašnjenja predmetne krivično-pravne stvari sud je u dokaznom postupku na glavnom pretresu proveo sledeće dokaze: na saglasan predlog stranaka pročitao iskaz svjedoka-oštećenog B. B.; iskaze svjedoka Đ. J., L. I., K. P. i Č. P.; nalaz i mišljenje sudskog vještaka medicinske struke R.. dr. S. datog na zapisniku kod ODT-a u Cetinju dana 07.02.2013. godine i njegovo usmeno izjašnjenje sa glavnog pretresa K.br. 48/13 od 07.02.2013. godine i pročitao izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span class="span2">Svjedok-oštećeni B. B. u svom iskazu je naveo da je dana 17.01.2013. godine, oko 13,30 časova, kada se završilo suđenje u Osnovnom sudu u Cetinju, koje se vodilo protiv K. Z. zbog krivičnog djela prevare, izvršenog na njegovu štetu, uobičajeno izašao iz kancelarije sudije Marie  Ćupić  i uputio se ka izlaznim vratima zgrade suda. Ispred njega je izlazio okrivljeni K. Z. zajedno sa svojim braniocem, adv. L. I. i svjedokom Č. P. Kada je silazio niz stepenice koje vode ka izlaznim vratima suda, a preko puta zgrade Likovnih umjetnosti i kada je otvorio ulazna vrata odmah za njim ih je zatvorio K. Z. i na stepeništu mu se obratio riječima: "Da ne bi možda pare da ti dadnem", nakon čega ga je udario stisnutom pesnicom desne ruke u lijevo oko. Zatim je P. Č. skočio na njega, sa namjerom da ih razdvoji i od siline udara se uhvatio za kvaku od ulaznih vrata suda i malo ih otvorio. U tom trenutku osim njega, Č. P. i adv. L. I. niko nije bio prisutan. Istina je da je vidio i neki mercedes i čovjeka kako sjedi u njemu ispred zgrade suda, a za kojeg čovjeka je kasnije saznao da je u pitanju vozač K. Z. Da li je on vidio što se dogodilo ne zna. Od udarca mu se zavrtijelo u glavu i nije vidio da li je bilo nekih prolaznika ili nekoga blizu njih ko je vidio ovaj događaj. Dodao je da mu je skoro poslije svakog suđenja K. Z. nešto prijetio, ali to nije prijavljivao u policiju. Kritične prilike prije nego što ga je K. udario dok su silazili niz stepenice rekao mu je "mamu ti jebem". Kada ga je udario uhvatio se za kvaku od ulaznih vrata da ne bi pao, sa unutrašnje strane je silazio njegov advokat K. P. koji je vidio kako otvara vrata sa spoljne strane. Odmah nakon što ga je udario K. Z., slučaj je prijavljen u policiju Cetinje, na način što je policajac koji obezbjeđuje zgradu Suda, a za kojeg zna da se zove J., došao kod njega, pošto ga je pozvao njegov advokat K. P. i upitao ga što se dogodilo, i kada mu je odgovorio isti je slučaj prijavio u stanicu i istovremeno, koliko se sjeća, legitimisao vozača K. Z. Nakon toga, poslije dva minuta, došla je patrola policije, koju su sačinjavali dva policajca i oni su ga odvezli do Hitne službe cetinjske bolnice, gdje mu je dežurni doktor usuo neke kapi u oko koje mu je bilo povrijeđeno i dao mu uput za snimanje u Podgoricu i istog dana je pošao u Klinički centar u Podgoricu, gdje su mu ukazali pomoć, o čemu posjeduje izvještaj. Za ukazanu ljekarsku pomoć posjeduje dokumentaciju. </span>
</p>
<p>
<span class="span2">Pridružio se krivičnom gonjenju protiv okrivljenog i postavio je imovinsko pravni zahtjev.</span>
</p>
<p>&nbsp;</p>
<p>
<span class="span2">Svjedok Đ. J. je u svojoj izjavi naveo  da je u svojstvu ovlašćenog policijskog službenika dana 17.01.2013. godine obavljao svoje redovne poslove i zadatke zaštite lica u Osnovnom sudu u Cetinju. Sjeća se da je negdje u popodnevnim časovima po završetku suđenja kod sudije Marije Ćupić iz njene kancelarije izašlo nekoliko lica, među kojima je prepoznao K. Z., B. B., adv. L. I., adv. K. P. i Č. P., a da li je još neko bio tu stvarno se ne sjeća. Ova lica je upamtio jer se radi o nekom suđenju koje je duže vrijeme trajalo. Kada su oni izašli iz kancelarije, ništa nije ukazivalo da će doći do neke ekscesne situacije. Oni su prošli pored njega i uputili se ka izlaznim vratima zgrade Osnovnog suda u Cetinju. Pojasnio je da položaj njegovog radnog mjesta ne može vizuelno obuhvatiti izlazne stepenice, odnosno izlazna vrata iz zgrade suda, tako da iz tih razloga nije mogao vidjeti što se tamo dešavalo. Nakon nekoliko minuta do njega je došao adv. K. P., koji mu je saopštio da dođe do ulaznih vrata jer se "tamo najvjerovatnije tuku". Odmah je pošao na to mjesto i čuo je lupnjavu ulaznih vrata od suda, nakon čega je izašao na ulicu ispred zgrade i tu je vidio B. B. kako se drži za lijevo oko rukom i da je povrijeđen, odnosno da mu je to oko bilo crveno i da je suzilo. Preko puta njega na razdaljini od oko 10-tak metra nalazio se K. Z. Kako je njemu B. rekao da ga je upravo K. udario, rekao je K. da ostane na tom mjestu, ali isti nije to učinio već je napustio lice mjesta. To je uradio za vrijeme dok je obavljao razgovor sa dežurnom službom Ispostave Cetinje, kojoj je i prijavio događaj. U momentu kada je izašao ispred zgrade suda, pored B. B. je stojao Č. P. i više nije vidio nikoga. Takođe prije i nakon suđenja jasno je vidio B. B. i nije primijetio da on ima povredu u predjelu lijevog oka, koju je kasnije vidio kada je izašao ispred zgrade suda. </span>
</p>
<p>&nbsp;</p>
<p>
<span class="span2">Svjedok L. I. u svojoj izjavi je naveo da je bio branilac K. Z. u predmetu koji se vodio kod sudije Marije Ćupić u Osnovnom sudu u Cetinju, zbog krivičnog djela prevare izvršenog navodno na štetu B. B.. Kada se završilo suđenje, odnosno pretres od 17.01.2013. godine, on je prvi izašao iz kancelarije sudije Marije Ćupić, a za njim su izašli K. Z. i svjedok Č. P. Sjeća se da je napustio zgradu suda i zatvorio ulazna vrata za sobom, dok su iza tih vrata ostali K. i Č., a gdje se nalazio B. B. nije vidio. Nije vidio ni bilo koga drugoga da je ostao u zgradi koju je napustio i uputio se prema svojoj kancelariji, ne osvrćući se za ostalim učesnicima postupka. Što se dogodilo nakon njegovog odlaska ne zna, ali dok je bio sa K. nikakvog fizičkog napada nije bilo na B. B.. </span>
</p>
<p>&nbsp;</p>
<p>
<span class="span2">Svjedok K. P. u svojoj izjavi je naveo da je bio punomoćnik B. B. u predmetu koji se vodi kod Osnovnog suda u Cetinju protiv okrivljenog K. Z., zbog krivičnog djela prevare iz najtežeg stava i u tom svojstvu je prisustvovao glavnom pretresu i dao završne riječi dana 17.01.2013. godine. Za vrijeme tog pretresa okrivljeni K. Z. pokušao je i njega da lično isprovocira, na što nije reagovao. Nakon završenog pretresa, što je bilo oko 13,30 časova, ostao je u kancelariji postupajućeg sudije - Ćupić Marije, kako bi dobio kopiju zapisnika, dok su iz te kancelarije izašli njegov klijent - B. B., oštećeni - Č. P., okrivljeni - K. Z. i njegov branilac - adv. L. I. Dok je čekao kopiju zapisnika, sjetio se da B. B. može nešto da se dogodi od strane okrivljenog K. Z., koji mu je i ranije prijetio, radi čega je izašao iz kancelarije sudije i uputio se ka izlaznim vratima Osnovnog suda u Cetinju. Sa vrha stepenica, koje vode ka izlaznim vratima Suda, primijetio je da su vrata djelimično otvorena, a kroz njihov otvor primijetio je B. B. u polusavijenom položaju, kao da pada i nekog čovjeka koji stoji pored njega i koji ga drži da ne padne. Odmah se vratio do policajca koji obezbjeđuje zgradu Suda i doslovce mu se obratio riječima "ovamo se biju". Policajac je zatim pozvao dežurnu službu. Poslije par minuta izašao je ispred </span><span class="span2">zgrade suda gdje je stojao B. B. i vidio da je povrijeđen u predjelu oka, u vidu crvenila, a misli da je bilo lijevo oko. Ne sjeća se da li je nekoga bilo još na ulici pored B., ali se sjeća da su njih dvojica zajedno pošli do stanice policije u Cetinju i prijavili ovaj slučaj. Na glavnom pretresu je dodao da je, dok se nalazio na vrhu stepenica, čuo viku ,a ni jednu posebnu riječ nije čuo ili je nije zapamtio. Kada je rekao Đ. J. što je bilo, zna da se J. digao i da je krenuo u tom pravcu, a dalje od toga ne zna ništa. </span>
</p>
<p>&nbsp;</p>
<p>
<span class="span2">Svjedok Č. P. je u svom iskazu naveo da je nakon suđenja K. Z., koje se održalo u Osnovnom sudu u Cetinju dana 17.01.2013.godine, a gdje je bio svjedok izašao prvi po redu, dok su iza njega izašli K. Z. i  B. B. koji su se prepirali. Kako ga to nije interesovalo uputio se svojim putem, kada je čuo viku, pa se vratio nekoliko koraka i stao pored B. B. koji se žalio da je povrijedjen. Nije vidio da je K. njega udario, a nije se ni zagledao u tu povredu, niti je vidio da li je ili ne povrijeđen, odnosno nije ga to interesovalo. Nije se ni obazirao kako bi vidio da li na ulici ima još nekoga, a K. je u tom trenutku bio udaljen na nekoliko koraka od  B. B.. Nije istina da ih je razdvajao, odn.za to nije bilo potrebe jer kada je prišao bili su udaljeni nekoliko metara jedan od drugog, tako da njegov ovako dat iskaz nema razlika sa njegovim iskazom datim na glavnom pretresu jer navedenog dana nije vidio ništa, odnosno nije vidio da je bilo fizičkog sukoba, ali je čuo da je bila neka svađa. Toga dana je prvi izašao iz zgrade Opštine tako da nije mogao da vidi ništa. Čuo je da je bila neka prepirka ali se nije vraćao nego je pošao svojim putem. Da li je bilo drugih lica - prolaznika ne može se sjetiti. Kada se okrenuo K. i B. su bili iza njega, a ne zna tačno koliko metara. Za vrijeme dok se okrenuo nije primijetio da ima sukoba između njih dvojice. Nije primijetio da je neko u to vrijeme držao K. ili B. i on nije držao nikog od njih dvojice. Dodao je i da, navedenog dana, nije primijetio ni L. I.. Od mjesta odakle je čuo viku bio je udaljen 5-10 metara i nije obraćao pažnju da li ima nekoga naokolo. </span>
</p>
<p>&nbsp;</p>
<p>
<span class="span2">Iz nalaza i mišljenja sudskog vještaka medicinske struke R. dr S. datog na zapisniku kod ODT-a u Cetinju dana 07.02.2013. godine proizilazi da na osnovu izvještaja ljekara specijaliste Urgentnog centra - Kliničkog centra Crne Gore - Podgorica, br. protokola 947 od 17.01.2013. godine i na osnovu postavljene dijagnoze - kontuzija - nagnječenje lijeve očne jabučice, erozija - tačkasto oštećenje lijeve beonjače- kornee, te traumatski konjuktivit - upala konjuktive - sluznice koja pokriva oko vidi se da je povreda nastala prilikom udara zamahnute tupe sile (šamar ili stisnuta pesnica). B. B. je kritične prilike, po njegovom mišljenju, zadobio laku tjelesnu povredu, bez opasnosti po život. </span>
</p>
<p>&nbsp;</p>
<p>
<span class="span2">Iz iskaza vještaka medicinske struke R.. Dr. S. datog na glavnom pretresu proizilazi da u izvještaju ljekara HMP od 17.01.2013. godine postoji samo dijagnoza gdje se kaže da je došlo do kontuzije lijevog oka i kontuzije jagodične regije lijevo. U tom nalazu nema više pojedinosti niti opisa detaljnijeg oštećenja. Regija oka i jagodična regija su susjedne regije tako da samo oštećenje može nastati odjednom, ali i sa više udaraca. Na osnovu izvještaja ljekara se ne može sa sigurnošću utvrditi da li je povreda nastala od jednog ili od više udaraca. Iz izvještaja oftalmologa iz KC Crne Gore je napisano da se radi o kontuziji bulbusa lijevog oka, eroziji (ogrebotini) kornee lijevog oka i da postoji traumatski konjuktivitis. Dat je i grafički prikaz mjesta oštećenja kornee u vidu erozije i koji se nalazi ispod zenice. Takođe se na osnovu ovog nalaza ne može sa sigurnošću tvrditi da li je povreda nastala od jednog ili od više udaraca. </span>
</p>
<p>&nbsp;</p>
<p>
<span class="span2">Iz izvještaja  Uprave policije PJ Nikšić broj 949 od 21.03.2013. godine iz kaznene evidencije za okrivljenog  K. Z. proizilazi da je isti osuđivan </span><span class="span2">presudom Osnovnog suda u </span><span class="span2">Nikšiću K. br. 53/99 od 11.12.2000. godine, zbog krivičnog djela teška krađa iz čl. 145. stav 1. tačka 1. KZ RCG  na kaznu zatvora u trajanju od 4 mjeseca, presudom Osnovnog suda u Nikšiću K. br. 69/99 od 03.11.2001. godine, zbog krivičnog djela krađa iz čl. 144. stav 1. KZ RCG na kaznu zatvora u trajanju od 3 mjeseca, uslovno na 1 godinu, presudom Osnovnog suda u Danilovgradu K. br. 37/01 od 29.06.2001. godine, zbog krivičnog djela falsifikovanje isprave iz čl. 207. szav 3. u vezi stava 1. KZ RCG na kaznu zatvora u trajanju od 60 dana, presudom Osnovnog suda u Nikšiću K. br. 348/03, zbog krivičnog djela nasilničko ponašanje iz čl. 195. stav 2. u vezi stava 1. KZ RCG na kaznu zatvora u trajanju od 6 mjeseci, presudom Osnovnog suda u Nikšiću K. br. 583/08 od 13.02.2009. godine zbog krivičnog djela ugrožavanje javnog saobraćaja iz čl. 339. stav 3.u vezi st. 1. Krivičnog zakonika, na novčanu kaznu i presudom Osnovnog suda u Baru K.br. 455/07 od 01.04.2010. godine, zbog krivičnog djela falsifikovanje isprave iz člana 412. stav 2. u vezi stava 1. u vezi člana 49. Krivičnog zakonika  na kaznu zatvora u trajanju od 30 dana.  </span>
</p>
<p>&nbsp;</p>
<p>
<span class="span2">Ocjenom navoda optužbe, odbrane okrivljenog, te sprovedenih dokaza, kako pojedinačno tako i u njihovoj međusobnoj povezanosti, sud je našao da je okrivljeni  K. Z. izvršio krivično djelo nasilničko ponašanje iz člana 399. Krivičnog zakonika, na način, mjestu i u vrijeme kako je to opisano u izreci presude. </span>
</p>
<p>&nbsp;</p>
<p>
<span class="span2">Naime, u postupku je nesumnjivo utvrđeno da je okrivljeni dana 17. januara 2013. godine, oko 13,30 časova, na ulaznim vratima Osnovnog suda u Cetinju, iako svjestan da vršenjem nasilja prema oštećenom B. B. iz P., ugrožava spokojstvo građana i remeti javni red i mir, svjestan svog djela i njegove zabranjenosti, čije je izvršenje htio, nakon kraće prepirke sa oštećenim B. B. istog fizički napao, zadajući mu iznenada udarac stisnutom pesnicom desne ruke u predjelu lijevog oka, kojom prilikom je oštećenom B. Branku nanio laku tjelesnu povredu, u vidu kontuzije-nagnječenja lijeve očne jabučice, entrozije - tačkastog oštećenja lijeve beonjače - kornee i traumatskog konjuktiva - upale konjuktive i sluznice koja pokriva oko, </span>
</p>
<p>&nbsp;</p>
<p>
<span class="span2">Prednje činjenično ustanovljenje proizilazi iz iskaza oštećenog B. B., koji je jasno, određeno i decidno objasnio odvijanje situacije predmetnog dana, odnosno da ga je okrivljeni, prethodno mu upućujući riječi: “Da nećeš možda pare da ti dadnem?”, na stepeništu (ulaznim vratima) ispred zgrade Osnovnog suda na Cetinju, udario stisnutom pesnicom desne ruke u predjelu lijevog oka, čemu su prisustvovali Č. P.- i  L. I., da je slučaj prijavljen policiji, kao i da je službenik policije koji obezbjeđuje zgradu suda, svjedok Đ. J., na poziv njegovog, tadašnjeg advokata, svjedoka – K. P., izašao na lice mjesta i oštećenom postavljao pitanja o samom događaju, te da mu je zbog navedenih povreda ukazana ljekarska pomoć. Da je iskaz oštećenog vjerodostojan i pouzdan, svjedoči i iskaz svjedoka Đ. J. (koji je predmetnog dana u svojstvu ovlašćenog policijskog službenika obezbjeđivao prostorije, lica i imovinu Osnovnog suda na Cetinju), koji se decidno izjasnio da je na poziv K. P., koji mu je prethodno saopštio da se “tamo najvjerovatnije tuku”, izašao ispred zgrade suda, gdje je zatekao oštećenog kako se drži za lijevo oko rukom, da mu je to oko bilo crveno i da je suzilo, odnosno da je bio povrijeđen, jasno se određujući i na pitanje da, ranije istog dana, nije primijetio kod oštećenog povredu u predjelu lijevog oka. Nadalje i svjedok K. P. je, po mišljenju suda, tačno i vjerodostojno prenio sve što je vidio predmetnog dana, odnosno da je, u namjeri da napusti prostorije suda, gdje se prethodno nalazio kao punomoćnik ovdje oštećenog, sa vrha stepenica, primijetio da su vrata djelimično otvorena, a kroz njihov otvor, B. B. u polusavijenom položaju – kao da pada i nekog čovjeka koji stoji pored </span><span class="span2">njega i koji ga drži da ne padne, da je o tome odmah obavijestio Đ., te da je izašavši ispred zgrade suda primijetio da je oštećeni povrijeđen u predjelu, misli lijevog, oka. </span>
</p>
<p>&nbsp;</p>
<p>
<span class="span2">Vrstu i težinu povreda kod oštećenog sud je utvrdio na osnovu nalaza i mišljenja sudskog vještaka medicinske struke, koji je na jasan način, kako u pisanom nalazu i mišljenju, tako i u izjašnjenju pred sudom, pojasno i razjasnio sve relevantne okolnosti koje se odnose na povrede kod oštećenog, koji nalaz je sud cijenio kao istinit i izrađen po pravilima struke. </span>
</p>
<p>&nbsp;</p>
<p>
<span class="span2">Sud, sa druge strane, nije mogao kao objektivan i vjerodostojan prihvatiti iskaz svjedoka Č. P., a ovo kod sljedećeg. Naime, ovaj svjedok, pored jasnog i decidnog iskaza oštećenog, negira da je vidio kada ga je okrivljeni udario, kao i da nije vidio povredu kod oštećenog. Pored toga što je dio iskaza svjedoka - da nije vidio  kada je okrivljeni udario oštećenog, opovrgnut jasnim iskazom oštećenog, i uz to, posredno, iskazom svjedoka Đ. koji navodi da je vidio na licu mjesta ovog svjedoka, sa druge strane, navodi svjedoka da nije vidio povredu kod oštećenog, su, u najmanju ruku nelogični i nezamislivi, budući da su svi ostali svjedoci bili jasni i određeni upravo u vezi te činjenice, te sa navedenih razloga, sud nije prihvatio iskaz ovog svjedoka. </span>
</p>
<p>&nbsp;</p>
<p>
<span class="span2">Odbranu okrivljenog da nije učinio predmetno krivično djelo, sud je ocijenio kao sračunato datu na izbjegavanje krivice i krivičnopravne odgovornosti, a kod činjenice da je njegov iskaz jasno opovrgnut iskazom svjeodka oštećenog, svjedoka K. i Đ., kao i nalazom i mišlejnjem vještaka medicinske strjke, koje dokaze je sud kako je naprijed ojašnjeno prihvatio kao istinite. </span>
</p>
<p>
<span class="span2"> </span>
</p>
<p>
<span class="span2">Postupajući na navedeni način, okrivljeni je ostvario sve elemente bića krivičnog djela nasilničko ponašanje iz člana 399 KZ-a. Ovom zakonskom odredbom je propisano da ovo djelo čini onaj ko grubim vrijeđanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana. Radnja izvršenja kod ovog krivičnog djela je određena alternativno, pa samim tim krivično djelo postoji ako je izvršena ma i jedna od navedenih radnji. U konkretnom slučaju djelo je počinjeno na javnom mjestu, jer se radi o prostorijama Osnovnog suda u Cetinju, gdje je oštećeni B. napadnut od strane okrivljenog, koji mu je nakon kraće prepirke zadao udarac stisnutom pesnicom desne ruke u predjelu lijevog oka, pritom mu nanoseći laku tjelesnu povredu. Pored toga ostvaren je i uslov koji se tiče ugrožavanja spokojstva građana, budući da su samom događaju osim okrivljenog i oštećenog prisustvovali i svjedoci K. P., Č. P., i Đ. J., a osim toga ispunjen je i treći uslov, tj. da je navedenom radnjom okrivljenog narušen javni red i mir, s obzirom da je svjedok K. P. o ovom događaju odmah obavijestio Đ., koji je o ovom događaju obavijestio dežurnu službu, koji se postupajući po prijavi preduzeli određene radnje, koje se svakako ne bi preduzimale da nije javni red i mir narušen. </span>
</p>
<p>&nbsp;</p>
<p>
<span class="span2">Prema mišljenju suda okrivljeni je bio svjestan svog djela i htio je njegovo izvršenje, postupajući sa direktnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog djela nasilničko ponašanje iz člana 399 Krivičnog zakonika. </span>
</p>
<p>&nbsp;</p>
<p>
<span class="span2">Sud je cijenio i iskaz svjedoka L. I., ali je našao da je isti nije od značaja za drugačije utvrđenje činjeničnog stanja, imaući u vidu da se svjedok izjasnio da nije vidio predmetni događaj jer je prvi izašao i nije se više okretao. </span>
</p>
<p>&nbsp;</p>
<p>
<span class="span2">Prilikom izbora krivične sankcije sud je, u smislu čl.42 Krivičnog zakonika Crne Gore, cijenio sve okolnosti koje utiču na to da kazna bude veća ili manja (olakšavajuće ili otežavajuće okolnosti) pa je od olakšavajućih okolnosti na strani optuženog cijenio njegove lične i porodične prilike, tj. činjenicu da se radi o oženjenom čovjeku koji je otac četvoro maloljetne djece, dok je kao otežavajuću okolnost cijenio raniju osuđivanost, kako to proizilazi iz izvoda iz KE koji glasi na ime optuženog. Imajući u vidu i stepen krivice okrivljenog za izvršeno krivično djelo, sud je mišljenja da radi krivično pravne zaštite, prema okrivljenom treba primijeniti kaznu rad u javnom interesu (u trajanju od 120 časova) koja se može izreći za krivična djela za koja je propisana novčana kazna ili zatvor do pet godina, a ista se izriče uz pristanak učinioca krivičnog djela, koje je okrivljeni i dao, a rad u javnom interesu je svaki onaj društveno koristan rad kojim se ne vrijeđa ljudsko dostojanstvo i ne vrši se u cilju sticanja dobiti, a ukoliko učinilac ne vrši rad u javnom interesu, ova kazna će se zamijeniti kaznom zatvora, tako što će svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca, a kako je to sve navedeno u izreci presude. Naime, sud se odlučio za navedenu kaznu jer je cijeneći sve okolnosti slučaja, našao da će se sa ovom kaznom u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span2">Oštećeni je, shodno odredbi člana 239 Zakonika o krivičnom postupku, upućen da postavljeni imovinskopravni zahtjev ostvaruje u parničnom postupku. Ovo, budući da podaci prikupljeni tokom ovog postupka ne pružaju dovoljnu osnovu ni za cjelovito, ni za djelimično presuđenje. </span>
</p>
<p>&nbsp;</p>
<p>
<span class="span2">Kako je sud okrivljenog oglasio krivim to je istog obavezao na plaćanje troškova postupka u ukupnom iznosu od 66,00 eura, a isti se odnose na ime izrade nalaza i mišljenja vještaka medicinske struke i odbrane istog neposredno pred sudom, kao i na ime sudskog pušala iznos od 50,00 € koji je odmjeren shodno složenosti i trajanju postupka i imovinskim prilikama okrivljenog, a shodno čl.226 i 229 ZKP-a.</span>
</p>
<p>&nbsp;</p>
<p>
<span class="span2">Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U CETINJU </span>
</p>
<p style="text-align:center;">
<span class="span2">Dana 01.06.2016. godine</span>
</p>
<p>&nbsp;</p>
<p>
<span class="span2">ZAPISNIČAR</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">             </span><span class="span2">SUDIJA</span><span class="span2"></span>
</p>
<p>
<span class="span2">Milena Banović,s.r.  </span><span class="span2"></span><span class="span2"></span><span class="span2"></span><span class="span2"></span><span class="span2">        Jelena Perović Kovačević,s.r.</span>
</p>
<p>&nbsp;</p>
<li>
<span class="span3">Pravna pouka</span>
</li>
<li>
<span class="span3">Protiv ove presude može se izjaviti žalba </span>
</li>
<li>
<span class="span3">u roku od 8 dana od dana prijema pismenog otpravka, </span>
</li>
<p>
<span class="span2">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span2">ZTO</span><span class="span2"> Milena Banović</span>
</p>
<p>&nbsp;</p>
</div>
</div>


</body>
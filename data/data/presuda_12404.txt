<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.125in;}
.p1{margin-bottom:0.1388889in;text-align:end;hyphenate:auto;font-family:Times New Roman;font-size:13pt;}
.p2{margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p3{margin-bottom:0.1388889in;text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p5{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.p6{text-indent:0.5in;margin-left:2.0in;margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p7{margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p8{margin-top:0.06944445in;margin-bottom:0.06944445in;text-align:center;hyphenate:auto;font-family:Times New Roman;font-size:13pt;}
.p9{text-indent:0.5in;margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.s1{font-weight:bold;}
.s2{color:black;}
.s3{font-weight:bold;color:black;}
</style>
<meta content=" " name="author">
</head>
<body class="b1 b2">
<p class="p1">
<span>K.br. 68/12</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, sa zapisničarom Milijanom Minić, u krivičnom predmetu okrivljenih </span><span class="s1">Ć. R. i M. S.</span><span>, zbog krivičnog djela ugrožavanje javnog saobraćaja iz čl. 399. st. 1 i 3. Krivičnog zakonika, po optužnom predlogu Osnovnog državnog tužilaštva u Baru KT br. 509/11-2 od 13.02.2012.godine, nakon održanog glavnog javnog pretresa dana 17.10.2012.godine u prisustvu zastupnika optužbe savjetnika kod Osnovnog državnog tužilaštva u Baru Sanje Vujović, okrivljenog M. S. i njegovog branioca M. R., advokata iz B., donio je i istog dana javno objavio</span>
</p>
<p class="p5"></p>
<p class="p3">
<span class="s1">P R E S U D U</span>
</p>
<p class="p3">
<span class="s1">I</span>
</p>
<p class="p4">
<span class="s2">Okrivljeni,</span>
</p>
<p class="p4">
<span class="s3">Ć. R., </span><span>JMBG ..., od oca S., rođen ... godine u N. V., stalno nastanjen u B., naselje ... , državljanin Crne Gore, oženjen, otac dvoje punoljetne djece, nezaposlen, završio SSS, lošeg imovnog stanja, nezaposlen, porodicu izdržava obavljanjem povremenih poslova kao električar, neosuđivan, </span>
</p>
<p class="p4"></p>
<p class="p6">
<span>       K r i v  j e:</span>
</p>
<p class="p4">
<span class="s3">Što je:</span>
</p>
<p class="p4">
<span>Dana 22.09.2011. godine oko 12,33 časova ispred tunela „Ćafe” Opština B., upravljajući PMV marke „Golf” reg. ozn. BD ..., krećući se istim magistralnim putem iz pravca Bara prema Ulcinju, ugrozio javni saobraćaj i doveo u opasnost život i tijelo M. S., na način što se nije pridržavao saobraćajnih propisa odredbi čl. 200 st.1 i 2 i čl. 27 st. 2 Zakona o osnovama bezbjednosti saobraćaja na putevima, na način što je sa vozilom upravljao pod dejstvom alkohola sa koncentracijom apsolutnog alkohola u krvi u iznosu od 2,47 promila ili 53,613 mola, nije održavao bezbjedan smjer kretanja vozila desnom stranom kolovoza od desne ivice puta u smjeru kretanja, već je prilikom savlađivanja blage desne krivine, sa vozilom se kretao bliže središnjoj razdjelnoj liniji, u fazi mimoilaženja sa PMV koje se kretalo iz suprotnog smjera marke ,,Opel Astra” reg. ozn. BR ..., sa kojim je upravljao M. S., usled čega je došlo do čeonog sudara prednjeg lijevog dijela vozila sa kojim je upravljao i prednjeg lijevog dijela vozila sa kojim je upravljao M. S., koji je tom prilikom zadobio lake tjelesne povrede u vidu dvije poprečne oguljotine kože u predjelu lijevog koljena promjera 4x0,5 cm i krvni podliv kože u predjelu nosa,</span>
</p>
<p class="p4">
<span class="s2">-čime je izvršio krivično djelo - </span><span class="s3">ugrožavanje javnog saobraćaja iz čl. 339 st. 1. Krivičnog zakonika.</span>
</p>
<p class="p2">
<span>	Pa mu sud primjenom čl. 4, 32, 36, 42, 52, 53 i 54. Krivičnog zakonika i čl. 369, 370 i 374. Zakonika o krivičnom postupku, i z r i č e,</span>
</p>
<p class="p3"></p>
<p class="p3">
<span class="s3">USLOVNU OSUDU</span>
</p>
<p class="p7"></p>
<p class="p2">
<span class="s1">	</span><span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne izvrši novo krivično djelo.</span>
</p>
<p class="p7">
<span>	Prema okrivljenom na osnovu čl. 74 Krivičnog zakonika izriče se </span>
</p>
<p class="p8">
<span class="s3">MJERA BEZBJEDNOSTI</span>
</p>
<p class="p4">
<span>Zabrana upravljanja motornim vozilom “B” kategorije u trajanju od 6 mjeseci, koja će se računati od dana pravosnažnosti presude. </span>
</p>
<p class="p4">
<span>Okrivljeni Ć. R. je dužan da plati troškove krivičnog postupka u iznosu od 420,00 € u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p3"></p>
<p class="p3">
<span class="s3">II</span>
</p>
<p class="p2">
<span class="s2">	Okrivljeni,</span>
</p>
<p class="p4">
<span class="s3">M. S., </span><span>JMBG ..., od oca M., rođen ... godine u K., Republika Srbija, sa prebivalištem u S., ..., državljanin Srbije, oženjen, otac dvoje punoljetne djece, penzioner, završio SSS, lošeg imovnog stanja, penzioner, neosuđivan, </span>
</p>
<p class="p4">
<span class="s2">Na osnovu čl. 373. tač. 2. ZKP-a</span>
</p>
<p class="p3"></p>
<p class="p3">
<span class="s3">OSLOBAĐA SE OD OPTUŽBE</span>
</p>
<p class="p4"></p>
<p class="p4">
<span class="s2">Da je :</span>
</p>
<p class="p4">
<span>Dana 22.09.2011. godine oko 12,33 časova ispred tunela „Ćafe” Opština Bar, svjestan da svojom radnjom može učiniti djelo, ali je olako držao da do toga neće doći, upravljajući PMV marke »Opel Astra«, reg. ozn BR ... iz pravca Ulcinja prema Baru, ugrozio javni saobraćaj i doveo u opasnost život i tijelo Ć. R., na način što se nije pridržavao odredbi čl. 27 st. 2 Zakona o osnovama bezbjednosti saobraćaja na putevima, na način što nije održavao bezbjedan smjer kretanja vozila, desnom stranom kolovoza od desne ivice puta već je prilikom savlađivanja blage lijeve krivine, u smjeru svog kretanja u fazi mimoilaženja sa PMV marke »Golf« reg. br. BD ... sa kojim je upravljao Ć. R., sa vozilom se kretao bliže središnjoj razdjelnoj liniji zahvatajući prostor lijeve kolovozne trake smjera kretanja, usled čega je došlo do čeonog sudara prednjeg lijevog dijela vozila kojim je upravljao i prednjeg lijevog dijela vozila kojim je upravljao Ć. R., koji je tom prilikom zadobio lake tjelesne povrede u vidu nagnječenje glave, sa nagnječno razdernom ranom u čeono tjemenom predjelu dužine 6 cm, uzdužno postavljenom, paralelnom sa središnjom linijom čela i tjemena, nagnječenje zida grudnog koša u predjelu lijeve bočne strane zida grudnog koša i oguljotine kože u predjelu desnog koljena,</span>
</p>
<p class="p4">
<span class="s2">-čime bi izvršio krivično djelo - </span><span class="s3">ugrožavanje javnog saobraćaja</span><span class="s2"> </span><span class="s3">iz čl. 339 st. 3 u vezi st. 1 Krivičnog zakonika,</span>
</p>
<p class="p9">
<span>Jer nije dokazano da je okrivljeni učinio djelo za koje je optužen.</span>
</p>
<p class="p9">
<span>Troškovi krivičnog postupka u odnosu na okrivljenog M. S.a padaju na teret budžetskih sredstava suda.</span>
</p>
<p class="p3"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Baru KT br. 509/11-2 od 12.02.2012.godine, koji je zastupnik optužbe precizirao na glavnom pretresu, stavljeno je na teret okrivljenima da su izvršili krivična djelo bliže opisana u izreci presude. </span>
</p>
<p class="p4">
<span>Glavni pretres je održan u odsustvu okrivljenog Ć. R., na osnovu čl. 457. ZKP-a, jer je isti promijenio adresu a o promjeni nije obavijestio sud, a kako je isti prethodno saslušan to je ocijenjeno da njegovo prisustvo na glavnom pretresu nije nužno.	</span>
</p>
<p class="p2">
<span>	Okrivljeni </span><span class="s1">Ć. R.</span><span> je u svojoj odbrani na glavnom pretresu u bitnom izjavio da je prethodne večeri prije predmetne nezgode sa svojim prijateljima proslavio dobijanje posla kod preduzeća S. c. vlasništvo S. D. i da je popio 7 do 8 piva i to limenke dimenzija od 1/2 l Nikšićkog piva. Ujutro je prije nego što je otišao na posao svratio kod S. M. i u njegovoj kancelariji popio još 4 male loze rakije i nakon toga je krenuo prema Ulcinju. Kretao se magistralnim putem od naselja Zaljeva prema tunelu Ćafe. Magistralni put na tom dijelu čine tri trake i to dvije za kretanje u pravcu Ulcinja koje su podijeljene isprekidanom linijom i jedna za kretanje u pravcu Bara koja je od ove dvije trake odvojena punom linijom. Upravljao je svojim vozilom marke Golf 1 reg.ozn.BD ... i kada je bio na nekih 200 m od tunela primijetio je da iz pravca Ulcinja nailazi jedno plavo vozilo. U tom trenutku se nalazio i kretao se krajnjom desnom trakom uz desnu ivicu kolovoza i kada je vidio da to vozilo ide prema njemu stisnuo je kočnicu i legao na sjedište suvozača, a srećna okolnost je bila i to što nije imao sigurnosni pojas. Nakon toga je osjetio snažan udar u auto i više se ne sjeća šta se dešavalo, a probudio se u bolnici. Naveo je da je njegovo vozilo potpuno uništeno jer je volan od siline udara otišao na drugu stranu, a da je udarac je bio tako jak da je šoferšajbna odletjela 20 m. 12 dana je proveo na bolničkom liječenju u Baru, imao je 9 kopči na glavi, polomljena su mu tri rebra i zadobio je sam iščašenje desnog lakta. </span>
</p>
<p class="p2">
<span>	Okrivljeni </span><span class="s1">M. S. </span><span>je u svojoj odbrani na glavnom pretresu u bitnom izjavio da se dana 22.09.2011.godine, negdje posle 12 sati, kretao vozilom marke Opel Astra reg. oznake BR ... iz pravca Ulcinja u pravcu Bara. Na mjestu suvozača nalazila se njegova supruga M. J. i oboje su vezali sigurnosni pojas. Nakon izlaska iz tunela Ćafe u pravcu Bara magistralni put se proširuje sa dvije na tri trake, tako da je za njegov smjer kretanja bila jedna traka, koja je od dvije trake namijenjene za kretanje vozila iz pravca Bara odvojena punom linijom. U jednom trenutku primijetio je da jedan Golf bijele boje prelazi na njegovu traku, da se vozilo kreće velikom brzinom i u trenutku je znao da skretanjem udesno ne može izbjeći kontakt jer se uz desnu ivicu kolovoza nalazi branik, tako da je pokušao da izbjegne kontakt kretanjem ulijevo, međutim, nije imao dovoljno ni vremena ni prostora za takvu radnju i ubrzo je došlo do kontakta lijevih djelova vozila, nakon čega se vozilo marke Golf okrenulo na kolovozu i zaustavilo u blizini metalnog branika, prema kome je bio okrenut zadnjim dijelom. Naveo je da je u nezgodi zadobio povredu koljena i čela, a njegova supruga je imala bol u predjelu grudnog koša zbog aktiviranja sigurnosnog pojasa. Dodao je i da je njegovo vozilo bilo svjetlije nijanse teget boje i proizvedeno 1993.godine, te da mu jedan majstor je rekao da bi popravka koštala oko 1.000 eura, i zbog neisplativosti popravke vozilo je prodao otpadu.  </span>
</p>
<p class="p4">
<span>U dokaznom postupku saslušani su svjedok M. J. i sudski vještak saobraćajne struke Š. M., pročitani su: zapisnik o uviđaju saobraćajne nezgode UP PJ Bar br. 412/11 od 22.09.2011.godine sa skicom lica mjesta, izvještaj ljekara specijaliste JZU Opšte bolnice u Baru br. protokola 10450 od 22.09.2011.g. na ime M. S., izvještaj ljekara specijaliste JZU Opšte bolnice u Baru br. protokola 10448 od 22.09.2011.godine na ime Ć. R., izvještaj KC CG br. A1537 /28.09.2011.godine  na ime Ć. R., nalaz i mišljenje vještaka med.struke K. N. od 9.02.2012.godine, dopunski nalaz i mišljenje sudskog vještaka medicinske struke K. N. od 10.07.2012.godine, nalaz i mišljenje sudskog vještaka saobraćajne struke Š. M. od januara 2012.godine, dopuna nalaza i mišljenja vještaka saobraćajne struke Š. M. od oktobra 2012.godine, izvod iz KE na ime Ć. R. MUP R.Srbije Nova Varoš br.03-235-1-29/12 od 06.03.2012.godine, izvod iz KE na ime M. S.a MUP R.Srbije PU Zaječar br.235-6-1205/12 od 9.03.2012.godine.</span>
</p>
<p class="p2">
<span>	Svjedok </span><span class="s1">M. J. </span><span>je na glavnom pretresu u bitnom izjavila da se dana 22.09.2011.godine nalazila na mjestu suvozača u vozilu marke Opel astra kojim je upravljao njen suprug M. S.. Prije početka vožnje stavila je sigurnosni pojas, a kretali su se magistralnim putem Ulcinj - Bar. Kada su izašli iz tunela Ćafe magistralni put se prostire tako što za pravac kretanja u pravcu Bara postoji jedna kolovozna traka, a za pravac kretanja u pravcu Ulcinja postoje dvije kolovozne trake. Oni su se kretali krajnjom desnom kolovoznom trakom i kada su izašli iz tunela ona je primijetila da iz suprotnog smjera ide jedno vozilo koje se nesigurno kretalo tačnije lijevo - desno, u početku  po kolovoznim trakama koje su namijenjene za kretanje u pravcu Ulcinja, a nakon toga ovo vozilo je započelo kretanje po kolovoznoj traci kojom su se oni kretali i kada je postala svjesna da će doći do kontakta stisnula je sigurnosni pojas i tada je došlo do kontakta između, koliko se sjeća, prednje lijeve strane njihovog vozila i prednje desne strane vozila “Golf” sa kojim su ostvarili kontakt. Navela je da je u nezgodi zadobila nagnječenje dojke, međutim, prilikom pregleda u barskoj bolnici ljekari nisu konstatovali povrede, ali posle nekih 10 do 15 dana počela je da osjeća bolove i promjene u grudima, a nakon odlaska u Zaječar započela je liječenje koje je rezultiralo operativnim zahvatom jer je utvrđeno da se u predjelu desne dojke formirao tromb a ispod njega cista veličine jajeta.</span>
</p>
<p class="p2">
<span>	Iz zapisnika o uviđaju saobraćajne nezgode UP PJ Bar br. 412/11 od 22.09.2011.godine sa skicom lica mjesta utvrđeno je vrijeme i mjesto saobraćajne nezgode, položaj vozila nakon saobraćajne nezgode, kao i oštećenja na vozilima i da su učesnici zadobili povrede. </span>
</p>
<p class="p2">
<span>	Iz izvještaja ljekara specijaliste JZU Opšte bolnice u Baru br. protokola 10450 od 22.09.2011.godine na ime M. S. utvrđeno je koje je povrede u saobraćajnoj nezgodi zadobio okrivljeni M. S..</span>
</p>
<p class="p4">
<span>Iz izvještaja ljekara specijaliste JZU Opšte bolnice u Baru br. protokola 10448 od 22.09.2011. godine na ime Ć. R. utvrđeno je koje je povrede u saobraćajnoj nezgodi zadobio okrivljeni Ć. R.. </span>
</p>
<p class="p4">
<span>Iz izvještaja KC CG br. A1537 /28.09.2011. godine na ime Ć. R. utvrđeno je da je okrivljeni Ć. R. dana 23.09.2011.godine imao 2,39 ‰ (pro mille) ili 51,887 mmola/l apsolutnog alkohola u krvi, te da se kod navedene količine većina ljudi nalazi u pijanom stanju.</span>
</p>
<p class="p2">
<span>	Iz nalaza i mišljenja vještaka medicinske struke K. N. od 09.02.2012. godine utvrđeno je da je M. S. u predmetnoj saobraćajnoj nezgodi zadobio tjelesne povrede  i to dvije poprečne oguljotine kože u predjelu lijevog koljena, promjera po 4 x 0,5 cm, krvni podliv kože u predjelu nosa, koje povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su uslijed udara M. S.a o tupo -tvrde predmete u unutrašnjosti putničkog motornog vozila u kojem se imenovani nalazio. Iz istog nalaza i mišljenja je utvrđeno i da je okrivljeni Ć. R. u predmetnoj saobraćajnoj nezgodi zadobio povrede i to uzdužnu, sa središnjom linijom glave paralelnu nagnječno-razdernu ranu u desnom čeono-tjemenom predjelu dužine 6 cm, koja povreda predstavlja u vrijeme nanošenja laku tjelesnu povredu i nastala je uslijed udara glavom Ć. R. o tupo-tvrde predmete u unutrašnjosti putničkog motornog vozila u kojem se imenovani nalazio. Isto tako, utvrđeno je da se okrivljeni Ć. R. u vrijeme odigravanja predmetne saobraćajne nezgode nalazio u pijanom stanju, na granici sa teškim pijanim stanjem, sa koncentracijom apsolutnog alkohola u krvi u iznosu od 2,47%o -promila (pro mille) ili 53,613 mmol/1 -milimola u litru.</span>
</p>
<p class="p4">
<span>Iz dopunskog nalaza i mišljenja sudskog vještaka medicinske struke dr K. N. od 10.07.2012. godine utvrđeno je da je Ć. R. u predmetnoj saobraćajnoj nezgodi zadobio tjelesne povrede i to: nagnječenje glave sa nagnječno-razdernom ranom u desnom čeono-tjemenom predjelu dužine 6 cm, uzdužno postavljenom, paralelnom sa središnjom linijom čela i tjemena, nagnječenje zida grudnog koša u predjelu lijeve bočne strane zida grudnog koša i oguljotine kože u predjelu desnog koljena, koje povrede predstavljaju u vrijeme nanošenja, procijenjeno kako pojedinačno, tako i u svom ukupnom djelovanju, laku tjelesnu povredu i nastale su uslijed udara Ć. R. o tupo-tvrde predmete u unutrašnjosti putničkog motornog vozila u kojem se imenovani nalazio, s tim da isti tom prilikom nije zadobio potres mozga. Isto tako, utvrđeno je da M. J. u predmetnoj saobraćajnoj nezgodi nije zadobila tjelesne povrede. Takođe je utvrđeno i da se okrivljeni Ć. R. u vrijeme odigravanja predmetne saobraćajne nezgode nalazio u fazi eliminacije alkohola u organizmu, te da se nalazio u pijanom stanju sa koncentracijom apsolutnog alkohola u krvi od 2,47 promila ili 53,613 milimola u litru, a u kojem stanju, između ostalog, dolazi do vremenske i prostorne dezorjentisanosti, do drastičnog smanjenja intelektualnih funkcija i do povremenog gubitka svijesti.</span>
</p>
<p class="p4">
<span>Iz nalaza i mišljenja sudskog vještaka saobraćajne struke M. Š. od januara 2012. godine utvrđeno je da je fizički kontakt između putničkog motornog vozila marke “Opel - Astra” reg. oznake BR ... i putničkog motornog vozila marke “VW Golf“ reg. oznake BD ... ostvaren na prostoru lijeve kolovozne trake, smjera kretanja putničkog vozila marke “Opel - Astra”, a u trenutku kada se ovo vozilo svojim desnim točkovima nalazilo na središnjoj, punoj, razdjelnoj liniji kolovoza, što se jasno vidi prema liniji prostiranja tragova kočenja desnih točkova vozila. Ovaj kontakt je ostvaren putem preklapanja čeone lijeve regije putničkog vozila marke “Opel - Astra” i čeone lijeve regije putničkog vozila marke “VW Golf”. Kontakt je ostvaren na oko 2 - 3 metra prije koncentracije materijalnih tragova, odnosno na oko 3 metra od početka tragova kočenja putničkog vozila marke “Opel - Astra” , nakon čega je došlo do zanošenja ovog vozila na desno i potiskivanja unazad putničkog vozila marke “VW Golf”, kojom prilikom su oba vozača zadobili tjelesne povrede. Putničko motorno vozilo marke “Opel - Astra” reg. oznake BR ... voženo je brzinom oko 55 km/h u trenutku reakcije vozača. Putničko motorno vozilo marke “VW Golf” reg. oznake BD ... posjedovalo je brzinu oko 40 km/h, u trenutku sudara sa vozilom marke “Opel - Astra”. Vozač putničkog vozilom marke “Opel - Astra” reg. oznake BR AD 720 u trenutku reakcije preduzimanja mjera kočenja nalazio se na prostornoj distanci 18 metara prije tačke fizičkog   kontakta, a vozač sa putničkim vozilom  marke “VW Golf” reg. oznake BD ... bio je na udaljenosti od 15 metara, prije tačke sudara u trenutku kada je vozač vozila marke “Opel-Astra” preduzeo mjere kočenja. Ukoliko bi prihvatili iskaz vozača vozila marke “Opel - Astra” da se vozač sa vozilom marke “VW Golf” kretao lijevom kolovoznom trakom i da je kontakt ostvaren uz respekciju mjesta kontakta vozila, onda proizilazi: da se vozač sa vozilom marke “VW Golf” nalazio na prostornoj distanci ne manjoj od 45 metara u trenutku kada je započeo proces skretanja vozila na lijevo. Da je vozač vozila marke “Opel - Astra” tada reagovao u pravcu zaustavljanja vozila, isti bi uspio zaustaviti vozilo na distanci oko 32 metra, a vozač vozila marke “VW Golf” uspio bi se vratiti na svoju kolovoznu traku. Vozači vozila marke “Opel - Astra” i vozila marke “VW Golf” morali su održavati bezbjedni smjer kretanja vozila desnom stranom kolovoza na bezbjednoj distanci od desne ivice puta, u smjeru kretanja, na koji način u datoj situaciji nijesu postupili. Zbog navedenog vještak je mišljenja da je do predmetne saobraćajne nezgode došlo usled propusta u vožnji od strane vozača putničkog motornog vozila marke “VW Golf” reg. oznake BD ... i dijelom usled propusta u vožnji od strane vozača putničkog vozila marke “Opel - Astra” reg. oznake BR ... . Vozač putničkog vozila marke “VW Golf” reg. oznake BD ... nije odražavao bezbjedni smjer kretanja vozila, desnom stranom kolovoza, na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku blage desne krivine u fazi mimoilaženja sa putničkim vozilom marke “Opel - Astra” reg. oznake BR ... koje se kretalo iz suprotnog smjera kretanja, a u trenutku kada je između vozila bila kritična prostorna udaljenost, sa vozilom se kretao bliže središnjoj razdjelnoj liniji, usled čega je došlo do čeonog sudara prednjeg lijevog kraja vozila marke “Opel” i prednjeg lijevog kraja vozila marke “VW Golf” na prostoru lijeve saobraćajne trake desne kolovozne trake smjera kretanja vozila “VW Golf”, kojom prilikom je vozač vozila marke “Opel - Astra”, zadobio tjelesnu povredu. Vozač putničkog motornog vozila marke “Opel - Astra” reg. oznake BR ... nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta smjera kretanja, već je prilikom savlađivanja kritičnog poteza puta, koji se prostire u obliku lijeve krivine, gledano u smjeru kretanja, a u fazi mimoilaženja sa putničkim vozilom marke “VW Golf” reg. oznake BD ..., sa vozilom kojim je upravljao zahvatio prostor lijeve kolovozne trake smjera kretanja, usled čega je došlo do čeonog sudara prednje lijeve strane vozila “Opel - Astra” i čeone lijeve strane vozila marke “VW Golf” reg. oznake BD ... na prostoru lijeve kolovozne trake smjera kretanja ovog vozila, kojom prilikom je vozač vozila marke “VW Golf”, zadobio tjelesne povrede. Da su se vozači sa navedenim vozilima kretali pravilno desnom stranom kolovoza na potezu puta koji posjeduje i traku za spora vozila, iz smjera od Bara prema Ulcinju, ne bi došlo do nezgode.</span>
</p>
<p class="p4">
<span>Iz dopunskog nalaza i mišljenja vještaka saobraćajne struke M. Š. od oktobra 2012. godine utvrđeno je da je do predmetne nezgode prevashosno došlo zbog propusta u vožnji od strane vozača putničkog motornog vozila marke “VW Golf” reg. oznake BD ..., jer nije odražavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku desne krivine, a u fazi mimoilaženja sa putničkim motornim vozilom marke “Opel - Astra” reg. oznake BR ..., koje se kretalo iz suprotnog smjera kretanja sa vozilom kojim je upravljao zahvatio prostor za bezbjedno mimoilaženje, na način što se sa vozilom kretao bliže središnjoj razdjelnoj liniji, usled čega je došlo do čeonog sudara putem preklapanja prednjih lijevih regija vozila, na prostoru lijeve saobraćajne trake, desne kolovozne trake, smjera kretanja vozila marke “VW Golf”, kojom prilikom je na vozilima nastupila materijalna šteta. Vozač putničkog motornog vozila marke “Opel - Astra” reg. oznake BR ... nije održavao bezbjedni smjer kretanja vozila na bezbjednoj distanci od desne ivice puta, već je prilikom savlađivanja kritičnog poteza puta koji se prostire u obliku lijeve krivine, a u trenutku kada se nalazio u fazi mimoilaženja sa vozilom marke “VW Golf“ reg. oznake BD ..., zahvatio prostor lijeve kolovozne trake smjera kretanja, što je dovelo do čeonog sudara vozila, na prostoru lijeve kolovozne trake, smjera kretanja, kojom prilikom je vozač vozila marke “VW Golf“, zadobio lake tjelesne povrede.</span>
</p>
<p class="p4">
<span>Sudski vještak saobraćajne struke M. Š. je na glavnom pretresu od 17.10.2012. godine ostao pri datom nalazu i mišljenju kao i njegovoj dopuni, dodajući da se vozač vozilom marke “Golf” kretao u fazi mimoilaženja lijevom kolovoznom trakom u smjeru kretanja, da je vozač vozila marke “Opel” morao preduzeti mjere zaustavljanja vozila, jer svako skretanje na lijevo ugrožavalo je ne samo bezbjednost vozila marke “Golf” već i druge učesnike u saobraćaju. Prema tome, održavanje bezbjednog smjera kretanja i zaustavljanje ovog vozila obzirom na prostornu distancu koja nije bila manja od 60 m omogućavala je vozaču vozila “Opel” zaustavljanje vozila prije fizičkog kontakta na oko 20 m, a što ide u prilog da je vozač vozila marke “Golf” mogao ispraviti svoju grešku. Konačno da je održavao bezbjedan smjer kretanja ne bi došlo do nezgode i pored toga što je vozač vozila “Golf” prema tvrdnji vozača “Opela” koristio lijevu kolovoznu traku. Ovaj propust u vožnji zaista stoji dijelom u uzročnoj vezi sa nastalom nezgodom. Vještak je pojasnio da u situaciji kada postoje dvije kolovozne trake namijenjene za smjer kretanja kojim se kretalo vozilo marke “Golf”, lijevu traku može koristiti samo ako je desna zauzeta, te je vozač vozila “Golf” morao koristiti desnu traku za kretanje.</span>
</p>
<p class="p4">
<span>Iz izvoda iz kaznene evidencije na ime Ć. R. MUP R.Srbije Nova Varoš br.03-235-1-29/12 od 06.03.2012.godine utvrđeno je da isti nije osuđivan.</span>
</p>
<p class="p4">
<span>Iz izvod iz kaznene evidencije na ime M. S. MUP R.Srbije PU Zaječar br.235-6-1205/12 od 9.03.2012.godine utvrđeno je da isti nije osuđivan.</span>
</p>
<p class="p2">
<span>	Ocjenom izvedenih dokaza utvrđeno je da je okrivljeni Ć. R. učinio krivično djelo koje mu je optužnim aktom stavljeno na teret. Okrivljeni je u svojoj odbrani u bitnom negirao izvršenje krivičnog djela, navodeći da se kritičnom prilikom na dijelu puta na kojem se nalaze tri trake od kojih su dvije namijenjene za kretanje u pravcu Ulcinja, a jedna za kretanje u pravcu Bara, kretao u pravcu Ulcinja i to krajnjom desnom trakom uz desnu ivicu kolovoza, te da je na nekih 200 m od tunela Ćafe primijetio kako mu u susret nailazi vozilo plave boje, nakon čega je stisnuo kočnicu i legao na mjesto suvozača, osjetivši nakon toga snažan udar u auto. Više se ničega nije sjećao, a probudio se u bolnici, zadobivši kritičnom prilikom tjelesne povrede. Sud je ovakvu odbranu okrivljenog cijenio kao neosnovanu i kao pokušaj izbjegavanja krivice.</span>
</p>
<p class="p2">
<span>	U postupku je, prvenstveno na osnovu zapisnika o uviđaju sa skicom lica mjesta, kao i nalaza i mišljenja sudskog vještaka medicinske struke M. Š., utvrđen tok i uzrok nastanka predmetne saobraćajne nezgode. </span>
</p>
<p class="p2">
<span>	Okrivljeni M. S. je u bitnom izjavio da se kritičnom prilikom svojim vozilom marke “Opel Astra” kretao iz pravca Ulcinja u pravcu Bara, te da je na tom dijelu puta za njegov smjer kretanja bila namijenjena jedna traka, dok su dvije trake namijenjene za vozila koja se kreću iz pravca Bara. U jednom trenutku je primijetio da vozilo marke “Golf” prelazi na njegovu traku i da se kreće velikom brzinom, pa je u cilju izbjegavanja kontakta skrenuo ulijevo, jer se na desnoj strani kolovoza nalazio branik, ali je i pored toga došlo do kontakta njihovih vozila čeonom regijom, kojom prilikom je on zadobio tjelesne povrede. Odbrana okrivljenog u bitnom je u saglasnosti sa iskazom svjedoka M. J., koja je navela da je kada su izašli iz tunela ona primijetila da iz suprotnog smjera ide jedno vozilo koje se nesigurno kretalo, tačnije kretalo se lijevo - desno, u početku po kolovoznim trakama koje su namijenjene za kretanje u pravcu Ulcinja, a nakon toga ovo vozilo je započelo kretanje po kolovoznoj traci kojom su se oni kretali, nakon čega je došlo do kontakta između vozila. Ovakav iskaz svjedoka po ocjeni suda nije prihvatljiv, već je ocijenjen kao pristrasan i sračunat da olakša položaj okrivljenog M. S., obzirom da je ista njegova supruga. Ni odbrana okrivljenog M. S., a ni iskaz svjedoka M. J. nijesu u skladu sa provedenim materijalnim dokazima kao i nalazom i mišljenjem vještaka saobraćajne struke. Naime, iz zapisnika o uviđaju saobraćajne nezgode sa skicom lica mjesta utvrđeno je tačno mjesto kontakta vozila, njihov položaj nakon kontakta, kao i tragovi kočenja, iz koje skice lica mjesta se jasno vidi da se tragovi kočenja vozila marke “Opel Astra” kojim je upravljao okrivljeni M. S. nalaze na lijevoj kolovoznoj traci gledano iz smjera njegovog kretanja, kao i da su tragovi kočenja desnih točkova vozila kojim je upravljao nalaze na središnjoj punoj razdjelnoj liniji kolovoza, a što je u suprotnosti sa njegovom tvrdnjom da se kretao uz desnu ivicu kolovoza. Isto tako, iz dopunskog nalaza i mišljenja sudskog vještaka saobraćajne struke M. Š. od oktobra 2012. godine nesumnjivo je utvrđeno da je i na strani okrivljenog M. S. postojao doprinos nastanku saobraćajne nezgode obzirom da se isti kritičnom prilikom kretao vozilom ne održavajući bezbjedan smjer kretanja što bliže desnoj ivici kolovoza, krećući se bliže srednjoj razdjelnoj liniji i da je prilikom savlađivanja kritičnog poteza puta, koji gledano iz njegovog smjera kretanja predstavlja lijeva krivina, i mimoilaženja sa vozilom marke “Golf” kojim je upravljao okrivljeni Ć. R., zahvatio lijevu kolovoznu traku. Međutim, i pored navedenog vještak je u dopunskom nalazu naveo da je do predmetne nezgode prevashosno došlo zbog propusta u vožnji od strane vozača putničkog motornog vozila marke “VW Golf” reg. oznake BD ..., jer nije odražavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku desne krivine, a u fazi mimoilaženja sa putničkim motornim vozilom marke “Opel - Astra” reg. oznake BR ..., koje se kretalo iz suprotnog smjera kretanja sa vozilom kojim je upravljao zahvatio prostor za bezbjedno mimoilaženje, na način što se sa vozilom kretao bliže središnjoj razdjelnoj liniji, usled čega je došlo do čeonog sudara putem preklapanja prednjih lijevih regija vozila, na prostoru lijeve saobraćajne trake, desne kolovozne trake, smjera kretanja vozila marke “VW Golf”. Sud je prihvatio kako osnovni, tako i dopunski nalaz i mišljenje vještaka, cijeneći ga kao stručan i objektivan, zasnovan na pravilima nauke i struke. Dakle, nesporna je činjenica da je i okrivljeni M. S. svojim propustom u vožnji dijelom doprinio nastanku saobraćajne nezgode, međutim, na svaku posledicu u krivično pravnom smislu uvijek djeluje više uslova, ali se među njima uvijek izdvaja jedan koji je od uzročnog, odnosno kauzalnog značaja za nastanak posledice, pa se isti i smatra uzrokom u krivičnopravnom smislu, jer bez njegovog nastupanja posledica ne bi nastupila. Iz rezultata dokaznog postupka proizilazi da je dominantni uzrok nastupanja predmetne saobraćajne nezgode propust u vožnji od strane vozača putničkog motornog vozila marke “VW Golf” reg. oznake BD ..., odnosno okrivljenog Ć. R., koji je i oglašen krivim za izazivanje predmetne saobraćajne nezgode. 	</span>
</p>
<p class="p4">
<span>Vještak je na glavnom pretresu od 17.10.2012.godine pojasnio i to da u situaciji kada postoje dvije saobraćajne trake za kretanje vozila u jednom smjeru, lijeva traka se može koristiti samo ako je desna zauzeta, što bi u konkretnoj situaciji značilo da je vozač vozila marke “Golf” morao da koristi desnu saobraćajnu traku. Postupajući na navedeni način vještak je vršio pravnu ocjenu postupanja okrivljenog Ć. R., a što nije predmet saobraćajnog vještačenja, već pravno pitanje, obzirom da je u čl. 27. st. 3. Zakona o bezbjednosti saobraćaja na putevima propisano da na putu u naselju sa kolovozom na kome za saobraćaj vozila u istom smjeru postoje najmanje dvije obilježene saobraćajne trake, vozač može za kretanje svog vozila da koristi i saobraćajnu traku koja se ne nalazi uz desnu ivicu kolovoza, ako time ne ometa ostala vozila koja se kreću iza njegovog vozila. Okrivljeni Ć. R. kritičnom prilikom nije ometao vozila iza sebe, jer istih nije bilo. Zbog navedenog, sud nije prihvatio mišljenje vještaka u tom dijelu, što ne mijenja ocjenu suda u pogledu stručnosti i objektivnosti vještačenja i izrađenog nalaza i mišljenja kao i njegove dopune u dijelu opisa kretanja vozila i uzroka nastanka saobraćajne nezgode.</span>
</p>
<p class="p2">
<span>	Sud je takođe prihvatio kako osnovni, tako i dopunski nalaz i mišljenje sudskog vještaka medicinske struke dr K. N., cijeneći nalaze kao objektivne i stručne, izrađene u skladu sa pravilima nauke i struke. Iz istih je utvrđeno da su oba okrivljena kritičnom prilikom zadobila lake tjelesne povrede i to okrivljeni Ć. R. dvije poprečne oguljotine kože u predjelu lijevog koljena promjera 4x0,5 cm i krvni podliv kože u predjelu nosa, a okrivljeni M. S. nagnječenje glave, sa nagnječno razdernom ranom u čeono tjemenom predjelu dužine 6 cm, uzdužno postavljenom, paralelnom sa središnjom linijom čela i tjemena, nagnječenje zida grudnog koša u predjelu lijeve bočne strane zida grudnog koša i oguljotine kože u predjelu desnog koljena, koje povrede predstavljaju u vrijeme nanošenja, procijenjeno kako pojedinačno, tako i u svom ukupnom djelovanju, lake tjelesne povredu i nastale su uslijed udara okrivljenih o tupo- tvrde predmete u unutrašnjosti putničkih motornih vozila u kojima su se isti nalazili. Iz navedenog nalaza i mišljenja utvrđeno je i da M. J. kritičnom prilikom nije zadobila tjelesne povrede, kao i da okrivljeni Ć. R. nije zadobio potres mozga. Isto tako, iz nalaza i mišljenja je utvrđeno i da je okrivljeni Ć. R. kritičnom prilikom bio u pijanom stanju, na granici sa teškim pijanim stanjem, pri koncentraciji apsolutnog alkohola u organizmu u iznosu od 2,47 promila ili 53,613 mmola/l, kao i da u takvom stanju može doći do vremenske i prostorne dezorjentisanosti, do drastičnog smanjenja intelektualnih funkcija i povremenog gubitka svijesti.</span>
</p>
<p class="p2">
<span>	Okrivljeni Ć. R. je postupao suprotno odredbama čl. 200. st. 1 i 2. Zakona o bezbjednosti saobraćaja na putevima i čl. 27. st. 2. istog Zakona, kojima je propisano i to članom 200. st. 1. da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola, a čl. 200. st. 2. da je pod dejstvom alkohola lice za koje se analizom krvi ili krvi i urina ili drugom metodom mjerenja količine alkohola u organizmu utvrdi da sadržina alkohola u krvi iznosi više od 0,5 g/kg ili ako je prisustvo alkohola u organizmu utvrđeno odgovarajućim sredstvima ili aparatima (alkometrom i dr.) za mjerenje alkoholisanosti, što odgovara količinama većim od 05 g/kg ili kod koga se, bez obzira na sadržinu alkohola u krvi, stručnim pregledom utvrdi da pokazuje znake alkoholne poremećenosti. Isto tako, okrivljeni je postupao i protivno odredbi čl. 27. st. 2. Zakona o bezbjednosti saobraćaja na putevima kojom je propisano da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti. Imajući u vidu provedene dokaze, a prije svega nalaze i mišljenja sudskih vještaka, u postupku je utvrđeno da se okrivljeni Ć. R. nije pridržavao pravila kretanja i držao vozilo što bliže desnoj ivici kolovoza, već da je svojim kretanjem vozilom ugrožavao i sebe i druge učesnike u saobraćaju. Isti je upravljao vozilom pod dejstvom alkohola. </span>
</p>
<p class="p2">
<span>	Sud je, shodno utvrđenom činjeničnom stanju, precizirao prvi stav dispozitiva optužnog predloga na način da se okrivljeni Ć. R. nije pridržavao propisa odredbi čl. 200. st. 1 i 2. Zakona o bezbjednosti saobraćaja na putevima, obzirom da je u optužnom predlogu navedeno da se okrivljeni nije pridržavao propisa iz čl. 200. citiranog Zakona, a koji član ima četiri stava, s tim da se stav 3. odnosi na upravljanje vozilom pod dejstvom psihoaktivnih supstanci, a da se stav 4. odnosi na upravljanje vozilom pod dejstvom alkohola određene kategorije vozača. Ocijenjeno je da se navedenim preciziranjem ne narušava identitet optužnog predloga i presude.</span>
</p>
<p class="p2">
<span>	Okrivljeni Ć. R. je započeo upravljanje vozilom dok se nalazio u pijanom stanju, koje je obzirom na koncentraciju alkohola u organizmu od 2,47 promila ili 53,613 mola na granici sa teškim pijanstvom, a u kojem stanju prema mišljenju sudskog vještaka medicinske struke dolazi do vremenske i prostorne dezorjentisanosti, do drastičnog smanjenja intelektualnih funkcija i do povremenog gubitka svijesti. Članom 14. st. 3. Krivičnog zakonika propisano je da se krivica učinioca krivičnog djela koji se upotrebom alkohola, droga ili na drugi način doveo u stanje u kojem nije mogao da shvati značaj svog djela ili da upravlja svojim postupcima utvrđuje prema vremenu neposredno prije dovođenja u takvo stanje. Kako je okrivljeni izjavio da je prije nego je počeo da upravlja vozilom konzumirao alkohol, to je isti bio svjestan da u takvom stanju može da učini krivično djelo pa je na to pristao, što znači da je okrivljeni Ć. R. krivično djelo izvršio postupajući sa eventualnim umišljanjem. Sud nije sproveo vještačenje uračunljivosti okrivljenog putem vještaka neuropsihijatra, jer je okrivljeni u toku postupka promijenio adresu, a o promjeni nije obavijestio sud, pa je na taj način postao nedostupan.</span>
</p>
<p class="p4">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio porodične prilike okrivljenog jer je isti oženjen i otac dvoje djece, da je u predmetnoj saobraćajnoj nezgodi i sam zadobio tjelesne povrede, te njegov raniji život obzirom da nije osuđivan. Otežavajućih okolnosti nije bilo. Cijeneći navedene olakšavajuće okolnosti, a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude na način kako je to predstavljeno u stavu I izreke presude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p4">
<span>Prema okrivljenom je na osnovu čl. 74 Krivičnog zakonika izrečena mjera bezbjednosti zabrana upravljanja motornim vozilom “B” kategorije u trajanju od 6 mjeseci.  Navedenu mjeru bezbjednosti sud može izreći, ako nađe da težina učinjenog djela, okolnosti pod kojima je djelo učinjeno ili ranije kršenje saobraćajnih propisa od strane učinioca pokazuju da je opasno da on upravlja motornim vozilom određene vrste ili kategorije. Okrivljeni je krivično djelo izvršio pod uticajem alkohola u koncentraciji od 2,47 promila apsolutnog alkohola u krvi, pa je po ocjeni suda opasno da okrivljeni upravlja motornim vozilom „B“ kategorije. </span>
</p>
<p class="p4">
<span>Iz razloga koji su naprijed navedeni, nije dokazano da je okrivljeni M. S. izvršio krivično djelo koje mu je stavljeno na teret, zbog čega je isti na osnovu čl. 373. st. 1. tač. 2. ZKP-a oslobođen od optužbe.</span>
</p>
<p class="p4">
<span>Odluka o troškovima krivičnog postupka u odnosu na okrivljenog Ć. R. zasniva se na odredbi čl. 229. ZKP-a i isti se odnose na troškove vještačenja po vještaku medicinske struke dr. K. N. u iznosu od 115,50 € i troškove vještačenja po vještaku saobraćajne struke M. Š. u ukupnom iznosu od 209,00 € (71,50 € i 137,50 €), kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4">
<span>Odluka o troškovima krivičnog postupka u odnosu na okrivljenog M. S. zasniva se na odredbi čl. 230. st. 1. ZKP-a, pa troškovi postupka padaju na teret budžetskih sredstava suda, budući da je isti oslobođen od optužbe.</span>
</p>
<p class="p4">
<span>Na osnovu izloženog odlučeno je kao u izreci presude.</span>
</p>
<p class="p10">
<span class="s1">OSNOVNI SUD U BARU</span>
</p>
<p class="p10">
<span class="s1">Dana, 17.10.2012. godine</span>
</p>
<p class="p10"></p>
<p class="p11"></p>
<p class="p12">
<span class="s1">ZAPISNIČAR,				                                   	         S U D I J A</span>
</p>
<p class="p12">
<span class="s1">Milijana Minić 				                          	             Goran Šćepanović</span>
</p>
<p class="p12"></p>
<p class="p12"></p>
<p class="p12"></p>
<p class="p12">
<span class="s1">PRAVNA POUKA</span><span>:Protiv ove presude može se </span>
</p>
<p class="p12">
<span>izjaviti žalba Višem sudu u Podgorici u roku od</span>
</p>
<p class="p12">
<span>8 (osam) dana od dana prijema pismenog otpravka.</span>
</p>
<p class="p12">
<span>Žalba se predaje ovom sudu u dva primjerka.</span>
</p>
<p class="p12"></p>
<p class="p12"></p>
<p class="p12"></p>
<p class="p12">
<span class="s1">DNA</span><span>:-  ODT</span>
</p>
<p class="p12">
<span>          - okrivljenima</span>
</p>
<p class="p12">
<span>          - adv. R. M.</span>
</p>
<p class="p12">
<span>          - u spise</span>
</p>
<p class="p5"></p>


</body>
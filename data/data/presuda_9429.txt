&nbsp;<br>
K.br.671/06<br>
&nbsp;<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Ćirović u krivičnom predmetu okrivljenog B.Š. iz Bara, zbog krivičnog djela napad na službeno lice u vršenju službene dužnosti iz čl. 376 st.2 u vezi sa st 1 KZ CG, po optužnom predlogu Osnovnog državnog tužioca u Baru, Kt.br.335/04 od 13.11.2006. godine, nakon održanog glavnog, javnog pretresa u prisustvu zastupnika optužbe Božović Danijele, okrivljenog i njegovog branioca, dana 16.02.2009. godine je donio, a dana 17.02.2009. godine javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
&nbsp;<br>
Okrivljeni B.D., od oca B. i majke S. rodjene V., rodjen na C.dana ....godine, sa prebivalištem u ul. B. R. ..., u B.,&nbsp; državljanin SCG. po zanimanju poslastlčar, oženjen, otac troje djece, lošeg imovnog stanja, neosuđivan<br>
&nbsp;<br>
&nbsp;<br>
KRIV JE<br>
&nbsp;<br>
&nbsp;<br>
Što je:<br>
&nbsp;<br>
Dana 29.07.2004.godine u svom lokalu »M.« u naselju Ć. u S., Opština B., napao službeno lice, finansijskog policajca u Direkciji javnih prihoda u B.. oštećenog S.M. u vršenju službene dužnosti, na način, kada je oštećeni sa svojim kolegom M. D. ušao u lokal, da bi izvršili kontrolu evidentiranja prometa preko poreske registar kase, i pitao »Ko je ovdje gazda, gdje se nalazi poreska registar kasa«, okrivljeni tada ustaje od stola. kreće prema oštećenom, upućujući riječi uvrede »Napusti lokal, lopove, reketašu«, i sa zapaljenom cigaretom koju je držao u ruci pogadja ga u predjelu grudi, a zatim sa obije ruke hvata za revere košulje, i nogom ga udara u predjelu desne noge, nanoseći mu pritom laku tjelesnu povredu u vidu otoka u predjelu zadnje strane desne nadkoljenice;<br>
&nbsp;<br>
-čime je izvršio krivično djelo -&nbsp; napad na službeno lice u vršenju službene duŽnosti iz čl.376. st.2. u vezi st.l. KZ CG.<br>
&nbsp;<br>
Pa mu sud primjenom čl. 4, 32, 36, 42, 52, 53 i 54 Krivičnog zakona i čl. 359, 360 i 364 ZKP-a, izriče<br>
&nbsp;<br>
USLOVNU OSUDU<br>
&nbsp;<br>
&nbsp;<br>
Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da joj se kazna neće izvršiti ukoliko okrivljeni u roku od 2 (dvije godine ne izvrši novo krivično djelo.<br>
&nbsp;<br>
Prema okrivljenom se na osnovu čl. 71 KZ CG izriče<br>
&nbsp;<br>
&nbsp;<br>
MJERA BEZBJEDNOSTI<br>
&nbsp;<br>
&nbsp;<br>
Obavezno liječenje narkomana na slobodi, koje se ima izvršiti u Opštoj bolnici, „B. O.“ u B. , na psihijatrijskom odjeljenu.<br>
Obavezno liječenje narkomana na slobodi će trajati dok postoji potreba za liječenjem, ali ne duže od tri godine.<br>
&nbsp;<br>
Ako se učinilac bez opravdanog razloga ne podvrgne liječenju na slobodi ili liječenje samovoljno napusti sud će odrediti da se mjera prinudno izvrši u odgovarajućoj zdravstvenoj ili drugoj specijalizovanoj ustanovi.<br>
&nbsp;<br>
Oštećeni S.M se radi ostvarivanja imovinskopravnog zahtjeva upućuje na parnicu.<br>
&nbsp;<br>
Okrivljeni je dužan da plati troškove krivičnog postupka u iznosu od 400 € u&nbsp; roku od 15 dana od dana pravosnažnosti presude pod prijetnjom izvršenja.<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnim predlogom Osnovnog državnog tužioca u Baru, Kt.br.335/04 od 13.11.2006. godine okrivljenom je stavljeno na teret izvršenje krivičnog djela bliže opisano u izreci presude.<br>
&nbsp;<br>
Okrivljeni je u svojoj odbrani u bitnom naveo da je navedenog dana sa svojom sestrom sjedio u svom lokalu »M.« koji se nalazi na šetalištu u S.. U lokal je u jednom trenutku došao finansijski policajac &nbsp;S. sa jednim svojim kolegom. S. je prošao pored okrivljenog a da mu se nije ni obratio i odmah se uputio ka mjestu gdje se nalazi kasa sa novcem. Iznenadio se ovakvim njegovim ponašanjem, jer je S. prišao njegovom stolu, opet mu se nije obratio, niti rekao zbog čega je došao. Tada ga je okrivljeni upitao zašto mu se ne javlja&nbsp; kad se već poznaju od ranije, a S. mu se ironično obratio u stilu da ga nije ni primjetio. Okrivljeni ga je tada pozvao da sjedne sa njim za sto, i u tom momentu zbog njegovog gordog ponašanja rekao je S. da izadje iz lokala, te da ukoliko postoji neki problem, treba da mu kaže u čemu je problem. Okrivljeni je dalje naveo da je pokušao da oštećenog izgura iz lokala, smatrajući da je njegovo ponašanje takvo da ne zaslužuje da ga kontroliše. Medjutim, S.ga je, prije nego što je okrivljeni bilo šta uradio, uhvatio za ruke u predjelu nadlaktice i pritom raskrvavio. Tada ga je okrivljeni izgurao iz lokala, i izbacujući ga iz lokala, rekao mu da je reketaš i daje bahat i pritom ga udario lijevom nogom u predjelu zadnjice. Dalje je naveo da je do 2002.godine bio politoksikoman, ali od 2002.godine ne koristi nikakve droge. Na glavnom pretresu je dodao da se ne sjeća &nbsp;tačno, ali je moguće da ga je gadjao cigarom. Tada ga je S. uhvatio za mišice i počeo da &nbsp;ga grebe noktima. Okrivljeni mu je rekao&nbsp; »S. mogu sad da ti radi šta hoću ali izadji napolje«, uspio je da ga izgura iz lokala i udario ga nogom u zadnjicu i rekao mu »reketašu«. Čovjek koji je bio sa njim ostao je u lokalu i nije se uključivao u ovu njihovu raspravu.<br>
&nbsp;<br>
U dokaznom postupku sud je proveo sledeće dakaze: pročitan je iskaz oštećenog S.M. iz prethodnog postupka, svjedoka M.D. iz prethodnog postupka, pročitan je izvještaj ljekara specijaliste JZU Doma Zdravlja B., br. .. od 29.07.2004.godine izdat na ime S. M., nalaz i mišljenje vještaka medicinske struke dr. K. N. od 10.01.2006.godine, izvod iz KE za okrivljenog pribavljen od MUP-a CB B. br. ... &nbsp;od 23.02.2006.godine izdat za okrivljenog B.Š., mišljenje neuropsihijatra M. M. od 08.07.2008.godine, saslušan je vještak M. M. na glavnom pretresu dana 26.11.2008.godine, pročitan je nalaz i mišljenje vještaka neuropsihijatra dr S.M. od 10.02.2009.godine.<br>
&nbsp;<br>
Oštećeni S.M je u svom iskazu datom u prethodnom postupku naveo da radi kao&nbsp; inspektor u poreskoj upravi i da je navedenog dana vršio kontrolu prometa preko prometnih registar kasa, kod poreskih obveznika u S., a sa njim je bio kolega D. M.. Ušli su u objekat vlasništvo B. D. i zapazili da se poreska registar kasa ne koristi u skladu sa zakonskim propisima. Dok su stajali na terasi poslastičarnice »M.«, gazda B.Š., koji je do tada sjedio na terasi, ustao je i prišao im, direktno mu se obraćajući povišenim tonom i rekao mu »ne dozvoljavam Vam da vršite kontrolu, reketaši«. Unio mu se u facu, uhvativši ga za revere košulje, bacajući upaljenu cigaretu u predjelu njegovih grudi. U tom trenutku je njegov kolega pokušao da ga zaštiti, oštećeni se odvojio od okrivljenog i krenuo prema ulici, ali ga B. tada sustiže i udara u zadnji dio desne butine, pljujući prema njemu. Oštećeni je dalje naveo da se tom prilikom osjećao veoma neprijatno jer je tu bio prisutan veliki broj gradjana. Pošao je do susjednog lokala i odatle pozvao policiju. Pridružio se krivičnom gonjenju i postavio imovinskopravni zahtjev koji nije precizirao.<br>
&nbsp;<br>
Svjedok M. D. je u svom iskazu datom u prethodnom postupku naveo da je navedenog dana sa kolegom S.M. vršio kontrolu evidentiranja prometa preko poreskih kasa i tom prilikom su došli do objekta koje je vlasništvo B.Š.. TOm prilikom su pitali ko je gazda objekta, pa je čovjek koji je sjedio za stolom ustao i rekao da je on gazda i tada se obratio S. rekavši mu »M. mi se znamo iz voza, dobro se poznajemo, poznato mi je šta Vi iz poreske uprave radite, VI ste reketaši«, zatim je okrivljeni prišao S. uhvatio ga za košulju, zamahnuvši da ga udari rukom u predjelu glave. Medjutim, uspjeli su nekako da ih razdvoje, ali je i nakon razdvajanja B. nogom udario M. u predjelu njegove noge. Nakon toga su izašli iz lokala i pozvali policiju. &nbsp;<br>
&nbsp;<br>
U nalazu i mišljenju vještaka medicinske struke dr. K. N. datog u predmetu Kri br 310/04 od 10.01.2006.godine, utvrdjuje se da je &nbsp;oštećeni S.M dana 29.07.2004.godine, zadobio povredu u vidu blagog otoka u predjelu zadnje strane desne nadlaktice, koja povreda predstavlja u vrijeme nanošenja laku tjelsnu povredu i nanešena je udarcem nogom.<br>
&nbsp;<br>
Iz izvoda iz KE za okrivljenog pribavljen od MUP-a CB Bar br. ....od 23.02.2006.godine izdat za okrivljenog B.Š., utvrdjuje se da imenovani do sada nije osudjivan.<br>
&nbsp;<br>
U nalazu i mišljenju vještaka neuropsihijatra M. M. od 08.07.2008.godine, je navedeno da je B.Š. u vrijeme izvršenja djela koje mu se stavlja na teret bio u stanju toksikomanske apstinencije, te da je prag tolerancije na frustraciju bio još uvjek nizak. Konkretnom prilikom je neposredno bio u razgovoru sa sestrom, što je bio jedini prijatan doživljaj za poslednje 2 godine, jer u te dvije traumatične godine spada i suicid brata. U trenutku izvršenja djela bio je u stanu ekstremne razdraženosti, pa je manifestovao patološki afekt, koji je bio van kontrole racionalne svijesti. Prema tome, nije znao šta radi i nije mogao upravljati svojim postupcima. Nakon predmetnog dogadjaja odmah se javio psihijatru koji je preduzeo odredjeni tretman i kontrola toksikomanske apstinencije je redovno provodjena. Na glavnom pretresu je &nbsp;vještak M. M. odgovarajući na pitanja stranaka naveo da ne postoji opasnost da okrivljeni učini slično ili teže krivično djelo, s obzirom da je od predmetnog dogadjaja prošlo 4 godine, a da je u medjuvremenu tj. za ove 4 godine, okrivljeni sada potputno emocionalno stabilna i socijalno zrela ličnost. Na osnovu njegovog sadašnjeg psihološkog profila sa sigurnošću se može tvrditi da okrivljeni bilo koji socijalno neprihvatljiv incident sada ne bi uradio. Dalje je vještak naveo da je u vrijeme izvršenja krivičnog djela bio u patološkom afektu, a prije toga je imao niz psiholoških deformacija, odnosno psihjatrijskih problema. Prije predmetnog dogadjaja okrivljeni je 2 godine apstinirao od psihoaktivnih supstanci, tako da ovaj patološki afekt nije bio uslovljen konuzumiranjem psihoaktivnih supstanci, već znatno više razvojem ličnosti. Patološki afekt je trenutna kratkotrajna duševna intezivna poremećenost, usled kojeg nije mogao da upravlja svojim postupcima niti da shvati značaj svog djela.<br>
&nbsp;<br>
U &nbsp;nalazu i mišljenju vještaka neuropsihijatra S. M. od 10.02.2009.godine je navedeno da je B.Š. liječen u Institutu za mentalno zdravlje u B. i to 1995. godine i 2001. godine. Kasnije liječenje od 20.11.2000. godine do 11.12.2000. godine sa dijagnozom Duševni poremaćeji i poremećaji ponašanja uzrokovani upotrebom psihoaktivnih supstanci sa ispoljavanje povremenih prolaznih siptoma. U osnovi može se zaključiti da okrivljeni B.Š. spada u katergojiju narkomana, odnosno osobe koja je zavisna od psihoaktivnih supstanci, a da povremeno ispoljava privremenu duševnu poremećenost u smislu pshotičnkog ponašanja sa dominantinim simpotomima paranoidnih ideja. U vrijeme izvršenja krivičnog djela ispoljavao je paranoidno sumnjičivo ponašanje prema oštećenom što ulazi u kliničku sliku prethodnog opisa duševnog oboljenja sa prolaznim paranoidnim doživljavanja prema okolini u smislu doživljavanja iskrivljenih sumanutih postupaka drugih u odnosu na njegovu ličnost tkz paranoidni stavovi bez sistemaatizovanih sumanutih ideja. Ovaj paranoidni način doživljavanja okrivljenog bitno je remetio njegovu sposobnost za rasudjivanje, traženja adekvatnog izlaza iz konfliktne situacije, kao i smanjenu mogućnost samokontrole u stanju afekta i razdražljivosti koji je bio prisutan kod okrivljenog. Vještak je konačno dao mišljenje da okrivljeni B.Š. ispoljava psihičke simptome narkomanije, odnosno duševnog poremećaja i poremećaja ponašanja koji su uzrkovoni psihoaktivnim supstancama opijatima. Povremeno ispoljava simptome privremene duševne poremećenosti u smislu prolaznog psihotičkog ponašanja sa pretežno simptoma sumanutih ideja Motivacija za krivično djelo je djelimično psihopatološki motivisano sa idejama paranoidnim interpretacijama prema oštećenom. Mišljenja je da su sposobnost shvatanja značenja krivičnog djela i mogućnost upravljanja svojim postupcima u vrijeme izvršenja krivičnog djela bili bitno smanjeni. Obzirom da se radi o osobi zavisnoj o zloupotrebi droga (narkomanu) mišljenja je da ima indikacija za primjenu mjera bezbjednosti obaveznog liječenja o narkomanije.<br>
&nbsp;<br>
Ocjenom izvedenih dokaza nesporno je utvrdjeno da je okrivljeni izvršio krivično djelo bliže opisano u izreci presude. Nesporno je utvrdjeno da je dana 29.07.2004.godine okrivljeni napao službeno lice – finansijskog policajca S.M. u vršenju službene dužnosti i to tako što je oštećenom uputio riječi »Napusti lokal, lopove, reketašu«, i sa zapaljenom cigaretom koju je držao u ruci pogodio ga u predjelu grudi, a zatim sa obije ruke uhvatio za revere košulje i nogom udario u predjelu desne noge, nanoseći mu pritom laku tjelesnu povredu u vidu otoka u predjelu zadnje strane desne nadkoljenice. Ovakvo utvrdjeno činjenično stanje proizilai kako iz odbrane samog okrivljenog, koji nije sporio da je oštećenom uputio ovakve riječi, te da ga je udario u predjelu desne noge, odnosno kako on to navodi u predjelu zadnjice, a takodje se nesporno utvrdjuje i iz iskaza oštećenog S.M. i svjedoka M. D.. Da je oštećeni zadobio navedenu povredu nesporno se utvrdjuje iz nalaza i mišljenja dr K.N., koji nalaz sud u cjelosti prihvata kao jasan, stručan i objektivan.<br>
&nbsp;<br>
Oštećeni S.M je, kao službeno lice- finansijski policajac u Direkciji javnih prihoda u&nbsp; B., ušao u lokal kako bi izvršio kontrolu evidentiranja prometa preko registar kase, što znači da je u konkretnom slučaju vršio svoju službenu dužnost, koja činjenica je okrivljenom svakako bila poznata, jer je kako je i sam okrivljeni naveo, oštećenog je poznavao od ranije i znao je čime se bavi Pod napadom na službeno lice podrazumijevaju se svi oblici upotrebe sile u odnosu na tjelesni integritet službenog lica koji, kad ima za posledicu laku tjelesnu povredu, predstavlja teži oblik ovog krivičnog djela. Sud je tokom postupka proveo dva vještačenja po vještaku neuropsihijatru, radi utvrdjivanja da li je okrivljeni u vrijeme izvršenja krivičnog djela mogao da shvati značaj svog djela i upravlja svojim postupcima, pa je tako vještak&nbsp; neuropsihijatar M.M. naveo da je okrivljeni bio u stanje ekstremne razdraženosti pa je manifestovao patološki afekt koji je bio van kontrole racionalne svijesti, pri čemu nije znao šta radi niti je mogao upravljati svojim postupcima, dok je vještak neuropsihijatar S. M. naveo da okrivljeni povremeno ispoljava simptome privremene duševne poremećenopsti, u smislu prolaznog psihotičkog ponašanja, sa pretežnim simptomima sumanutih ideja, te da je u vrijeme izvršenja krivičnog djela kod okrivljenog sposobnost shvatanja značenja krivičnog djela i mogućnost upravljanja svojim postupcima bila bitno smanjena. Iz jednog i drugog nalaza se nesporno utvrdjuje da je okrivljeni bio toksoman, odnosno da je lice koje spada u kategoriju narkomana, te da je bio višegodišnji zavisnik o zloupotrebe psihoaktivnih supstanci. Nesporno je da je okrivljeni liječen, te da je poslednji put liječen u Institutu za mentalno zdravlje u B. 2002.godine. Sud u cjelosti prihvata nalaz i mišljenje vještaka neuropsijijatra dr S. M., a na koji nalaz nije bilo primjedbi na glavnom pretresu, iz kojeg se nesporno utvrdjuje da okrivljeni spada u kategoriju narkomana, odnosno osobe koja je zavisna od psihoaktivnih supastanci, a da povremeno ispoljava privremenu duševnu poremećenost, u smislu psihotičnog ponašanja sa dominantnim simptomima paranoidnih ideja. Upravo ovaj paranoidni način doživljavanja okrivljenog bitno je remetio njegovu sposobnost za rasudjivanje, kao i smanjenu mogućnost same kontrole u stanju afekta razdražljivosti koji je bio prisutan kod okrivljenog u trenutku izvršenja djela. S toga je sud nesporno utvrdio da je okrivljeni u vrijeme izvršenja djela bio bitno smanjeno uračunljiv. Sud je prihvatio mišljenje vještaka S. M. da ima indikacija za primjenu mjere bezbjednosti obaveznog liječenja narkomanije, jer se radi o osobi zavisnoj o zloupotrebi droga, pa mu izrekao mjeru bezbjednosti obavezno liječenje narkomana na slobodi.<br>
&nbsp;<br>
Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG. Od olakšava­jućih okolnosti na strani okrivljenog sud je cijenio njegove porodične prilike, da je otac dvoje djece, lošeg imovnog stanja, te da do sada nikada nije osudjivan. Otežavajućih okolnosti na strani okrivljenog nije bilo.&nbsp; Imajući sve gore u vidu, sud smatra da prema okrivljenom nije potrebno izricanje efektivne kazne zatvora,&nbsp; već mu je izrekao uslovnu osudu kojom im je utvrdio kaznu zatvora u trajanju od 3 mjeseca i istovremeno odredio da se kazna neće izvršiti ukoliko okrivljeni u roku od 2 godine ne izvrši novo krivično djelo. Izrečena uslovna osuda odgovara težini krivičnog djela i krivičnoj odgovornosti i predstavlja mjeru u kojoj će se svrha kažnjavanja u potpunosti postići.<br>
&nbsp;<br>
Kako oštećeni S.M nije precizirao imovinskopravni zahtjev, a kako podaci postupka ne pružaju dovoljan osnov ni za potpuno ni za djelimično presudjenje u tom dijelu , to ga je sud uputio da imovinskopravni zahtjev ostvaruje na parnici.<br>
&nbsp;<br>
Odluka o troškovima krivičnog postupka zasniva se na odredbi čl. 202.ZKP-a. Okrivljeni je dužan da plati troškove krivičnog postupka u iznosu od 400 Eura u roku od 15 dana od dana pravosnažnosti, pod prijetnjom izvršenja, koji troškovi se odnose na troškove vještačenja po vještaku neuropsijihatru dr S. M. u iznosu od 110 eura, troškove vještačenja po vještaku neuropsijihatru dr M. M.&nbsp; u iznosu od 148 eura i troškove vještačenja po vještaku medicinske struke dr K. N., u&nbsp; iznosu od 94,00 eura, kao i troškove za rad suda koji su određeni prema trajanju ,složenosti krivičnog postupka i imovinskim prilikama okrivljenog.<br>
&nbsp;<br>
Sa izloženog odlučeno je kao u izreci presude<br>
&nbsp;<br>
OSNOVNI SUD U BARU<br>
Dana 17.02.2009.godine<br>
&nbsp;<br>
&nbsp;<br>
&nbsp;<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA<br>
&nbsp;Ana Ćirović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković<br>
&nbsp;<br>
&nbsp;<br>
&nbsp;<br>
PRAVNA POUKA:Protiv ove presude može se izajviti žalba Višem sudu u P. u roku od 8 dana od dana prijema pismenog otpavka. Žalba se predaje ovom sudu u dva primjerka.<br>
&nbsp;<br>
&nbsp;<br>
&nbsp;<br>
DNA:<br>
1 x spisi<br>
1 x ODT<br>
1 x okriljeni<br>
1 x branilac<br>
1 x oštećenom nakon pravosnažnosti<br>

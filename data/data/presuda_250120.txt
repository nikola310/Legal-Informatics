<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.68541664in 0.375in 0.9166667in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 624/10</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao  zapisničara,  rješavajući po optužnom predlogu Osnovnog državnog tužilaštva u Bijelom Polju, Kt. br. 550/10 od 15. 11. 2010. godine, podnijetom protiv okrivljenog V.V.a, iz M.a, opština Bijelo Polje, zbog krivičnog djela krađa iz čl. 239 st. 1 Krivičnog zakonika,  nakon održanog glavnog i javnog pretresa, u prisustvu savjetnika ODT-a u Bijelom Polju Smolović Slavenka i okrivljenog V.V.a, a u odsustvu  punomoćnika oštećene "E." - Bijelo Polje, donio je i javno objavio, dana 22. 12. 2010.  godine, </span>
</p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p2"></p>
<p class="p2">
<span class="s2">	</span><span>Okrivljeni</span><span class="s2"> </span><span>V.V., (jmbg-...), od oca R., majke M.rođene G., rođen ... godine, u mjestu M.i, opština Bijelo Polje, sa prebivalištem u mjestu rođenja, Crnogorac, drž. CG, oženjen, otac troje djece, završio OŠ, lošeg imovnog stanja, osuđivan presudama Osnovnog suda u Bijelom Polju: K. br. 162/95 od 27.12.1996.g. - čl. 39 KZ RCG na 30 dana zatvora uslovno za jednu godinu i K. br. 561/09 od 19. 10. 2009. godine - čl. 412/2-1 KZ CG na 2 mjeseca zatvora uslovno za jednu godinu, </span>
</p>
<p class="p2"></p>
<p class="p2">
<span> </span>
</p>
<p class="p6">
<span>K R I V    J E</span>
</p>
<p class="p2"></p>
<p class="p2"></p>
<p class="p5">
<span>	Što je:</span>
</p>
<p class="p2">
<span> 	-u periodu od 17. 01. 2010. g. do 17. 04. 2010. godine,  u mjestu Č., opština Bijelo Polje, neovlašćeno vršio potrošnju električne energije, na način što je električne potrošače iz svog pomoćnog objekta - štale, kablom presjeka PGP 2x1,5 mm2 priključio na elektro-mrežu, bez mjernog uređaja, pa se potrošnja električne energije nije registrovala, te je tako oduzeo električnu energiju u iznosu od 179,11 €, a sve u namjeri da sebi pribavi protivpravnu imovinsku korist, na štetu "E." Bijelo Polje, </span>
</p>
<p class="p2"></p>
<p class="p5">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p5"></p>
<p class="p7">
<span> -pa ga sud, primjenom citiranih zakonskih propisa, te čl. 2, 4, 5, 13, 15,  32, 39, 42 Krivičnog zakonika,  i čl. 199 st. 2, 212  i 364 Zakonika o krivičnom postupku,</span>
</p>
<p class="p7"></p>
<p class="p7"></p>
<p class="p6">
<span>O S U Đ U J E</span>
</p>
<p class="p5"></p>
<p class="p5"></p>
<p class="p2">
<span>	Na novčanu kaznu u iznosu od 1.200,00€, (hiljadudvestaeura),</span><span class="s2"> </span><span> koju je dužan platiti u roku od godinu dana, u jednakim mjesečnim ratama, od dana pravosnažnosti presude, na račun Depozita novčanih kazni, troškova postupka i paušala CG  broj:  832-151-35, stim što je dokaz o uplati iste, dužan dostaviti krivičnoj pisarnici ovog suda. </span>
</p>
<p class="p2"></p>
<p class="p2">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 30,00€,  kao i na ime troškova krivičnog postupka iznos od 44,00€, koje iznose će uplatiti na račun Depozita novčanih kazni, troškova postupka i paušala CG,  broj:  832-151-35,  u roku od 15 dana, po pravnosnažnosti presude, pod prijetnjom prinudnog izvrršenja, s tim što je dokaz o uplati istih, dužan dostaviti krivičnoj pisarnici ovog suda. </span>
</p>
<p class="p2">
<span>	</span>
</p>
<p class="p2">
<span>	Okrivljeni se istovremeno obavezuje da oštećenoj »E.« u Bijelom Polju, na ime neovlašćene potrošnje električne energije, uplati iznos od 179,11 €, u roku od 15 dana, po pravosnažnosti presude, dok se za ostvarenje preostalog dijela postavljenog imovinsko-pravnog zahtjeva oštećena "E.a" u Bijelom Polju, upućuje se na parnični postupak.</span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 550/10 od 15. 11. 2010. godine, optužen je V.V., iz M.a, opština Bijelo Polje, da je izvršio krivično djelo krađa iz čl. 239 st. 1 Krivičnog zakonika, s tim što je sud promijenio činjenični opis u pogledu vremena izvršenja i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p7">
<span>Glavni pretres je održan i zaključen u prisustvu savjetnika u ODT-u u Bijelom Polju Smolović Slavenka i okrivljenog, a u odsustvu uredno pozvanog punomoćnika oštećene "E." u Bijelom Polju.</span>
</p>
<p class="p7"></p>
<p class="p2">
<span>	U završnoj riječi savjetnik u ODT-u u Bijelom Polju je izjavio da ostaje u svemu pri podnijetom optužnom predlogu, predložio je sudu da okrivljenog oglasi krivim za krivično djelo stavljeno mu na teret i da ga osudi na kaznu po zakonu.   </span>
</p>
<p class="p2"></p>
<p class="p2">
<span>	Okrivljeni V.V., u svojoj odbrani u bitnom u istražnom postupku, istakao je da u mjestu Č. posjeduje porodičnu kuću u kojoj živi njegova porodica, a u neposrednoj blizini nalazi se pomoćni objekat - štala. U tom pomoćnom objektu nema stoke, tako da mu struja nije neophodna i istu nije neovlašćeno priključio, niti u štali ima sijalicu. Dana 17. 04. 2010. godine, kao i nekoliko dana ranije nije bio u Č.a, kao ni njegova porodica. </span>
</p>
<p class="p2">
<span>	Na glavnom pretresu ponovio je odbranu datu u istražnom postupku, s tim što je dodao da je štala njegovo vlasništvo. </span>
</p>
<p class="p2"></p>
<p class="p2">
<span>	U završnoj riječi je izjavio da nije izvršio krivično djelo stavljeno mu na teret i predložio je sudu da ga oslobodi od optužbe.   </span>
</p>
<p class="p2"></p>
<p class="p7">
<span>Radi utvrđivanja odlučnih činjenica i donošenja pravilne i zakonite odluke, sud je na glavnom pretresu izveo dokaze: saslušao svjedoka P.V.a; pročitao iskaz svjedoka Ž.Z.a, dat na zapisniku Kri. br. 378/10 od 11. 10. 2010. godine; pročitao zapisnik o kontroli mjernog mjesta br. 18 od 17. 04. 2010. godine; pročitao obračun neovlašćeno preuzete el. energije br. 100/03/10 od 12. 05. 2010. godine; pročitao nalaz i mišljenje vještaka el. struke R.G.od 21. 10. 2010. godine; te izvršio uvid u izvod iz KE na ime okrivljenog.     </span>
</p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv.</span>
</p>
<p class="p2">
<span>	Odbranu okrivljenog datu u istražnom postupku i na glavnom pretresu sud nije prihvatio, i istu cijeni kao unaprijed smišljenu u cilju izbjegavanja sopstvene krivice, a opovrgnutu dokazima izvrdenim na glavnom pretresu. </span>
</p>
<p class="p2"></p>
<p class="p2">
<span>	Naime iz saglanih iskaza svjedoka P.V.a i Ž.Z.a,  sud je utvrdio da su ovi svjedoci, koji su radnici »E. u Bijeom Polju, vršili kontrolu, dana 17. 04. 2010. godine, u mjestu Č., opština Bijelo Polje, kojom prilikom su u domaćinstvu vlasništvo V.V.a, pronašli da je isti onemogućio tačno registrovanje potrošnje električne energije na način što je svoj pomoćni objekat - štalu priključio kablom PGP 2x1,5 mm2, bez mjernog uređaja - brojila, i tako neovlašćeno koristio električnu energiju. Takođe, iz iskaza svjedoka P.V.a, datog na glavnom pretresu, sud je utvrdio da je ovaj svjedok, na dan kontrole, otvarao vrata štale i vidio da je siajlica bila upaljena, a takođe je vidio i kravu u toj štali. Iskaze svjedoka P.a i Ž.a sud je u potpunosti prihvatio kao jasne i određene, te ne usmjerene na otežavanje krivično-pravnog položaja okrivljenog. </span>
</p>
<p class="p2">
<span> </span>
</p>
<p class="p2">
<span>	 Iz zapisnika o kontroli mjernog mjesta,  broj 18 od 17. 04. 2010. godine, sud je utvrdio da su ovlašćeni radnici "E." navedenog dana, vršili kontrolu domaćinstva V.V.a, kojom prilikom su pronašli da je potrošač onemogućio tačno registrovanje el. energije na način što je svoj objekat (štalu) priključio bez mjernog uređaja (brojila) i tako koristio neovlašćeno el. energiju, kablom PGP 2x1,5 mm2, te na kraju kabla instalisao  sijalicu. Ovaj  pisani dokaz sud je u potpunosti prihvatio kao vjerodostojan. </span>
</p>
<p class="p2"></p>
<p class="p7">
<span>Sud je cijenio obračun neovlašćeno preuzete električne energije  broj 100/03/10 od 12. 05. 2010. godine, iz koga proizilazi  da je okrivljeni  neovlašćeno preuzeo električnu energiju u novčanoj protivvrijednosti od 240,67 €, s tim što je ovaj obračun sačinjen za period od jedne godine. Sud je cijenio, ali nije prihvatio, ovaj dokaz jer je u odnosu na novčanu protivvrijednost neovlašćeno potrošene el. energije prihvatio nalaz i mišljenje vještaka elektro-struke R.G.od 21. 10. 2010. godine, pa šteta pričinjena "E." po osnovu neovlašćene potrošnje električne energije za period od 17. 01. 2010. g. do 17. 04. 2010. godine,  iznosi 179,11€. Iz nalaza i mišljenja ovog vještaka sud je utvrdio da je neovlašćena potrošnja električne energije na način opisan u dispozitivu presude tehnički moguća. Nalaz i mišljenje vještaka u ovom dijelu sud je prihvatio jer je isti dat po osnovu pravila struke i nauke, a na osnovu odredbi Pravila o snabdijevanju  električnom energijom (" Sl.List RCG" br. 13/05), i ničim nije doveden u pitanje</span>
</p>
<p class="p7"></p>
<p class="p2">
<span>	 Nalaz i mišljenje ovog vještaka u dijelu obračuna neovlašćeno preuzete električne energije za period od godinu dana sud nije prihvatio. Naime, u prelaznim i završnim odredbama Pravila za sanbdijevanja električnom energijom (Sl.List CG, br 54/09), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih Pravila. Kako pomenuta metodologija nije donijeta to se za obračun neovlašćene potrošnje električne energije ima primjenjivati metodologija iz člana 26 Pravila o snabdijevanju  električnom energijom ( Sl.List RCG br. 13/05), dok se za slučaj da se ne može tačno utvrditi početak neovlašćene potrošnje el. energije, po ocjeni ovog suda ima  primijeniti član 59 st.3 Pravila za snabdijevanje električnom energijom (Sl.list CG, br.54/09), kojim je propisano da, za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca, pa je s tim u vezi promijenio činjenični opis, na način sadržan u izreci presude. </span>
</p>
<p class="p2"></p>
<p class="p2">
<span>	Prema izvodu iz kaznene evidencije okrivljeni V.V. osuđivan.</span>
</p>
<p class="p2"></p>
<p class="p2">
<span>	Navodi okrivljenog da svoju štalu ne koristi, te da zbog toga nema potrebe ni da koristi el.energiju, po ocjeni ovog suda je neosnovana obzirom da je svjedok P. na dan kontrole u štali okrivljenog zatekao upaljenu sijalicu, kao i kravu u štali, što ukazuje da se štala koristi, a odbrana okrivljenog da nije bio prisutan na dan kontrole, ne ukazuje da se električna energija nije neovlašćeno preuzimala, pa činjenice da je kabal bio priključen na objekat - štalu okrivljenog, ukazuje da je upravo on izvršio krivično djelo satvljeno mu na teret. S toga a na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrđeno da je okrivljeni u periodu  od 17. 01. 2010. g. do 17. 04. 2010. godine,  u mjestu Č., opština Bijelo Polje, neovlašćeno vršio potrošnju električne energije, na način što je električne potrošače iz svog pomoćnog objekta - štale, kablom presjeka PGP 2x1,5 mm2 priključio na elektro-mrežu, bez mjernog uređaja, pa se potrošnja električne energije nije registrovala, i time nanio štetu "E." Bijelo Polje u iznosu od 179,11 €. Okrivljeni je na opisani način izvršio krivično djelo stavljeno mu na teret i za isto je kriv. </span>
</p>
<p class="p7"></p>
<p class="p7">
<span>Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. </span>
</p>
<p class="p7">
<span>Za  učinioca ovog  krivičnog  djela  krađe predvidjena je novčana kazna ili kazna zatvora do 3 godine. </span>
</p>
<p class="p7"></p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi, ocu troje djece, lošeg imovnog stanja. Od oteževajućih okolnosti sud je cijenio raniju osuđivanost okrivljenog, pa je, imajući u vidu da se ne radi o istovrsnim krivičnim djelima, mišljenja da se i sa minimalnom novčanom kaznom može postići svrha kažnjavanja predviđena u čl. 42 Krivičnog zakonika, te da će se izrečenom novčanom kaznom ostvariti svrha kažnjavanja iz člana 32 Kz-a.</span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 44,00 €.</span>
</p>
<p class="p2"></p>
<p class="p2">
<span>	Shodno čl. 212 Zakonika o krivičnom postupku, sud je okrivljenog obavezao da oštećenoj "E." u Bijelom Polju, na ime pričinjene štete, plati iznos od 179,11€, dok se oštećena za razliku između utvrđenog i postavljenog imovinsko pravnog zahtjeva upućuje na parnični postupak.</span>
</p>
<p class="p2"></p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana 22. 12.  2010.godine,</span>
</p>
<p class="p3"></p>
<p class="p2">
<span>ZAPISNIČAR,								S U D I J A, </span>
</p>
<p class="p8">
<span>Draginja Bošković  s.r. 				                            	Ivan Adamović s.r.  </span>
</p>
<p class="p5"></p>
<p class="p2"></p>
<p class="p5"></p>
<p class="p5"></p>
<p class="p5"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Pos.br. K. 389/15/15</span>
</li>
<li style="text-align:center;">
<span class="span1"></span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>
<span class="span2">Osnovni sud u K., kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog N. T., zbog dva krivična djela nedavanje izdržavanja iz čl. 221 st. 1 KZ-a, koji se vodi po optužnom predlogu ODT-a Kotor Kt.br. 394/15 od 26.08.2015. godine, nakon održanog glavnog i javnog pretresa dana </span><span class="span2">28.10.2015</span><span class="span2">. godine, u prisustvu ODT-a Kotor Tijane Čelanović, okrivljenog i zakonske zastupnice oštećenih</span><span class="span2">, istog dana je </span><span class="span2">donio i javno objavio sledeću</span>
</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni N. T., JMBG ., od oca B. i majke J., rođene P., rođen .. godine u K., stalno nastanjen u T., Ž. bb, državljanin C.G., kuvar, oženjen, otac dvoje maloljetne djece, sa završenom SSS, lošeg imovnog stanja, ranije neosuđivan, protiv kojeg se ne vodi postupak za neko drugo krivično djelo,</span>
</li>
<li style="text-align:center;">
<span class="span1">K r i v   j e</span>
</li>
<li>
<span class="span1">Što,</span>
</li>
<p>
<span class="span2">U periodu od .. godine do .. godine ne daje izdržavanje za lica koja je po zakonu dužan da izdržava – svog maloljetnog sina M. T. i maloljetnu kćerku N. T., a koja dužnost je utvrđena izvršnom sudskom odlukom, i to presudom Osnovnog suda u K. poslovni broj P. . od .. godine, a koja je potvrđena presudom Višeg suda Gž.br. ., a postala je izvršna dana .. godine, kojom je okrivljeni obavezan da na ime doprinosa za izdržavanje maloljetne djece svakomjesečno isplaćuje iznos od . eura, tj. od . eura po jednom djetetu, najkasnije do .og u mjesecu, na žiro račun majke L. T., sve dok za to budu postojali zakonski uslovi, pri čemu je bio uračunljiv i svjestan svoga djela i njegove zabranjenosti, a čije je izvršenje htio,</span>
</p>
<p>&nbsp;</p>
<p>
<span class="span2">- čime je izvršio dva krivična djela nedavanja izdržavanja iz čl. 221 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Pa mu sud na osnovu naprijed navedene krivičnopravne odredbe i čl. 4, 5, 13, 15, 36 i 42 Krivičnog zakonika i čl. 227, 229, 239, 368 i 374 ZKP-a prethodno</span>
</p>
<p>&nbsp;</p>
<p style="text-align:center;">
<span class="span2">UTVRĐUJE</span>
</p>
<p>&nbsp;</p>
<p>
<span class="span2">1. Za prvo krivično djelo nedavanja izdržavanja iz čl. 221 st. 1 KZ, kaznu zatvora u trajanju od . (.) dana i </span>
</p>
<p>
<span class="span2">2. Za drugo krivično djelo nedavanja izdržavanja iz čl. 221 st. 1 KZ, kaznu zatvora u trajanju od . (.) dana,</span>
</p>
<p>&nbsp;</p>
<p>
<span class="span2">Pa mu sud primjenom čl. 48, 52, 53, 54 i 57 KZ-a i čl. 227, 229, 239, 368 i 374 ZKP-a izriče</span>
</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje jedinstvenu kaznu zatvora u trajanju od . (. dana i istovremeno određuje da se ista neće izvršiti ukoliko okrivljeni za vrijeme od .(.) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od . (.) eura, u roku od mjesec dana od dana pravosnažnosti presude u korist Budžeta C. G. na žiro račun br. 832 – 16 – 52. </span>
</p>
<p>&nbsp;</p>
<p>
<span class="span2">Obavezuje se okrivljeni da zakonskom zastupniku oštećenih mal. M. i N.T., njihovoj majci L. T., izmiri dospjele obaveze na ime izdržavanja u ukupnom iznosu od .,00 eura, a u roku od tri mjeseca od dana pravosnažnosti presude, jer će se u suprotnom uslovna osuda opozvati i utvrđena kazna izvršiti, te se isti obavezuje da ubuduće uredno daje izdržavanje. </span>
</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">ODT Kotor podnio je ovom sudu optužni predlog </span><span class="span1">Kt.br. . od .. godine</span><span class="span1"> protiv okrivljenog N. T., zbog dva krivična djela nedavanja izdržavanja iz čl. 221 st. 1 Krivičnog zakonika.</span>
</li>
<p>&nbsp;</p>
<p>
<span class="span2">U svojoj odbrani okrivljeni T. je izjavio </span><span class="span2">da je on sa L. T. bio u braku do .. godine i brak je razveden presudom Osnovnog suda u K. P. . od .. godine, kojom je utvrđena obaveza plaćanja alimentacije od .,00 eura za oboje djece i on je svoje obaveze uredno plaćao, a nakon što je došlo do izmjene presude P. ., kojom je izmijenjena ranija presuda u dijelu odluke o visini izdržavanja, tako da je morao svakomjesečno doprinijeti iznosom od . eura, tj. . eura po djetetu, uplatom na žiro račun L. T. do .-og u mjesecu, a nije bio u mogućnosti, jer je nezaposlen i nema stalna primanja, a vodi brigu o bolesnim roditeljima. Dodao je da se u međuvremenu ponovo oženio, tako da je nastavio da plaća iznos od . eura, iako je odluka izmijenjena, a napomenuo je da on nije zaposlen u preduzeću “C.”, već tamo radi njegov brat R., a on zarađuje na dnevnicu, koliko stigne i samo kada ima posla, te plaćanje alimentacije u iznosu manjem od određenog nije njegova namjera, već je rezultat njegove trenutne nemogućnosti. Kuća u kojoj stanuje jeste velika, ali su potrebna dodatna ulaganja kako bi se ona mogla izdavati i priložio je kopiju uplatnica, kao dokaz da je za jul i avgust platio po . eura, kao i uvjerenje sa biroa rada da je nezaposlen. Napomenuo je da je sve ovo naveo i pred sudom u postupku po predlogu za izmjenu odluke o visini alimentacije, ali sud to nije uzeo u obzir, ni kotorski, ni Viši sud odlučujući po njegovoj žalbi, a on ne bježi od svoje obaveze i čim bude imao uslova za to, izvršavaće obavezu u punom iznosu i na način kako je određeno presudom. Prilikom saslušanja na glavnom pretresu je izjavio da ne priznaje djelo koje mu se stavlja na teret i krivicu za isto, te je dodao da njemu nije potreban sud da mu odredi da plati izdržavanje za svoju djecu, da bi on to uradio sam,  jer zna da su potrebe </span><span class="span2">djece velike, međutim ostao je bez posla, ne svojom krivicom, tako da nije u mogućnosti da daje više od . eura mjesečno. Naveo je da živi u zajednici sa svojim roditeljima koji su teško bolesni, kojima je svakodnevno potrebna njega, a takođe je i oženjen, međutim njegova supruga ne radi. Objasnio je da pored ovog iznosa koji redovno uplaćuje od . eura, on daje djeci i kada dođu kod njega ili kada ih sretne u grad po . eura, a sinu je dao i . eura kada je išao na Z., kupio im je sve što je bilo potrebno za školu, kupio je garderobu i obuću, tako da kod njega ne postoji umišljaj da učini krivično djelo, niti ga je on učinio. Pojasnio je da je izmijenjena odluka o izdržavanju, da je tom odlukom obavezan da plaća iznos od po . eura po djetetu, ali da on nije u mogućnosti da to plaća, da nije tražio izmjenu te odluke, da se žalio na prvostepenu presudu, međutim Viši sud nije uvažio njegovu žalbu, a sudija koji je sudio u prvom stepenu nije uopšte cijenio njegove dokaze, da je nezaposlen, da živi u zajednici sa bolesnim roditeljima o kojima vodi brigu, da nema imovine.</span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i krivice okrivljenog, sud je proveo sledeće dokaze: saslušao je </span><span class="span2">zakonskog zastupnika oštećenih, njihovu majku T. L., </span><span class="span2">izvršio je uvid u presudu Osnovnog suda u K. P. . od .. godine, karticu prometa računa na ime T. L., dvije uplatnice koje je dostavio T. N., uvjerenje na ime T. N. od Zavoda za zapošljavanje C. G., pročitan je izvod iz kaznene evidencije za okrivljenog Ministarstva pravde C. G. od .. godine.</span>
</p>
<p>&nbsp;</p>
<p>
<span class="span2">Z</span><span class="span2">akonski zastupnik oštećenih, majka T. L., je u svom iskazu navela da je bila u braku sa N. T. do .. godine i .. godine je brak razveden presudom Osnovnog suda u K. P.br. . od .. godine i utvrđena mu je obaveza plaćanja alimentacije od . eura za oboje djece, i to M. koji ima . godina i N. koja ima 8 godina, ali je ona podnijela tužbu za izmjenu presude u dijelu iznosa izdržavanja, jer se radilo o nedovoljnom iznosu, na osnovu čega je Osnovni sud u K. dana .. godine donio presudu P. ., kojom je izmijenjena ranija presuda u dijelu odluke o visini izdržavanja i okrivljeni je obavezan da svakomjesečno doprinosi u iznosu od . eura, tj. . eura po djetetu, uplatom na njen žiro račun do .-og u mjesecu, a ta presuda je postala pravosnažna .. godine, kada je u dijelu navedene obaveze potvrđena od strane Višeg suda. Objasnila je da je, i pored utvrđenog iznosa, okrivljeni nastavio da uplaćuje samo po . eura, a za mjesec jul .. godine ni toliko, dakle ne izvršava obavezu kako je to utvrđeno sudskom presudom, što njoj znatno otežava brigu i staranje oko djece, čak je i mimo dogovora njoj vratio djecu prije nego što je trebalo, bez ikakve najave, a imajući u vidu da je dogovor da tokom raspusta pola slobodnog vremena budu kod njega. Navela je da, koliko zna, N. nema stalno zaposlenja, ali zna da radi kao čuvar u prodavnici “C.” u T. i živi u porodičnoj kući sa roditeljima, radi se o velikoj kući od preko 500m2, u naselju Župa i oni istu izdaju tokom godine, a posjeduje i vozilo L., tako da ona smatra da okrivljeni ima mogućnosti da mjesečno odvoji . eura za djecu. Prilikom saslušanja na glavnom pretresu je ostala u</span><span class="span2"> svemu kao na zapisniku  pred ODT K. od .. godine i podnesku koji se odnosi na imovinsko pravni zahtjev, odnosno navela je da traži razliku od dana kada je presuda pravosnažna, odnosno od .. godine, jer joj je taj minimalni iznos potreban da podiže njihovu djecu, a smatra da je okrivljeni u mogućnosti da izdržava djecu, obzirom da je zdrav. Dodala je da je okrivljeni platio iznos od po . eura za septembar i oktobar .. godine. Pridružila se krivičnom gonjenju i postavila je imovinsko pravni zahtjev, s tim što je dodala da, ukoliko okrivljeni bude uplatio razliku i </span><span class="span2">ubuduće bude postupao po odluci suda, ne pridružuje se krivičnom gonjenju, jer ona sve ovo radi za dobrobit njihove zajedničke djece. </span>
</p>
<p>&nbsp;</p>
<p>
<span class="span2">Iz presude Osnovnog suda u K. P. . od .. godine proizilazi da je istom izmijenjena presuda Osnovnog suda u K. P.br. . od .. godine, na način što je izvršena izmjena u dijelu odluke koji se tiče visine izdržavanja maloljetne djece M. i N. T., ovdje oštećenih, pa je tuženi N. T., ovdje okrivljeni, obavezan da ubuduće, od dana presuđenja doprinosi svakomjesečno za izdržavanje ukupno sa . eura mjesečno, po . eura za malodobnu djecu ponaosob, a od trenutka zasnivanja radnog odnosa da doprinosi za izdržavanje oboje maloljetne djece, kao i po ranijoj presudi, iznosom koji odgovara . od plate koju bude primao, a ovo oboje svakomjesečno na žiro račun L. T., zakonske zastupnice oštećenih, br. . kod . banke do .-og u mjesecu. Navedena presuda je postala pravosnažna dana .. godine, a izvršna dana .. godine.</span>
</p>
<p>&nbsp;</p>
<p>
<span class="span2">Iz kartice promjena računa na ime T.L. za period od .. godine do .. godine proizilazi da je N. T. na njen žiro račun kod . banke dana .. godine uplatio iznos od . eura, dok iz kartice promjena računa na ime L. T.za period od .. godine do .. godine proizilazi da je okrivljeni istoj na žiro račun kod .banke uplatio iznos od . eura dana .. godine, zatim je B. T. na ime doprinosa za izdržavanje od strane N. T. dana .. godine uplatio iznos od . eura. Nakon toga je okrivljeni uplatio iznose od po . eura dana . godine, .. godine, dana .. godine, zatim dana .. godine i dana .. godine.</span>
</p>
<p>&nbsp;</p>
<p>
<span class="span2">Iz dvije uplatnice koje je dostavio N. T. proizilazi da je isti L.T. na ime doprinosa dva puta uplatio iznos od po .,00 eura, i to .. i .. godine. </span>
</p>
<p>&nbsp;</p>
<p>
<span class="span2">Iz uvjerenja na ime T.N.od Zavoda za zapošljavanje C. G. proizilazi da je istim potvrđeno da je N. T. prijavljen na Birou rada T.kao nezaposleno lice od .. godine.  </span>
</p>
<p>&nbsp;</p>
<p>
<span class="span2">Uvidom u izvod iz kaznene evidencije za okrivljenog Ministarstva pravde C. G. od .. godine utvrđeno je da isti ranije nije osuđivan.</span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio dva krivična djela nedavanja izdržavanja iz čl. 221 st. 1 Krivičnog zakonika. </span>
</p>
<p>&nbsp;</p>
<p>
<span class="span2">Naime, presudom Osnovnog suda u K. P.br. . od .. godine je izmijenjena presuda Osnovnog suda u K. P.br. . od .. godine, na način što je izvršena izmjena u dijelu odluke koji se tiče visine izdržavanja maloljetne djece M. i N. T., ovdje oštećenih, pa je okrivljeni obavezan da ubuduće, od dana presuđenja doprinosi svakomjesečno za izdržavanje ukupno sa . eura mjesečno, po . eura za malodobnu djecu ponaosob, a od trenutka zasnivanja radnog odnosa da doprinosi za izdržavanje oboje maloljetne djece, kao i po ranijoj presudi, iznosom koji odgovara . od plate koju bude primao, a ovo oboje svakomjesečno na žiro račun L. T., zakonske zastupnice oštećenih, br. .6 kod C. banke do 20-og u mjesecu. </span>
</p>
<p>&nbsp;</p>
<p>
<span class="span2">Zakonska zastupnica oštećenih, njihova majka L. T., je u svom iskazu objasnila da je bila u braku sa okrivljenim </span><span class="span2">do .. godine i .. godine je brak razveden presudom Osnovnog suda u K. P.br. . od .. godine i okrivljenom je utvrđena obaveza plaćanja alimentacije od . eura za oboje djece, i to M. koji ima 10 godina i N. koja ima 8 godina, ali je ona podnijela tužbu za izmjenu presude u dijelu iznosa izdržavanja, jer se radilo o nedovoljnom iznosu, na osnovu čega je Osnovni sud u K. dana .. godine donio presudu P. ., kojom je izmijenjena ranija presuda u dijelu odluke o visini izdržavanja i okrivljeni je obavezan da svakomjesečno doprinosi u iznosu od . eura, tj. . eura po djetetu, uplatom na njen žiro račun do .-og u mjesecu, a ta presuda je postala pravosnažna .. godine, kada je u dijelu navedene obaveze potvrđena od strane Višeg suda, što je sve u svojoj odbrani potvrdio i okrivljeni. Zakonska zastupnica oštećenih je takođe objasnila da je, i pored utvrđenog iznosa, okrivljeni nastavio da uplaćuje samo po . eura, a za mjesec jul .. godine ni toliko, dok je </span><span class="span2">okrivljeni platio iznos i od po . eura za septembar i oktobar . godine</span><span class="span2">, dakle ne izvršava obavezu kako je to utvrđeno sudskom presudom, što njoj znatno otežava brigu i staranje oko djece. </span>
</p>
<p>&nbsp;</p>
<p>
<span class="span2">Ovakav iskaz oštećene sud je u cjelosti prihvatio kao potpun i istinit, obzirom da je ista u svom izlaganju bila jasna, uvjerljiva i dosledna, te je isti potkrijepljen i provedenim materijalnim dokazima. Naime, a kao što je već navedeno, nesporno je da je okrivljeni presudom </span><span class="span2">Osnovnog suda u K. P.br. . od .. godine obavezan da ubuduće, od dana presuđenja doprinosi svakomjesečno za izdržavanje ukupno sa .eura mjesečno, po .eura za malodobnu djecu ponaosob, a od trenutka zasnivanja radnog odnosa da doprinosi za izdržavanje oboje maloljetne djece, kao i po ranijoj presudi, iznosom koji odgovara . od plate koju bude primao, a ovo oboje svakomjesečno na žiro račun L. T., zakonske zastupnice oštećenih, br. kod . banke do 20-og u mjesecu. Takođe, iz kartice promjena računa na ime L. T. za period od .. godine do .. godine proizilazi da je okrivljeni istoj na žiro račun kod C. banke uplatio iznos od . eura dana .. godine, zatim je B. T. na ime doprinosa za izdržavanje od strane N.a T.a dana .. godine uplatio iznos od . eura. Nakon toga je okrivljeni uplatio iznose od po . eura dana .. godine, .. godine, dana . godine, zatim dana .. godine i dana .. godine, dok je okrivljeni dostavio dvije uplatnice kao dokaz da je L. T. na ime doprinosa dva puta uplatio iznos od po . eura, i to .. i .. godine. </span>
</p>
<p>&nbsp;</p>
<p>
<span class="span2">Dakle, okrivljeni je bio u obavezi da po </span><span class="span2">presudi </span><span class="span2">Osnovnog suda u K. P.br. . od .. godine, a koja je postala izvršna dana .. godine, da na ime doprinosa za izdržavanje maloljetne djece, oštećenih M. i N. T., svakomjesečno isplaćuje iznos od .eura, tj. od .eura po jednom djetetu, najkasnije do 20og u mjesecu, na žiro račun majke L. T., sve dok za to budu postojali zakonski uslovi, međutim isti nije postupao po navedenoj sudskoj odluci, obzirom da iz kartice promjena računa na ime L. T. za period od .. godine do .. godine i dvije uplatnice koje je okrivljeni dostavio nesporno proizilazi da je okrivljeni dana .., .. i .. godine uplatio iznose od po . eura, a zakonska zastupnica oštećenih je potvrdila da je uplatio iznose od po . eura i za septembar i .. godine. </span>
</p>
<p>&nbsp;</p>
<li>
<span class="span1">Odbranu okrivljenog da je na ime izdržavanja svoje maloljetne djece nastavio da plaća iznos od . eura, iako je znao za odluku suda kojom je obavezan da plaća ukupan iznos od .eura, odnosno .eura po djetetu, jer nije bio u mogućnosti, zato što je nezaposlen i nema stalna primanja, a vodi brigu o bolesnim roditeljima, te da on ne bježi od svoje </span><span class="span1">obaveze i čim bude imao uslova za to, izvršavaće obavezu u punom iznosu i na način kako je to određeno presudom, sud nije prihvatio, jer je ista očigledno usmjerena na izbjegavanje krivice i ublažavanje krivično-pravnog položaja okrivljenog, </span><span class="span1">a posebno kod činjenice da, </span><span class="span1">ukoliko je postojala bilo koja okolnost usljed koje okrivljeni nije mogao da daje izdržavanje, mogao je tražiti druga zakonska sredstva u cilju izmjene odluke o visini izdržavanja, a ne da samovlasno uskraćuje davanje izdržavanja po pravosnažnoj i izvršnoj presudi, na način i u vrijeme navedeno u izreci presude, tako da se ne može prihvatiti da su postojali bilo kakvi razlozi zbog kojih nije mogao da daje izdržavanje, a navedeno i kod činjenice da je okrivljeni sam istakao da nije tražio izmjenu odluke o izdržavanju. </span>
</li>
<p>&nbsp;</p>
<li>
<span class="span1">Sud je izmijenio činjenični opis u dijelu gdje su navedena imena oštećenih, jer je u istom navedeno da se mal. kćerka okrivljenog, a za koju isti nije davao izdržavanje, zove L. T., jer je nesporno da se ista zove N. T., kako je to navela zakonska zastupnica oštećenih i kako to proizilazi iz svih provedenih dokaza.</span>
</li>
<p>&nbsp;</p>
<p>
<span class="span2">Sud je cijenio i</span><span class="span2"> uvjerenje Zavoda za zapošljavanje C. G. na ime okrivljenog, kojim je potvrđeno da je isti prijavljen na Birou rada T.kao nezaposleno lice od .. godine, međutim našao je da isto nije od bitnog uticaja za drugačije presuđenje u ovoj krivično-pravnoj stvari, obzirom da nezaposlenost okrivljenog ne mijenja činjenicu da isti nije postupao po pravosnažnoj i izvršnoj presudi ovog suda, odnosno nije davao izdržavanje za oštećene u iznosima kako je to utvrđeno presudom, a prilikom donošenja parnične presude P.br. . od .. godine, parnični sud je cijenio sve okolnosti na strani okrivljenog koje su bile od značaja za utvrđivanje visine njegove obaveze, dok isti(okrivljeni) nije tražio izmjenu predmetne odluke.</span>
</p>
<p>&nbsp;</p>
<li>
<span class="span1">Imajući u vidu navedeno, nije sporno da je postojala obaveza okrivljenog da izdržava svoju mal. djecu, M. i N. T., da je ta obaveza utvrđena </span><span class="span1">presudom </span><span class="span1">Osnovnog suda u K. P. . od .. godine, a koja je postala izvršna dana .. godine, ali </span><span class="span1">da okrivljeni nije davao izdržavanje na način utvrđen navedenom presudom, odnosno da isti nije uplaćivao iznos od .eura, odnosno iznose od .eura po djetetu, već je za mjesece jun, jul, avgust, septembar i oktobar .. godine uplaćivao iznose od ukupno . eura mjesečno, a zbog čega se nijesu mogle obezbjediti egzistencijalne potrebe izdržavanih lica-mal. djece, pa su se na taj način u njegovim radnjama ostvarila sva bitna obilježja bića dva krivična djela nedavanja izdržavanja iz člana 221 stav 1 KZ.</span>
</li>
<p>&nbsp;</p>
<li>
<span class="span1">Okrivljeni je postupao sa direktnim umišljajem, jer je isti znao za postojanje i sadržaj predmetne presude ovog suda P. ., što je i sam potvrdio, kao i za svoju dužnost koja proizilazi iz istog, te je bio svjestan da neplaćanjem utvrđenog iznosa izdržavanja čini krivično djelo, a što je i htio.  </span>
</li>
<p>&nbsp;</p>
<p>
<span class="span2">Prilikom odluke o vrsti i visine krivične sankcije koju okrivljenom treba izreći, sud je pošao od toga da je za krivično djelo nedavanja izdržavanja iz čl. 221 st. 1 Krivičnog zakonika propisana novčana kazna ili zatvor do dvije godine, a u smislu čl. 42 KZ sud je cijenio sve okolnosti koje utiču da kazna bude veća ili manja, pa je na strani okrivljenog kao olakšavajuću okolnost cijenio to isti ranije nije osuđivan, dok otežavajućih okolnosti na strani okrivljenog sud nije našao, pa je okrivljenom prethodno utvrdio z</span><span class="span2">a prvo krivično </span><span class="span2">djelo nedavanja izdržavanja iz čl. 221 st. 1 KZ kaznu zatvora u trajanju od . .) dana i za drugo krivično djelo nedavanja izdržavanja iz čl. 221 st. 1 KZ, kaznu zatvora u trajanju od . (.) dana, te mu je izrekao uslovnu osudu, kojom mu je utvrdio </span><span class="span2">jedinstvenu kaznu zatvora u trajanju od . (.) dana i istovremeno odredio da se ista neće izvršiti ukoliko okrivljeni za vrijeme od .(.) godine od dana pravosnažnosti presude ne učini novo krivično djelo.</span><span class="span2"> Sud je mišljenja da će se i upozorenjem uz prijetnju kaznom dovoljno uticati na okrivljenog da ubuduće ne vrši ovakva ili slična krivična djela, odnosno da će se ostvariti svrha uslovne osude iz čl. 52 u okviru opšte svrhe krivičnih sankcija iz čl. 4 st. 2 KZ, posebno kada se ima u vidu da okrivljeni ranije nije osuđivan, tj. da do izmjene odluke o izdržavanju, isti nije izbjegavao svoju zakonsku obavezu izdržavanja ovdje oštećenih.</span>
</p>
<p>&nbsp;</p>
<li>
<span class="span1">Sud je obavezao okrivljenog da na ime sudskog paušala uplati iznos od </span><span class="span1">. eura (pedeseteura) </span><span class="span1">u korist Budžeta C. G. na žiro račun </span><span class="span1">br. ., </span><span class="span1">u roku od mjesec dana od dana pravosnažnosti presude, s pozivom na br. K. . </span>
</li>
<p>&nbsp;</p>
<p>
<span class="span2">Sud je, u skladu sa čl. 239 ZKP-a, obavezao okrivljenog </span><span class="span2">da zakonskom zastupniku oštećenih mal. M. i N. T., njihovoj majci L. T., izmiri dospjele obaveze na ime izdržavanja u ukupnom iznosu od . eura, i to za mjesece ., . . i . .. godine, a u roku od tri mjeseca od dana pravosnažnosti presude, jer će se u suprotnom uslovna osuda opozvati i utvrđena kazna izvršiti, te se isti obavezuje da ubuduće uredno daje izdržavanje. Naime, okrivljeni je bio u obavezi da od dana izvršnosti presude, odnosno od dana .. godine mjesečno uplaćuje iznos od .eura ukupno, odnosno po .eura za svako dijete, međutim isti je svakog mjeseca uplaćivao ukupan iznos od . eura, zbog čega je sud istog obavezao da uplati razliku između iznosa koji je po izvršnoj presudi bio dužan da isplati i to iznosa od .,00 eura (. mjeseci x .eura) i uplaćenog iznosa od .00 eura (5 mjeseci x . eura), odnosno obavezao ga je da zakonskoj zastupnici oštećenih uplati ukupan iznos od .00 eura, a u roku od . mjeseca od dana pravosnažnosti presude, jer će se u suprotnom uslovna osuda opozvati i utvrđena kazna izvršiti a shodno čl.57.ZKP-a, te je isti obavezan da ubuduće uredno daje izdržavanje. </span>
</p>
<p>&nbsp;</p>
<p>
<span class="span2">Na osnovu naprijed navedenog i čl.</span><span class="span2"> 4, 5, 13, 15, 36, 42, 48, 52, 53, 54  i 57. Krivičnog zakonika i čl. 227, 229, 239, 368 i 374 ZKP-a</span><span class="span2">, odlučeno je kao u izreci presude. </span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U K.</span>
</li>
<li style="text-align:center;">
<span class="span1">Dana, ..godine</span>
</li>
<li>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</li>
<li>
<span class="span1">Aleksandra Čolan</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         Danijela Samardžić </span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema, a preko ovog suda. </span>
</li>
<p>&nbsp;</p>
</div>
</div>


</body>
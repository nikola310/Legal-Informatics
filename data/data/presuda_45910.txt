<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K.br. 138/10</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Demić Refije i Husić Osmana, kao članova vijeća, uz učešće zapisničara Verice Vesić, rješavajući po Optužnici Osnovnog državnog tužilaštva iz Rožaja Kt-I. br.5/09 od 6. 07.2010.g., podnijetoj protiv optuženih: Pravnog lica DOO "G. C." iz Rožaja Ul. "Maršala Tita" br.56, koje predstavlja jedan od osnivača Š.S. iz Rožaja, Š. Dž. iz Rožaja i K. I. iz Rožaja, zbog krivičnog djela utaja poreza i doprinosa iz čl. 264. st.4. u vezi st.l. u vezi čl. 23. st.2. Krivičnog zakonika,  nakon održanog glavnog i javnog pretresa, dana 28. 02. 2011.g. u prisustvu Zamjenika osnovnog državnog tužioca S. A.,  optuženih Š.Dž. i K. I.jednog od osnivača optuženog pravnog lica Š. S. i   njihovog branioca K.F.advokata iz Rožaja,  istog  dana donio je i javno objavio,</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Optuženi:</span>
</p>
<p class="p2">
<span>	l. Pravno lice DOO "G. C." iz Rožaja, sa sjedištem u Ul. "Maršala Tita" br. 56 - Rožaje, upisano u Centralnom registru privrednog suda Podgorica, pod registarskim brojem PIB . šifra djelatnosti . kojeg predstavlja jedan od osnivača Š.S.iz Rožaja, </span>
</p>
<p class="p2">
<span>	2. Optuženi Š. Dž.JMBG . od oca S. i majke N.rodjene K., rodjen 25.06. l963. godine u selu Murovac, Opština Berane, sa mjestom prebivališta u Rožajama, državljanin Crne Gore, privatni preduzetnik oženjen otac dvoje maloljetne djece, pismen, završio ekonomski fakultet , vojni rok  službio  l982/83 godinu u Sarajevu, vodi se pri VE Rožaje, srednjeg imovnog stanja, osudjivan Presudom osnovnog suda u Rožajama K. br. 10/09 od 15. 05. 2009 godine zbog krivičnog djela iz čl. 253. st.l. KZ i osudjen 6o dana zatvora uslovno za jednu godinu i presudom Osnovnog suda u Rožajama K. br. 69/10 od 11. 05. 2010 godine zbog krivičnog djela iz čl. 254. st.l. KZ i osudjen na  novčanu kaznu u iznosu od 600,00 eura, </span>
</p>
<p class="p2">
<span>	3. Optužena K. I.JMBG . od oca A. i majke E., rodjena A. rodjena 5. 09. l969. godine u selu K.Opština Rožaje, gdje i živi, državljanin Crne Gore, radnik - kasir - računopolagač, neudata, pismena završila srednju školu  vojsku nije služila, srednjeg imovnog stanja, neosudjivana, </span>
</p>
<p class="p2"></p>
<p class="p2"></p>
<p class="p4">
<span>Na osnovu čl. 363. st.l. tač.3. Zakonika o krivičnom postupku </span>
</p>
<p class="p4"></p>
<p class="p4"></p>
<p class="p4">
<span>		OSLOBADJAJU SE OD OPTUŽBE</span>
</p>
<p class="p4"></p>
<p class="p4"></p>
<p class="p4">
<span>Da su:</span>
</p>
<p class="p4">
<span>U periodu od 9. 05. 2003. godine do 8. 07. 2009. godine u Rožajama, zajednički i to: Pravno lice DOO "G. C." Rožaje u okviru obavljanja svoje djelatnosti, Š. Dž.kao odgovorno lice vlasnik i izvršni direktor u privrednom društvu i K. I.kao računopolagač - kasir u poslovnoj jedinici DOO "G. C." Rožaje magacin "Veleprodaja", djelujući u ime pravnog lica u okviru svojih ovlašćenja u namjeri da isto djelimično izbjegne plaćanje poreza i drugih propisanih dažbina, davali lažne podatke o stečenim prihodima i prodatoj robi, koji su od uticaja na utvrdjivanje obaveza - poreza,  protivno   odredbama čl. 3, 20, 24 i 54. Zakona o porezu na dodatnu vrijednost (Sl. list RCG br. 65/01, 12/02, 38/02, 72/02, 21/03, 76/05, 4/06 i Sl. list Crne Gore br. 16/07),  na način što su u cilju izbjegavanja plaćanja poreza vršili storniranje - anuliranje l.020 fiskalnih računa u ukupnom iznosu od 1.573.512,23 eura, na fiskalnoj registar kasi marke "Šarp" tip ER-A 277 br. 3620264, sa fiskalnim modulom broj 28122079, preko koje je u poslovnoj jedinici DOO "G. C." Rožaje, magacin "Veleprodaja" vršena prodaja proizvoda, a nakon ostvarenog prometa nijesu čuvali kontrolne trake, kao dokument o izvršenom prometu i tako su prikrili podatke koji se odnose na utvrdjivanje navedenih obaveza, pribavljajući protivpravnu imovinsku korist  za pravno lice DOO "G. C." Rožaje u iznosu od 181.263,93 eura,</span>
</p>
<p class="p4">
<span>- čime bi kao saizvršioci izvršili krivično djelo utaja poreza i doprinosa iz čl. 264. st.3. u vezi st.l. u vezi čl. 23. st.2. Krivičnog zakonika,</span>
</p>
<p class="p4">
<span>- jer nije dokazano da su optuženi učinili djelo za koje su optuženi.</span>
</p>
<p class="p4">
<span>Troškovi krivičnog postupka u iznosu od 1.565,00 eura padaju na teret budžetskih sredstava ovog  suda.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e n j e </span>
</p>
<p class="p2"></p>
<p class="p2"></p>
<p class="p2">
<span>	Osnovno Državno Tužilaštvo iz Rožaja podnijelo je ovom sudu Optužnicu Kt-I.br.5/09 od 6. 06. 2010. godine,  protiv optuženih Pravnog lica DOO "G.C." iz Rožaja, Š.Dž.i K. I. iz Rožaja zbog krivičnog djela  utaja poreza i doprinosa iz čl. 264. st.4. u vezi st.l. u vezi čl. 23. st.2. Krivičnog zakonika. </span>
</p>
<p class="p2">
<span>	U završnoj riječi zamjenik ODT u Rožajama S. A. je  najprije precizirao prvnu kvalifikaciju krivičnog djela koje se optuženima stavlja na teret, na način što je umjesto čl. 264. st.4. KZ optuženima stavio na teret krivično djela utaja poreza i doprinosa iz čl. 264. st.3.  u vezi st.l. u vezi čl. 23. st.2. Krivičnog zakonika.</span>
</p>
<p class="p2">
<span>	Zamjenik  ODT u Rožajama u završnoj riječi je istakao da je izvedenim dokazima na glavnom pretresu nesumnjivo utvrdjeno da su optuženi izvršili krivično djelo koje im se stavlja na teret preciziranom optužbom. Oni su izbjegli plaćanje poreza i drugih dažbina, dajući lažne podatke o stečenim prihodima i prodatoj robi. To su učinili na način što su anulirali fiskalne račune koji se odnose na prodatu robu registrovanu u fiskalnoj registar kasi, pa sa datih razloga predlaže da ih sud oglasi krivim i osudi na kazne po zakonu.</span>
</p>
<p class="p2">
<span>	Branilac optuženih K. F., advokat iz Rožaja u završnoj riječi istakao je da su nerazumljivi  i neosnovani navodi u optužbi da su  optuženi davali lažne podatke o stečenim prihodima i prodatoj robu i cilju izbjegavanja poreza i drugih dažbina, vršeći storniranje, odnosno anuliranje fiskalnih računa na fiskalnoj registar kasi marke "Šarp" - A 277. Naime iz iskaza svjedoka N.M.Z. P. i L. M., jasno je utvrdjeno da optuženi nijesu izvršili krivično djelo koje se navodi u optužbi, jer je storniranje, odnosno anuliranje računa na pomenutoj fiskalnoj registar kasi vršeno u cilju otklanjanja grešaka u toku rada, odnosno prilikom formiranja fiskalnog računa,  a što se javlja usled pogrešnog evidentiranja artikla, pogrešno unijete šifre, količine, odustanka kupca od kupljene robe, a ne u cilju izbjegavanja plaćanja poreza. Storniranje i anuliranje računa na poreskoj registar kasi je dozvoljeno po Zakonu, a o tome postoji i upustvo ovlašćenog servisera i isporučioca kasa. Naprijed pomenuta vrsta registar kase je jedna od rijetkih koja evidentira stornirane i anulirane račune, odnosno račune u pokušaju, a kao takvi isti ne podliježu obračunu i plaćanju poreza i drugih dažbina. Očigledan primjer da se radi o računu  u pokušaju, usled otklanjanja ukazanih greški su anulirani i stornirani računi od 11. 11. 2003. godine na iznos od 0,00 eura ili tri računa od 19. 07. 2008. godine u iznosu od 340.l84,42 eura. Preduzeće G. C. DOO iz Rožaja je inače izmirilo sve obaveze po osnovu prodate robe u periodu koji se navodi u optužbi. </span>
</p>
<p class="p2">
<span>	Branilac optuženih  konačno je predlio da se optuženi oslobode od optužbe da su izvršili krivično djelo koje im se stavlja na teret, jer nije dokazano nijednim dokazom da su učinili djelo za koje se optužuju, a u tom slučaju predlaže da im sud dosudi troškove krivičnog postupka za pristup njihovog branioca na održane i odložene glavne pretrese po važećoj AT. </span>
</p>
<p class="p2">
<span>	Jedan od osnivača optuženog Pravnog lica Š. S.na glavnom pretresu u odbrani u  ime pravnog lica,  istakao je  da je jedan od osnivača DOO "G. C." sa sjedištem u Rožajama. U ime tog pravnog lica ne priznaje izvršenje krivičnog djela koje se pravnom licu stavlja na teret. U kritičnom periodu, kao računopolagač, u preduzeću je radila, a i sada radi Kalač Ismeta. Svu robu koju je izdavala kupcima evidentirala je po količini i po iznosu u registar kasi i niko od kupaca nije imao bilo kakve primjedbe na izdavanje fiskalnih računa. Prilikom rada na ovoj kasi moguće su odredjene greške prilikom unosa podataka, medjutim, takve se greške storniraju - anuliraju i to se ne prijavljuje Poreskoj upravi prilikom podnošenja izvještaja o realizaciji prometa. Desi se da se unese pogrešan podatak o količini ili cijeni robe, ili da kupac odustane od kupovine robe, jer nema dovoljno novca za ukucani iznos i u tim slučajevima se vrši storniranje - anuliranje unijetih podataka. Dakle, prije fiskalizacije računa koja se vrši kada se ukuca iznos i količina robe u kasi i pritisne se dugme "G.", vrši se storniranje i taj iznos se ne registruje u registar kasi. Ukoliko se ne izvrši storniranje u ovim slučajevima, a pritisne se duge "G.na kasi, taj se iznos mora prijaviti Poreskoj upravi radi plaćanja poreza na prodatu robu. Kada se vrši storniranje - anuliranje unijetih podataka, to se tretira kao računi u pokušaju i ti se podaci ne prijavljuju Poreskoj upravi. U firmi je finansijska policija vršila kontrolu poslovanja i kontrolu registar kase, medjutim, nijesu nadjene nikakve nepravilnosti u radu. Dodaje da je bio na obuci u Podgorici u firmi "Sekas", koji je ovlašćeni predstavnik i distributer registar kasa "Š." i tada mu je rečeno da se prije fiskalizacije računa na kasi može vršiti  storniranje- anuliranje unijetih podataka, a K. I. koja radi na pomenutoj registar kasi je takodje obučavana za rad od strane predstavnika "S." firme iz Podgorice. Dakle, nije tačno da je preduzeće DOO "G.C." iz Rožaja izbjegavalo plaćanje poreza i doprinosa u iznosu koji se navodi u Optužbi.</span>
</p>
<p class="p2">
<span>	U završnoj riječi u svemu je prihvatio odbranu i završnu riječ branioca optuženih.</span>
</p>
<p class="p2">
<span>	Optuženi Š. Dž. u svojoj odbrani na glavnom pretresu istakao je u svemu kao na zapisniku iz istrege Ki. br. 37/10 od 6. 07. 2010. godine, odnosno da se ne osjeća krivim za krivično djelo koje mu se Optužnicom stavlja na teret. Dodaje da je jedan od vlasnika DOO "G. C." sa sjedištem u Rožajama i izvršni je direktor u pomenutom preduzeću. Preduzeće je izmedju ostalih djelatnosti registrovano i za prodaju na veliko i malo prehrambenih proizvoda, a u preduzeću kao računopolagač radi K. I. na registar kasi marke "Š." na kojoj izdaje fiskalne račune za kupljenu robu. U periodu od 9. 05. 2003. god do 8. 07. 2009. godine, koristili su registar kasu marke "Š." i kada je potrošen fiskalni modul u ovoj kasi , ista je odnijeta u Podgoricu kod ovlašćene firme "S." gdje je zamijenjen fiskalni modul u prisustvu finansijskog inspektora . Modul je zamijenjen 15. 07. 2009. godine o čemu je sačinjen i zapisnik, a potom je kasa ponovo vraćena u "G. C., gdje je i sada ista u upotrebi. Dana 7. 12. 2009. godine  u firmu je došao finansijski inspektor  radi vršenja kontrole poslovanja preduzeća za period od 2005 godine kao zadnje kontrole do 30. 11. 2009. godine, medjutim, nije našao nikakve nepravilnosti vezano za rad registar kase. Od firme "S." u januaru 2010. godine dobio je obavještenje  da je na registar kasi  koja postoji u firmi moguće vršiti storniranje - anuliranje grešaka koje se formiraju prilikom pravljena fiskalnog računa,  te da samo ovaj tip kase  evidentira ovakve radnje. Prilikom unosa podataka o prodatoj robi u registar kasi, moguće je da računopolagač otkuca pogrešnu količinu kupljene robe, cijenu, da kupac odustane od dijela kupljene robe, da odustane od cjelokupne robe koju je imao namjeru da kupi, da nema novca da plati ukupnu cijenu robe itd. U ovakvim slučajevima vrši se storniranje - anuliranje tih podataka, a ovaj tip kase to bilježi, dok se u drugim vrstama registar kasa ne evidentiraju, pa su ovakvi podaci naveli na sumnju finansijskog inspektora koji je prisustvovao zamjeni modula tokom 2009. godine na ovoj kasi marke "Š.". U prilog svemu govori i jedna nelogičnost, kada je tokom 2008. godine u registar kasu unijet podatak o izvršenom prometu od 340.l84,42 eura, a toga dana stvarni promet je bio 2.535,82 eura, dok je ukupna zaliha svih roba toga dana u preduzeću iznosila oko 150.00,00 eura. Ovakav unos podataka je morao biti anuliran, jer se radilo o očiglednoj grešci u unosu tih podataka u ovoj kasi.</span>
</p>
<p class="p2">
<span>	U završnoj riječi u svemu je prihvatio završnu riječ svog branioca.</span>
</p>
<p class="p2">
<span>	Optužena K. I.u svojoj odbrani na glavnom pretresu istakla je da je zaposlena u DOO "G. C." Rožaje na radnom mjestu kasir - računopolagač. Tokom 2003. godine  zadužena je sa registar kasom marke "Š.", a svu robu koju je prodavala evidentirala je po količini i cijeni preko kase. Dešava se tokom rada da se u kasi unesu pogrešni podaci u pogledu količine i cijene i u tim slučajevima se vrši storniranje - anuliranje unijetih podataka , ali prije fiskalizacije računa , dok u slučaju fiskalizacije računa storniranje se može izvršiti samo preko posebnog obrasca koji se zatim prijavljuje Poreskoj uprvi uz obrazloženje zbog čega je izvršeno storniranje tog računa. Storniranje računa se vrši u slučaju pogrešnog unosa cijene, količine robe, kada kupac odustane od kupovine robe ili iz drugih razloga. Nakon završene smjene sačuvala bi dnevni račun iz kase o ostvarenom prometu, a taj bi račun zakačila uz izvještaj o izvršenom prometu toga dana i podatke unijela u trgovačku knjigu, dok bi dnevni pazar uplatila na žiro račun preduzeća. Čuvala je i mjesečne kontrolne trake, mada joj niko u preduzeću nije govorio da vrši storniranje računa na nezakonit način, niti bi pristala da to radi. Smatra da nije bilo nikakve potrebe da bilo koga obavještava o storniranju računa zbog pogrešnog unosa podataka u kasi, jer su je na tu mogućnost upozorili u firmi "S." iz Podgorice, a niko od kupaca nije imao bilo kakvu primjedbu u vezi sa njenim radom.</span>
</p>
<p class="p2">
<span>	U završnoj riječi istakla je da prihvata u svemu odbranu svog branioca.</span>
</p>
<p class="p5">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p5">
<span>Saslušani  su  u svojstvu svjedoka N. M., Z. P.i L. M., pročitan je zapisnik o fiskalizaciji poreske registar kase fiskalnog štampača Poreske uprave - Područna jedinica Podgorica br. . od 15. 07. 2009. godine, pročitan je zaključak o prinudnoj naplati Poreske uprave Područna jedinica Berane - Ekspozitura Rožaje br. . od 30. 11. 2009. godine, pročitan je zapisnik o izvršenom inspekcijskom nadzoru Poreske uprave br. . od 29. 01. 2010. godine, pročitan je nalaz i mišljenje vještaka ekonomsko finansijske struke Š.H.od 20. 06. 2010. godine, izvršen je uvid u izvod iz centralnog pregistra Privrednog suda u Podgorici za DOO "G. C." Rožaje, dnevne i mjesečne fiskalne izvještaje i specifikacije računa i kartice konta analitike za period od 2005. godine do 31. 01. 2010. godine, izvršen je uvid u izvod iz kaznene evidencije na ime optužene K. I., izvršen je uvid u izvod iz kaznene evidencije na ime optuženog Š. Dž..</span>
</p>
<p class="p5">
<span>Svjedok N. M.na glavnom pretresu istakao je da je zaposlen kao poreski inspektor u Poreskoj upravi Crne Gore, Područna jedinica Berane. U tom svojstvu dobio je nalog da u preduzeću "G. C." u Rožajama izvrši kontrolu obračuna i uplate poreskih obaveza od strane pomenutog preduzeća,  od zadnje kontrole koja je izvršena 31. 08. 2005. godine . U prilogu naloga za kontrolu dat mu je zadatak da obrati pažnju na dio poslovanja preko poreske registar kase. U vezi sa nadjenim stanjem kod pomenutog Pravnog subjekta sačinio je zapisnik od 29. 01. 2010. godine koji je kasnije dostavio poreskom obvezniku i nadležnim službama Poreske uprave Crne Gore. Dodaje da se preko poreske registar kase evidentira promet koji je naplaćen u gotovo, dok se ne evidentira promet koji preko računa  ide u izvoz, odnosno koji se naplaćuje bezgotovinski i ne postoji obaveza evidentiranja takvog prometa. Ističe takodje da je u svom zapisniku o izvršenoj kontroli decidno istakao da se prilikom kontrole zbog nedostatka kasenih traka nije mogla utvrditi poreska obaveza, a to je period od 5 godina , jer trake nijesu sačuvane , a s obzirom da dokumentacija  nije bila sačuvana, nije bilo moguće utvrditi poresku obavezu.</span>
</p>
<p class="p5">
<span>Svjedok Z. P.na glavnom pretresu je istakao da je zaposlen u preduzeću DOO "S." iz Podgorice na poslovima servisiranja, tehničke kontrole instaliranja, fiskalizacije i druge poslove vezane za poreske registar kase. U preduzeću "G. C." u Rožajama instalirane su poreske registar kase marke "Š.", model . a za ovu vrstu registar kasa jedini ovlašćeni serviser  u Crnoj Gori je DOO "S." iz Podgorice. Preduzeće DOO "G. C." iz Rožaja i optuženi Š. Dž. i K. I. se terete zbog činjenice da su stornirali ostvareni promet preko fiskalne registar kase. Ove činjenice medjutim, nijesu tačne, jer je Ministarstvo finansija precizno definisalo tehničke karakteristike poreskih registar kasa, a izmedju ostalih i registar kasa koje se nalaze u DOO "G. C.". Pravilnikom o upotrebi poreskih registar kasa (čl.3. st.l2. Sl. list RCG br. 27 od 24. 04. 2008. godine), se jasno ističe da "poreska kasa treba da omogući storniranje evidentiranog prometa za koji je izdat odsječak kasene trake". Dakle, iz prednjeg proizilazi da okrivljeni nijesu bili u prilici da ponište ostvareni promet preko poreske registar kase, jer im kasa tehnički to ne dozvoljava, a smisao uvodjenja poreskih kasa u Crnoj Gori je da se onemogući storniranje, odnosno brisanje jednom ostvarenog prometa, do fizičkog uništavanja fiskalne memorije. U konkretnom slučaju stornirani su blokovi koji su u toku kucanja zbog uočene greške operatera usled zahtjeva kupca, zbog promjene želje ili interesovanja kupca  morali biti anulirani prije davanja komande za štampanje fiskalnog izvještaja. Tek sa zadnjim finalizacionim tasterom štampa se fiskalni račun, a kasa registruje ostvareni promet i tako formirani fiskalni račun ne može se nikada više poništiti osim u slučaju fizičkog uništavanja memorije. Da je dozvoljena operacija storniranja u toku kucanja računa definisano je i naprijed pomenutim Pravilnikom o upotrebi registar kasa i to članom 14. st.l. koji glasi: greške u evidentiranju prometa preko poreske kase mogu se otkloniti do trenutka davanja komande za štampanje  odsječka kasene trake . Dodaje da je prilikom servisiranja predmetne fiskalne kase isčitan sadržaj fiskalne memorije, a postojala je mogućnost čitanja i dnevnih i mjesečnih izvještaja. U konkretnom slučaju nije utvrdjeno da je došlo do anuliranja ostvarenog prometa registrovanog u fiskalnoj memoriji, a s obzirom da je sve bilo uredno i regularno fiskalna memorija je fizički uništena u skladu sa Pravilnikom o upotrebi registar kase. Kada je u firmu "S." u Podgorici donijeta  predmetna registar kasa vlasništvo DOO "G. C." radi servisiranja i promjene fiskalne memorije  u poreskoj registar kasi, nije bila  oštećena ni jedna plomba - glavna plomba, plomba fiskalne memorije i plomba radne memorije, a kasa je atestirana od strane preduzeća DOO "S." iz Podgorice koje je i jedino ovlašćeno od strane Ministarstva finansija za davanje atesta poreskim registar kasama. Od preko 60 modela fiskalnih uredjaja, samo dva modela, a medju njima i ovaj vlasništvo DOO "G. C." iz Rožaja ima mogućnost da pokaže koliko je blokova stornirano u toku formiranja fiskalnog računa i kolika bi njihova vrijednost bila da ti računi nijesu stornirani.</span>
</p>
<p class="p5">
<span>Svjedok L. M.na glavnom pretresu istakao je da je u svojstvu poreskog inspektora zajedno sa ovlašćenim serviserom poreskih registar kasa firme "S." DOO Podgorica vršio kontrolu evidentiranog prometa preko poreske registar kase u preduzeću DOO "G.C." iz Rožaja. Kontrola je izvršena dana 8. 07. 2009. godine nakon što je na poreskoj registar kasi vlasništvo pomenute firme potrošen modul tako da isti više nije mogao da radi, pa je bilo potrebno isti zamijeniti. Zajedno sa Z. P. pregledao je poresku registar kasu vlasništvo pomenute firme u servisu firme "S." u Podgorici dana 15. 07. 2009. godine. Pregledom je utvrdjeno da je poreska registar kasa imala uredne plombe, koje su skinuli i otvorili registar kasu nakon čega su pristupili očitavanju prometa,  od dana fiskalizacije prometa pa do dana kada je modul potrošen, tačnije od 9. 05. 2003. godine do 8. 07. 2009. godine. O svemu su sačinili zapisnik nakon čega su uništili stari potrošeni modul i isti zamijenili novim. Nakon svega faskalizovali su poresku registar kasu, a zatim su stavili plombu na registar kasu i osposobili je za rad. Ovlašćeni serviser Z. P. je potom obavijestio vlasnika poreske registar kase da dodje i preuzme registar kasu. Zapisnik o izvršenom pregledu nosi broj 03/11-6-1712 od 15. 07. 2009. godine, a isti je potpisan od strane servisera - firme "S." iz Podgorice. Dodaje još da su prilikom pregleda registar kase primijetili da je na istoj izdato (očitano) ukupno 1020 komada nefiskalnih računa, a to su računi u pokušaju i isti izlaze na kasi u slučaju kada radnik na kasi primijeti da je napravljena greška prilikom kucanja artikala koje je neki kupac želio da kupi. Tada se umjesto tastera gdje piše "G.", pritiska tastar "S.", a što je zakonom dozvoljena radnja. Na ovakvim storniranim računima piše objašnjenje "minus bez prodaje". Vrijednost storniranih (anuliranih računa) iznosila je l.573.512,23 eura što je bila očigledna nelogičnost, jer  se u radnji  prodavala samo roba manje vrijednosti, odnosno bili su u pitanju sitniji artikli. U preduzeću "G. C." je kasnije kontrolu vršio njegov kolega N. M. viši poreski inspektor u Područnoj jedinici Berane i on je vjerovatno utvrdio pravo činjenično stanje, što je pojasnio i u svom iskazu pred sudom, a mišljenja je da je u ovom konkretnom slučaju najprije trebalo izvršiti detaljnu kontrolu u preduzeć DOO "G. C.", a tek nakon toga, ukoliko bi bile utvrdjene nepravilnosti, podnijeti krivičnu prijavu, medjutim, u ovom slučaju prvo je podnijeta krivična prijava, a nakon toga se pristupilo kontroli. Dodaje još da je on lično uništio fiskalni modul nakon očitavanja, jer nije postojala obaveza čuvanja modula prema Uredbi o poreskim registar kasama, a očitao je ostvareni promet u pomenutoj firmi na mjesečnom novou i primijetio je da ima dosta nelogičnosti imajući u vidu nisku cijenu prodajnih artikala u radji i  visinu anuliranog prometa na računima, a postoje samo dva tipa poreskih registar kasa koje pamte anulirane račune i to poreske kase marke "Šarp" ER-A 277, kao što je ova u konkretnom slučaju i još jedna.</span>
</p>
<p class="p5">
<span>Iz nalaza i mišljenja vještaka ekonomsko finansijske struke Š. H.  od 20. 06. 2010. godine nesumnjivo proističe da se u konkretnom slučaju radi o anuliranju - storniranju računa - blokova na registar kasi tipa "Šarp" ER 277 kod preduzeća DOO "Gradina Company" Rožaje - magacin - veleprodaja i u pitanju je ispravka greške ili iz drugih zakonom i podzakonskim aktima dozvoljenih i opravdanih radnji, a ne o stvarnom oporezivom prometu proizvoda, pa se u tom slučaju ne utvrdjuje niti obračunava obaveza poreskog obveznika da plati porez po tom osnovu, a što sve proističe iz raspoložive dokumentacije kao i iz nalaza Poreske uprave Crne Gore br. 03/18-5-765 od 29. 01. 2010. godine, kao stručne podloge. </span>
</p>
<p class="p5">
<span>Sud je cijeneći sve izvedene dokaze u smislu čl. 360. st.2.  ZKP-a, utvrdio činjenično stanje kao u izreci ove presude. </span>
</p>
<p class="p5">
<span>Naime, optuženima pravnom licu DOO "G. C." iz Rožaja, Š. Dž. kao jednom od vlasnika i  izvršnom direktoru pomenutog pravnog lica i K.I.  računopolagaču u pomenutom pravnom licu koja je zadužena sa registar kasom marke "Šarp" ER-A 277, preko koje  se vrši prodaja i evidentiranje robe u pomenutom pravnom licu, stavljeno je na teret da su kao saizvršioci izvršili krivično djelo utaja poreza i doprinosa iz čl. 264. st.3. u vezi st.l. u vezi čl. 23. st.2. KZ.  </span>
</p>
<p class="p5">
<span>Predmetno krivično djelo čini onaj ko u namjeri da on ili neko drugi izbjegne potpuno ili djelimično plaćanje poreza, doprinosa ili drugih propisanih dažbina, daje lažne podatke o zakonito stečenim prihodima, o predmetima ili drugim činjenicama koje su od uticaja na utvrdjivanje ovakvih obaveza ili ko u istoj namjeri u slučaju obavezne prijave ne prijavi zakonito stečeni prihod, odnosno predmete ili druge činjenice koje su od uticaja na utvrdjivanje ovakvih obaveza ili ko u istoj namjeri na drugi način prikriva podatke koji se odnose na utvrdjivanje navedenih obaveza, a iznos obaveze čije se plaćanje izbjegava u konkretnom slučaju prelazi iznos od 100.000,00 eura.</span>
</p>
<p class="p5">
<span>Medjutim, ni jednim izvedenim dokazom na glavnom pretresu nije utvrdjeno da su optuženi učinili krivično djelo za koje se optužuju. Naime, izvedenim dokazima na glavnom pretresu nesumnjivo je utvrdjeno da je sporno storniranje - anuliranje 1.020 fiskalnih računa u ukupnom iznosu od 1.573.512,23 eura, na fiskalnkoj registar kasi marke "Šarp" tip ER-A 277 br. 3620264, sa fiskalnim modulom br. 28122079 vršeno u cilju otklanjanja uočenih grešaka operatera - kasira, a ovo zbog zahtjeva kupca, zbog promjene želje ili interesovanja kupca, odustajanja od kupljene robe, nedostatka novca za kupljenu robu i slično. Storniranje, odnosno anuliranje računa na poreskoj registar kasi je zakonom dozvoljena radnja i može se izvršiti prije fiskalizacije računa, odnosno prije izdavanja računa za koji se kasnije obračunavaju porezi i doprinosi koji se plaćaju državi. Ova operacija storniranja odnosno anuliranja računa na poreskoj registar kasi, može se izvršiti čak i nakon fiskalizacije računa, medjutim, u tom slučaju postupak je složeniji, s obzirom da je potrebno to prijaviti nadležnim poreskim organima uz obrazloženje zbog čega je to učinjeno. </span>
</p>
<p class="p5">
<span>Iz iskaza saslušanog svjedoka Z. P.koji je iskaz dat na glavnom pretresu nesumnjivo proističe da je isti zaposlen u preduzeću DOO "S." iz Podgorice na poslovima servisiranja, tehničke kontrole, instaliranja, fiskalizacije i drugih poslova vezanih za poreske registar kase. U preduzeću DOO  "G.  C." u Rožajama su instalirane poreske registar kase marke "Šarp" model 445, 457 i 277 za koje je jedini serviser u Crnoj Gori DOO "S." iz Podgorice. U konkretnom slučaju optuženi nijesu bili u prilici  da ponište ostvareni promet preko pomenute registar kase, kako im se to stavlja na teret optužbom. Naime, predmetna registar kasa tehnički nije dozvoljavala optuženima da ponište ostvareni promet, jer je upravo smisao uvodjenja poreskih kasa u Crnoj Gori da se onemogući storniranje, odnosno brisanje jednom ostvarenog prometa do fizičkog uništavanja fiskalne memorije.</span>
</p>
<p class="p5">
<span> Prednje tvrdjenje je jasno definisano i Uredbom o upotrebi poreske registar kase i načinu evidentiranja prometa proizvoda odnosno usluga preko registar kase (Sl. list Crne Gore br. 27/08 od 24. 04. 2008. godine 40/08 od 27. 06. 2008. godine), gdje u članu 3. st.12. stoji da poreska kasa treba da onemogući storniranje evidentiranog prometa za koji je izdat odsječak kasene trake.  U konkretnom slučaju stornirani su blokovi koji su u toku kucanja zbog uočene greške operatera usled zahtjeva kupca zbog promjene želje ili interesovanja, morali biti anulirani prije davanja komande za štapmanje fiskalnog izvještaja. Tek sa zadnjim finalizacionim tasterom štapma se fiskalni račun, a kasa registruje ostvareni promet i tako formirani fiskalni račun se ne može nikada više poništiti osim u slučaju fizičkog uništavanja memorije. </span>
</p>
<p class="p5">
<span>Da je  dozvoljena operacija storniranja u toku kucanja računa definisano je i naprijed pomenutom Uredbom u čl. 14. koji u stavu l. izričito navodi da greške u evidentiranju prometa preko poreske kase mogu se otkloniti do trenutka davanja komande za štampanje odsječka kasene strake, dok je stavom 2 istog člana predvidjeno da greške u evidentiranju prometa, koje nijesu otklonjene do trenutka davanja komande za štampanje odsječka kasene trake mogu se otkloniti samo ako se vrši reklamacija proizvoda.</span>
</p>
<p class="p5">
<span>Prilikom servisiranja predmetne poreske registar kase u firmi "Sekas" iz Podgorice nije utvrdjeno da je došlo do anuliranja ostvarenog prometa koji je bio registrovan u fiskalnoj memoriji, pa s obzirom da je u konkretnom slučaju sve radjeno regularno, fiskalna memorija je fizički uništena u skladu sa Uredbom  o upotrebi i tehničkim karakteristikama poreskih registar kasa ( Sl. list RCG br. 15/01), a nesumnjivo je da prilikom pregleda poreska registar kasa vlasništvo DOO "G. C." nije bila oštećena, ista je bila uredno atestirana od strane ovlašćenog servisera DOO "S." iz Podgorice i na istoj su uredno bile postavljene sve tri plombe i to glavna plomba, plomba fiskalne memorije i plomba radne memorije.</span>
</p>
<p class="p5">
<span>Takodje, iz iskaza svjedoka L. M. nesumnjivo proističe da je zajedno sa Z. P.pregledao poresku registar kasu vlasništvo DOO "G.C." iz Rožaja kod ovlašćenog servisera - firme "S." u Podgorica dana 15. 07. 2009. godine. Po skidanju plombi , otvorili su registar kasu i pristupili očitavanju  evidentiranog prometa za period od 9. 05. 2003.god do 8. 07. 2009. godine, o čemu su sačinili i zapisnik. Nakon svega uništili su stari potrošeni modul i isti zamijenili novim, fiskalizovali su poresku registar kasu, a zatim stavili plombe i osposobili registar kasu za rad. Zapisnik o izvršenom pregledu br. 03/11-6-1712 od 15. 07. 2009. godine su zajedno potpisali, a  prilikom kontrole je nesumnjivo da je nadjeno ukupno 1020 komada nefiskalnih računa  koji se  na kasi evidentiraju, kada radnik na kasi primijeti da je napravljena greška prilikom kucanja artikla koji je neko želio da kupi. Tom prilikom se umjesto tastera na kasi gdje piše "Got" pritiska taster "Storno", što je u skladu sa naprijed pomenutom Uredbom. Vrijednost anuliranih računa je iznosila 1.573.512,23 eura, što je bila očigledna nelogičnost, imajući u vidu koji su se artikli nalazili i prodavali u radnji, što je bila sve roba manje vrijednosti.</span>
</p>
<p class="p5">
<span>Naprijed utvrdjeno činjenično stanje nesumnjivo proizilazi iz iskaza svjedoka L. M.i Z. P., na osnovu zapisnika o fiskalizaciji poreske registar kase fiskalnog štampača poreske uprave - Područna jedinica Podgorica br. 03/11-6-1712 od 15. 07. 2009. godine, na osnovu iskaza svedoka N.  M.i na osnovu zapisnika o izvršenom inspek nadzoru Poreske uprave br. 03/18-5-765 od 29. 01. 2010. godine,  a sve ove dokaze sud u svemu prihvatio kao objektivne, logične, nesumnjive i potpune, s obzirom da se svi ovi dokazi medjusobno slažu i dopunjuju, tako da nema sumnje u drugačije činjenično stanje.</span>
</p>
<p class="p5">
<span>Dakle, iz svega naprijed utvrdjenog i izloženog  sud je izveo nesumnjiv zaključak da nije dokazano da su optuženi kao saizvršioci u periodu od 9. 03. 2003. do 8. 07. 2009. godine u Rožajama, a u okvuru obavljanja svoje djelatnosti  u namjeri  da DOO "G. C." Rožaje djelimično izbjegne plaćanje poreza i drugih propisanih  dažbina, davali lažne podatke o stečenim prihodima i prodatoj robi, koji su podaci od uticaja na utvrdjivanje obaveza - poreza, a na način što su vršili storniranje - anuliranje 1020 fiskalnih računa u ukupnom iznosu od 1.573.512,23 eura i na taj način pribavili za pomenuto pravno lice protivpravnu imovinsku korist u iznosu od 181.263,93 eura. </span>
</p>
<p class="p5">
<span>Pomenuti računi za koje je utvrdjeno  da ih je bilo 1020, u stvari nijesu fiskalni računi, odnosno računi za koje bi postojala obaveza plaćanja zakonom predvidjenih poreza i dažbina državi. Kako je već objašnjeno radi se o računima u pokušaju, to su računi koji su stornirani odnosno anulirani, a  u vezi izdavanja ovakvih računa, koji nemaju nikakvu važnost ne postoji nijedna zakonom predvidjena obaveza u pogledu evidentiranja ili plaćanja bilo kakvih poreza i doprinosa. Dakle, nema ni dokaza da je u konkretnom slučaju storniranjem ovakvih računa pribavljena za pomenuto pravno lice nikakva imovinska korist, pa ni korist koja se navodi u optužbi ODT u Rožajama. </span>
</p>
<p class="p5">
<span>Sud je posebno cijenio odbrane optuženih, pa je iste u cjelosti ocijenio kao objektivne i u skladu sa utvrdjenim činjeničnim stanjem i dokazima koje je sud prihvatio, a odbrane optuženih su u svemu potvrdjene  ubjedljivim i objektivnim iskazima svjedoka Z. P.i L. M..     </span>
</p>
<p class="p5">
<span>S obzirom da nije dokazano da su optuženi učinili djelo za koje su optuženi Optužnicom ODT u Rožajama Kt-I 5/09 od 6. 07. 2010. godine, koja je precizirana u pogledu pravne kvalifikacije od strane Zamjenika ODT, sud ih je na osnovu čl. 363 st.l. tač.3. oslobodio od optužbe za krivično djelo  utaja poreza i doprinosa iz čl. 264. st.3. u vezi st.l. u vezi čl. 23. st.2. KZ. </span>
</p>
<p class="p5">
<span>Troškovi krivičnog postupka u iznosu od 1.565,00 eura, a koji se odnose na troškove vještačenja od strane vještaka ekonomsko finansijske struke Š. H. u iznosu od  165,00 eura kao i na troškove koje su optuženi imali usled angažovanja branioca i njegovo prisustvo u tom svojstvu na   tri održana glavna pretresa  zašta mu pripada nagrada u iznosu od po 400,00 eura i pristup na jednom odloženom glavnom pretresu zašta mu pripada nagrada u iznosu od 200,00 eura, što sve skupa iznosi 1.400,00 eura u skladu sa važećom advokatskom tarifom i tarifnim brojem 11 važeće AT, na osnovu čl. 203.st.l. u vezi čl. 199. st.2. tač.7.ZKP-a. </span>
</p>
<p class="p5"></p>
<p class="p5">
<span> </span>
</p>
<p class="p5">
<span>OSNOVNI SUD U ROŽAJAMA, dana 27.02.2011. godine.</span>
</p>
<p class="p5"></p>
<p class="p5"></p>
<p class="p2"></p>
<p class="p2">
<span class="s1">Zapisničar,						PREDSJEDNIK VIJEĆA-SUDIJA,</span>
</p>
<p class="p2">
<span class="s1">Verica Vesić,s.r.                                                                      Rafet Suljević,s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA:</span><span> Protiv ove presude može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p5"></p>
<p class="p5"></p>
<p class="p5"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{font-style:italic;}
.p1{text-align:start;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
</style>
<title>VIŠI SUD U PODGORICI</title>
<meta content="ratko.cupic" name="author">
</head>
<body class="b1 b2">
<p class="p1">
<span class="s1">VIŠI SUD U PODGORICI</span>
</p>
<p class="p1">
<span class="s1">K.br.78/2012</span>
</p>
<p class="p1">
<span class="s1">Podgorica, 31.01.2013. godine</span>
</p>
<p class="p2"></p>
<p class="p3">
<br>
</p>
<p class="p2"></p>
<p class="p2">
<span class="s1">U IME CRNE GORE</span>
</p>
<p class="p4"></p>
<p class="p4">
<span class="s1">VIŠI SUD U PODGORICI</span><span class="s2">, </span><span>kao prvostepeni krivični, u vijeću sastavljenom od sudije Ratka Ćupića, kao predsjednika vijeća, sudija Miroslava Bašovića i Predraga Tabaša kao članova vijeća, uz učešće Dragice Ilić kao zapisničara, u krivičnom predmetu protiv optuženih J. D. koga brani adv. Borivoje Đukanović, advokat iz Podgorice, zbog kriv.djela teško djelo protiv bezbjednosti javnog saobraćaja iz čl. 348. st.2. u vezi čl.339. st.1. Krivičnog zakonika i okrivljenog V. M., koga brani adv. Aprcović Željko, iz Podgorice, zbog kriv.djela, teško djelo protiv bezbjednosti javnog saobraćaja iz čl. 348. st.4. u vezi čl.339. st.3. u vezi st.1. Krivičnog zakonika, po optužnici Višeg državnog tužioca u Podgorici, Kt.br.242/06 od 13.05.2008. godine po održanom glavnom javnom pretresu, dana 22.01.2013. godine, u prisustvu zastupnika optužnice Milić Suzane – zamjenika VDT Podgorica, optuženih i njegovih branilaca, donio je, a dana 31.01.2013. godine, javno objavio</span>
</p>
<p class="p4"></p>
<p class="p4"></p>
<p class="p2">
<span class="s1">PRESUDU</span>
</p>
<p class="p2"></p>
<p class="p4">
<span class="s1">Optuženi: </span>
</p>
<p class="p4"></p>
<p class="p4">
<span class="s1">1.</span><span class="s3"> </span><span class="s1">J. D.</span><span>od oca Đ. i majke V., rođene Ž., rođen 3..0..1... godine u K., sa prebivalištem u T., S. 3., C., oženjen otac jednog djeteta, završio srednju školu, lošeg imovnog stanja, neosuđivan.</span>
</p>
<p class="p4"></p>
<p class="p4">
<span class="s1">2.</span><span class="s3"> </span><span class="s1">V. M.</span><span>od oca V. i majke S. rođene P., rođen 1..0..1.. godine u K., živi u K., D. – K. br.1., C., elektromehaničar, oženjen otac jednog djeteta,  završio srednju školu, srednjeg imovnog stanja, neosuđivan.</span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span class="s1">Krivi  su</span>
</p>
<p class="p2"></p>
<p class="p4">
<span>Zato što su: </span>
</p>
<p class="p4"></p>
<p class="p4">
<span>Dana 28.04.2006. godine oko 20,40 časova, na magistralnom putu T. – B., u neposrednoj blizini skretanja za deponiju smeća "L.", Opština T. nepridržavajući se saobraćajnih propisa i to optuženi J. D. iz čl.200 st.1 i čl.32 st.4 ZOBS-a na putevima, a optuženi V. M. iz čl.36 st.1 ZOBS-a na putevima, tako ugrozili saobraćaj da su doveli u opasnost život i tijelo ljudi, usljed čega je kod drugog nastupila smrt, na način što su, i to optuženi J. upravljao putničkim motornim vozilom marke "L." reg. oznake K. 2.-6., u pravcu B., pod dejstvom alkohola u pripitom stanju, pri koncentraciji od najmanje 0,82 promila apsolutnog alkohola u krvi, brzinom većom od dozvoljene - najmanje 100 km/h, u zoni gdje je saobraćajnim znakom brzina kretanja ograničena do 80 km/h, niti je pak  blagovremeno preduzeo radnju zaustavljanja vozila pred teretnim motornim vozilom marke "M. 1.", reg. br. K. 1.-4., kojim je upravljao optuženi V. isključujući se sa sporednog puta od pravca deponije "L." na magistralni put i nepropuštajući vozilo optuženog J., koje mu je dolazilo sa njegove desne strane, iz pravca T., već je svojim vozilom "M." ušao na magistralni put u namjeri da skrene ulijevo, u pravcu B., i tako stvorio prepreku vozilu "L.", usled kojih obostranih propusta optuženih je došlo do zahvata bočne desne strane vozila "L." u lijevu stranu branika vozila "M." i skretanja vozila optuženog J. ulijevo, van kolovoza i slijetanja u potok, gdje se vozilo prevrnulo, pri čemu je kod saputnika u tom vozilu, oštećenog Ž. D., usljed utopljenja, nastupila smrt, dok su oštećeni M. M. i P. B., takodje saputnici u vozilu optuženog J. zadobili tjelesne povrede i to oštećeni M. lake tjelesne povrede u vidu rane razderotine kože podlaktice desne ruke i rane razderotine kože grudnog koša u predjelu ledja, a oštećena P. tešku tjelesnu povredu u vidu potresa mozga, nagnječine kože poglavine u zadnjem dijelu desne tjemene regije glave, rane razderotine donje usne spoljašnjeg usnog otvora sa lijeve strane, oguljotine kože u  predjelu desnog kuka i nagnječine kože lijevog koljena,</span>
</p>
<p class="p4"></p>
<p class="p4">
<span>	- čime su i to: optuženi J. D. izvršio krivično djelo teško djelo protiv bezbjednosti javnog saobraćaja iz čl.348 st.2 u vezi čl.339 st.1 KZ, a optuženi V. M. krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 KZ,</span>
</p>
<p class="p4"></p>
<p class="p4">
<span>pa ih sud na osnovu citiranih zakonskih propisa, čl.4, 32, 36 i 42 KZ, te čl.226, 229 i čl.374 ZKP-a, a u odnosu na optuženog J. D. i primjenom čl.45 i 46 KZ,</span>
</p>
<p class="p2">
<span class="s1">OSUDJUJE</span>
</p>
<p class="p2"></p>
<p class="p4">
<span>1. Optuženog J. D., na kaznu zatvora u trajanju od 1 (jedne) godine i 6 (šest) mjeseci,</span>
</p>
<p class="p4"></p>
<p class="p4">
<span>2. Optuženog V. M., na kaznu zatvora u trajanju od 1 (jedne) godine.</span>
</p>
<p class="p4"></p>
<p class="p4">
<span>Obavezuju se optuženi da ovom sudu solidarno plate troškove krivičnog postupka u iznosu od 2.534,21 eura, kao i po 100,00 eura na ime paušala, u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p2"></p>
<p class="p2">
<span class="s1">Obrazloženje</span>
</p>
<p class="p2"></p>
<p class="p4">
<span>Optužnicom VDT Podgorica Kt.br.242/06 od 13.05.2008. godine, pri kojoj je njen zastupnik ostao do kraja glavnog pretresa, stavljeno je na teret optuženima J. D. i V. M. da su izvršili krivična djela činjenično i pravno bliže predstavljena u izreci presude. </span>
</p>
<p class="p4"></p>
<p class="p4">
<span class="s1">Optuženi J. D.</span><span> u svojoj odbani pred istražnim sudijom Osnovnog suda u K., naveo je da je kritične noći upravljao putničkim vozilom marke "L." reg oznake K. 2.-6.. Sa njim u vozilu bili su P. B. kao suvozač., Ž.D. i M. M. koji su sjedjeli na zadnjem sjedištu, a kretali su se iz pravca T. ka B.. Negdje kod hangara Aerodroma T. pretrekao je jedno vozilo, mada ne zna koje. Kada je došao kod mjesta gdje se spajaju magistrani put i put koji vodi za deponiju L., na magistralnom putu ispred sebe ugledao je kamion koji se nalazio potpuno poprečno na putu. U trenutku kad ga je u tom pložaju ugledao, razdaljina između njegovog vozila i tog kamiona bila je mala, ali ne može procijeniti kolika. Vidjevši da može doći do nezgode, pokušao je kočenjem da zaustavi svoje vozilo, ali pošto je vidio da u tome neće uspjeti, vozilom je skrenuo u lijevo da obiđe kamion. Međutim, u tom obilaženju desnim dijelom svog vozila, pri čemu ne zna kojim, zakačio je zadnji dio ovog kamiona, pri čemu ne zna da li lijevi ili desni kraj. Nakon toga vozilom je skrenuo s puta i to s lijeve strane i dalje se više ne sjeća kuda se kretao i što se dešavalo kada je s puta sletio. Zna da se nezgoda desila oko 20,30 časova, a ne sjeća se da li je put bio mokar ili klizav, a zna da kiša nije padala kada se nezgoda desila. Takođe ne zna koliko je kamion zahvatao od lijeve i desne trake. Jedan do dva sata prije nezgode popio je dva- tri piva u limenci od po 0,33 litra, a nikakve narkotike nije uzimao.</span>
</p>
<p class="p4"></p>
<p class="p4">
<span>U odbrani iznijetoj pred istražnim sudijom ovog suda, ponovio je prethodne navode i dodao: da mu je pokojni Ž.D. (koji je smrtno stradao u ovoj nezgodi) brat od ujaka, sjeća se dobro rasporeda gdje je ko sjedio u vozilu, pa navodi da je njegova djevojka B. P. sjedjela do njega kao suvozač, iza njega pok. D., a iza B. sjedio je M. M.. Zna da je na tom dijelu puta brzina ograničena na 80 km/h. Dio puta na kojem se nezgoda dogodila nije osvijetljen uličnom rasvjetom i ne može se izjasniti sa kojeg odstojanja je primijetio kaminon koji mu je prepiječio put. Pošto je vidio da kočenjem ne može izbjeći kontakt s kamionom, pokušao je da ga zaobiđe sa lijeve strane i u tom pokušaju zabilaženja, prednjim desnim krajem svog vozila zakačio je zadnji kraj kamiona, nakon čega je izgubio kontrolu nad svojim vozilom i sletio s puta u kanal u kojem je bila voda. Dalje je naveo da su kritične prilike na njegovom vozilu bila uključena duga svijetla, pa je pod tim svjetlima uočio kamion na putu. Navodi da taj kamion koji je vidio poprečno na sredini kolovoza u tom trenutku nije se kretao, već je stajao.</span>
</p>
<p class="p4"></p>
<p class="p4">
<span>Na glavnom pretresu ponovio je odbranu iznijetu pred istražnim sudijom, i naveo da se kritične prilike kretao brzinom od oko 100 km/h, da je od mjesta nezgode nazad ka T. odaklje je došao, put prav, možda u dužini od oko 1 km, a on je u toku vožnje koristio naizmjenično duga i kratka svijetla, zavisno od toga da li je bilo vozila iz suprotnog smjera. Dalje na postavljeno pitanje je kazao da se sjeća da je neposredno prije predmetne nezgode pretekao jedno kombi vozilo, a na kamionu sa kojim je ostvario kontakt nije primijetio nikakvo svijetlo. Dodao je još da toga dana nije konzumirao narkotike, ali je 3-4 dana ranije konzumirao heroin. U završnoj riječi je izjavio da se ne osjeća krivim za krivično djelo stavljeno mu na teret. </span>
</p>
<p class="p4"></p>
<p class="p4">
<span class="s1">Optuženi V. M.</span><span> u svojoj odbrani pred istražnim sudijom Osnovnog suda u K. u bitnom je naveo da se kritične noći kretao svojim teretnim vozilom marke “M.“, reg oznaka K. 1.-4. iz pravca deponije L., prema magistralnom putu u pravcu K.. Kada je sa deponije došao na magistralni put, zaustavio je kamion, i pogledao prvo lijevo, u pravcu benzinske stanice „V. P.“ iz kojeg pravca nije bilo nijednog vozila, a zatim desno, u pravcu T., gdje je vidio svijetla vozila na udaljenosti od oko kilometar ili više. Pošto se uvjerio da se može uključiti na glavni put, otpočeo je tu radnju. Nakon što se uključio u svoju saobraćajnu traku prema K., prošao je nekih 40-50 metara od mjesta gdje se spajaju magistralni put i put za deponiju L. i osjetio je nešto kao da vozilo koči ili neki udar, nakon čega je kroz staklo od lijevih vrata svog vozila vidio vozilo koje se kreće travnatim dijelom pored lijeve strane gledano iz njegovog pravca kretanja. Ovo vozilo se kretalo velikom brzinom, i to po njegovoj procjeni oko 180 km/h, i počelo je da se prevrće, nakon čega je preletjelo most i sletjelo ispod puta gdje ima neki potok. Zaustavio je svoj kamion nedaleko od mjesta slijetanja ovog vozila, i izašao da pomogne ovim licima, a sjeća se da mu je pomoglo jedno lice koje se zove T., koji mu je saopštio da je to isto vozilo preteklo njega nekih 800 do 1000 metara prije mjesta spajanja magistralnog puta i puta za deponiju L.. Kada se uključio na magistralni put, na svoju traku, nijedno vozilo nije bilo iza njegovog kamiona. U vrijeme kada je vidio ovo vozilo „L.“ da se kreće travnatim dijelom puta, on se svojim vozilom- kamionom kretao brzinom oko 30 do 40 km/h. Nije osjetio nikakav udar ovog vozila u njegov kamion, čiji je mjenjač u tim trenucima bio u trećem stepenu prenosa brzine. Kolovoz je bio suv u vrijeme nezgode, a kasnije, tokom vršenja uviđaja je padala kiša, a taj dio puta je bio neosvijetljen. Dodao je da nije konzumirao alkohol ni prije ni poslije nezgode. </span>
</p>
<p class="p4"></p>
<p class="p4">
<span>U svom iskazu pred istražnim sudijom ovog suda, optuženi V. M. je ponovio prethodno dati iskaz i dodao da je njegovo vozilo u trenutku uključivanja na magistralni put bilo u drugom stepenu prenosa, a kada je čuo nešto kao udar, bilo je u trećem stepenu prenosa brzine. Svijetla koja je vidio iz pravca T. nijesu bila direktna svijetla, već neki odsjaj. Navodi da je nakon nezgode čuo od lica saputnika u vozilu „L.“ da su se kretali brzinom od oko 200 km/h. Smatra da kao vozač nije napravio nikakav propust, koji bi uzrokovao nezgodu, a na njegovom vozilu nakon nezgode bilo je jedno oštećenje na zadnjem braniku, po lijevoj strani, i to u dijelu branika, gdje su štop svijetla, s tim što je zakačena samo ivica branika, koje oštećenje je neznatno, kao krzanje i ostatak farbe. Vozilo kojim je upravljao je bilo tehnički ispravno, a bio je sam u vozilu. Kada je skrenuo na magistralni put, trebao je da pođe nekih 200 metara i skrene lijevo prema K., ali je nakon nekih 50 metara po uključenju na magistralni put došlo do kontakta sa ovim drugim vozilom. </span>
</p>
<p class="p4"></p>
<p class="p4">
<span>Na glavnom pretresu je ponovio ranije navode i dodao da je od mjesta uključenja na magistralni put  sa njegove desne strane prema T. put pregledan u dužini oko 1.000 do 1.200m, a kada je kazao da je brzinu tog vozila procijenio na oko 180 km/h, onda je to zaključio po kretanju tog vozila travnatim terenom pored njegovog kamiona. Inače u trenutku kontakta, njegovo vozilo- kamion cjelokupnim svojim gabaritom bilo je na desnoj kolovoznoj traci. Kritične prilike su na njegovom vozilu bila uključena oborena svijetla. Na kraju u završnoj riječi je izjavio da se ne osjeća krivim za krivično djelo koje mu se stavlja na teret.  </span>
</p>
<p class="p4"></p>
<p class="p4">
<span>Radi rasvjetljenja i razjašnjenja ove krivično pravne stvari sud je proveo sljedeće dokaze: saslušao ovlašćenog predstavnika oštećene porodice Ž. M., pročitao iskaze svjedoka - oštećeni P. B. i svjedoka M. T. date na zapisnicima pred istražnim sudijom Osnovnog suda u K. od 29.04.2006. i na zapisniku o glavnom pretresu od 08.10.2009. godine, te pročitao iskaz svjedoka M. M. sa zapisnika pred istražnim sudijom Osnovnog suda u K. od 29.04.2006. godine, pročitao zapisnik o uviđaju Osnovnog suda u K. Kri.br.130/06 od 28.04.2006. godine, službenu zabilješku MUP-a RCG CB H. N. Odjeljenja bezbjednosti T. 67 br.02-229/06-2462 od 06.06.2006. godine, izvršio uvid u skicu lica mjesta i fotoelaborat br.36/06 od 28.04.2006. godine pročitao, nalaz i mišljenje vještaka saobraćajne struke Š. M. od marta 2008. godine i dopunu tog nalaza od marta 2010. godine i njegovo ranije izjašnjenje na glavnom pretresu, Ekspertizu saobraćajne nezgode Centra za saobraćajno mašinska vještačenja Mašinskog fakulteta u P. od 08.02.2011. godine, izvještaj o vještačenju br.1762/06 po vještaku A. E. sa uvidom u fotodokumentaciju, obdukcioni zapisnik JZU – KC CG Odjeljenja za sudsku medicinu P. S.br.74/06, izvještaj KC CG Odjeljenja za sudsku medicinu u P.A.br.492/29-03.2006 godine na ime Ž. D., rezultat Analize JU Centra za ekotoksikološka ispitivanja C. G. u P. br.03-9-3092/307-309/04 od 04.05.2006. godine, pročitao zaključak sa mišljenjem sudskog vještaka medicinske struke dr. Š. M. Kri.br.130/06 od 04.05.2006. godine, i njegovo izjašnjenje na glavnom pretresu od 01.10.2010. godine, izvještaj KC CG Odjeljenja za sudsku medicinu u P.A.br.493/29.04.2006. godine, na ime J. D.rezultat analize JU Centra za ekotoksikološka ispitivanja C. G. u P. br.03-9-3093/310-311/4 od 04.05.2006. godine, izvještaj KC CG odjeljenja za sudsku medicinu u P.A.br.494/29.04.2006. godine na ime V. M., pročitao nalaz i mišljenje vještaka mašinske struke Kri.br.130/06 od 10.05.2006. godine po vještaku M. N., pročitao nalaz i mišljenje vještaka med. struke dr B. B. od 07.05.2008. godine i pročitao izvod iz kaznene evidencije Uprave policije – Ispostave K. za optužene J. D. i V. M.. </span>
</p>
<p class="p4"></p>
<p class="p4">
<span class="s1">Predstavnik oštećene porodice- Ž. M.</span><span>, je u svom iskazu pred istražnim sudijom ovog suda i na glavnom pretresu navela da se ne pridružuje krivičnom gonjenju protiv optuženih, niti postavlja imovinsko pravni zahtjev. </span>
</p>
<p class="p4"></p>
<p class="p4">
<span class="s1">Svjedok oštećena P. B. koja je bila saputnica optuženog J. D.</span><span> u svom iskazu pred istražnim sudijom Osnovnog suda u K. je navela da se ne može izjasniti kako je došlo do predmetne saobraćajne nezgode, jer je usljed udara glavom u šoferšajbnu zadobila potres mozga, pa se ničega ne sjeća. Sjeća se samo da su u vozilu kojim je upravljao J. D., osim nje bili Ž. D. i još jedan momak čijeg se imena ne sjeća. Sjeća se da im je u jednom trenutku na put izašao neki kamion, te da nijesu imali kuda vozilom osim da udare u kamion ili skrenu lijevo sa puta. Nije znala kojom se brzinom kretao J., niti sa sigurnošću zna da li je kolovoz bio mokar ili ne. Dodala je da se ne pridružuje krivičnom gonjenju niti postavlja imovinsko pravni zahtjev. </span>
</p>
<p class="p4"></p>
<p class="p4">
<span>Na glavnom pretresu je ponovila iskaz dat u istrazi pred Osnovnim sudom u K. i dodala da je kritične prilike sjedjela na sjedištu suvozača, a da je teretno vozilo zapazila prije nego su ga udarili. Nije se mogla izjasniti sa koje udaljenosti je zapazila teretno vozilo, niti da je njihovo vozilo preticalo neko drugo vozilo, prije nezgode. Brzina kojom su se kretali nije bila neka "pretjerano velika" brzina, a u trenutku udara, kamion je svojim zadnjim dijelom bio okrenut prema njima. Ponovila je da se ne pridružje krivičnom gonjenju protiv optuženih, niti postavlja imovinsko pravni zahtjev. </span>
</p>
<p class="p4"></p>
<p class="p4">
<span class="s1">Svjedok M. T.</span><span> pred istražnim sudijom Osnovnog suda u K. svjedoči da se kritične noći kretao svojim vozilom marke G. I. iz pravca T. prema K. raskrsnici. Negdje na dijelu puta gdje se završavaju hangari aerodroma T. kombi vozilo ga je počelo preticati, i kada je isto krenulo da ulazi ispred njega, iz pravca T. je povećanom brzinom došlo vozilo „L.“ i počelo da pretiče njegovo vozilo i ovo kombi vozilo koje još nije bilo završilo preticanje njegovog vozila. Ovakvu vožnju vozila „L.“ je prokomentarisao svojoj supruzi koja je sa njim bila u vozilu riječima „vidi šta ovaj radi“. Kasnije kada je došao blizu k. raskrsnice, vidio je da je došlo do saobraćajne nezogde u kojoj je učestvovalo ovo vozilo „L.“, koje je sletjelo sa puta. Odmah je priskočio u pomoć, a nije vidio kako je došlo do saobraćajne nezgode. Ovi zadnji hangari aerodroma T. su od starog puta koji vodi na deponiju L. udaljeni nekih 1.500 metara, a on se kretao brzinom od oko 90 km/h u vrijeme kada su ga preticali kombi vozilo i ovo vozilo „l.“. U vrijeme nezgode, kiša nije padasla i put je bio potpuno suv, a kiša je otpočela da pada nakon "nekog vremena".</span>
</p>
<p class="p4"></p>
<p class="p4">
<span>Na glavnom pretresu je ostao pri ranije datom iskazu i dodao da je od hangara u čijoj blizini postoji jedna blaga krivina put dalje prav prema mjestu nezgode oko 1 km, a on se obično kreće tim putem brzinom oko 100 km/h, a poznato mu je da je ograničenje 80 km/h. Izjašnjavajući se na razliku u iskazima u istražnom postupku i na glavnom pretresu u pogledu brzine kretanja vozila "L." kritične prilike (kada je kazao da se kretao brzinom oko 90 km/h), naveo je da se ne sjeća tačno da li je bilo 90 ili 100 km/h ili "između toga". </span>
</p>
<p class="p4"></p>
<p class="p4">
<span class="s1">Svjedok oštećeni M. M.</span><span class="s2"> </span><span>koji je saslušan pred istražnim sudijom Osnovnog suda u K. u svojoj izjavi je naveo da se kritične noći nalazio u vozilu „L.“ kojim je upravljao njegov drug J.D., da je sjedio na zadnjem sjedištu, iza J., dok je pored njega sjedio pok. Ž. D., a na mjestu suvozača P. B.. Kada su došli blizu mjesta gdje postoji jedan sporedni put koji vodi ka deponiji L., tačno na tom dijelu vidio je na magistralnom putu jedan kamion koji je zauzimao i lijevu i desnu saobraćajnu traku, a čiji je prednji kraj bio okrenut prema B.. Vidjevši kamion, D. je skrenuo lijevo da ga obiđe i prilikom tog obilaska zakačio prednjim desnim ugaonim dijelom vozila zadnji lijevi dio kamiona, nakon čega je D. izgubio kontrolu, pa su vozilom izašli van puta i jednim dijelom se kretali tim travnatim dijelom, nakon čega dolazi do prevrtanja vozila i slijetanja ispod lijeve strane puta, posmatrano iz njihovog pravca kretanja, u neki potok. Nakon što su sletjeli u potok nigdje nijesu mogli naći Ž. D.. B. je izašla kroz prozor vrata suvozača, a on odmah za njom, ne znajuči kuda je izašao D.. Sjeća se da je po izlasku na put bilo dosta zaustavljenih vozila, i da su im ljudi pružali ruku da se popnu na put. Neko je B. odveo kolima u dom zdravlja, a on i D. ostali na lice mjesta do dolaska policije, koja ih je povela u stanicu policije, pošto je prethodno pronašla tijelo Ž. D. u vodi potoka ispod magistralnog mosta. Nije znao kazati kojom se brzinom J. kretao kritične prilike, a njihovo vozilo je u trenutku kada je prvi put primijetio kamion od istog bilo udaljeno nekih 20-30 metara. Po položaju kamiona je zaključio da se isti kretao od deponije L. prema magistralnom putu te da se kada su oni naišli uključio na magistralni put, još uvijek ne ušavši u svoju, desnu kolovoznu traku gledano iz pravca T., već se poprečno nalazeći na putu zahvatajući velikim dijelom obije trake. Prednji dio kamiona je bio u desnoj a zadnji u lijevoj traci. U ovoj nezgodi je zadobio lakše povrede, o kojima posjeduje medicinsku dokumentaciju i nije mu poznato da li je J. pio nešto prije nezgode, jer nijesu bili zajedno u to vrijeme. Dodao je da se nezgoda desila oko 20,30 časova i da u vrijeme nezgode kiša nije padala.</span>
</p>
<p class="p4"></p>
<p class="p4">
<span>Cijeneći iskaze saslušanih svjedoka, sud nalazi da su isti objektivno u okviru svojih saznanja i opažanja predstavili sporni dogadjaj. Izjava svjedoka M.T. ide u prilog utvrdjenoj činjenici o brzini kretanja optuženog V., pošto isti navodi da se kretao brzinom od 90 do 100 km/h kada ga je neposredno prije mjesta nezgode preteklo vozilo "L." (kojim je upravljao optuženi V.), a iskazima svjedoka - oštećenih P.B. i M. M., potvrdjuje se činjenica da su na putu, nalazeci se kao saputnici u vozilu optuženog J., ugledali teretno vozilo, koje je optuženi J.pokušao da zaobidje i tom prilikom svojim vozilom "zakačio" zadnji lijevi kraj tog teretnog vozila, nakon čega je njihovo vozilo skrenulo s kolovoza po lijevoj strani puta i prevrnulo se.</span>
</p>
<p class="p4"></p>
<p class="p4">
<span class="s1">Iz zapisnika o uviđaju istražnog sudije Osnovnog suda u K. Kri.br.130/06 od 28.04.2006. godine</span><span> proizilazi da je navedenog dana istražni sudija tog suda, po obavještenju da je na magistralnom putu T. – B. došlo do saobraćajne nezgode u kojoj je jedno lice izgubilo život a tri lica povrijeđena, izašao na lice mjesta, na pomenuti magistralni put, u blizini raskrsnice puteva K.-T.-B.-R.. Na toj dionici je došlo do saobraćajne nezgode u kojoj su učesvovali V. M. koji je upravljao teretnim vozilom marke „M.“ i J.D., koji je upravljao vozilom marke „L.“, a sa kojim su u vozilu bili M. M. i P. B., kao i Ž. D. koji je u ovoj nezgodi izgubio život. Na licu mjesta sa desne strane puta nalazi se zemljano proširenje obraslo travom, te ograda mosta, a sa lijeve strane zemljano proširenje obraslo rastinjem i betonski zid mosta u dužini od 11m, ispod kojeg se nalazi potok. U vrijeme vršenja uviđaja bila je noć, put neosvijetljen, a kolovoz je bio vlažan od kiše koja je padala u vrijeme vršenja uviđaja. Neposredno prije nezgode, putničko motorno vozilo marke „L.“ se kretalo magistralnim putem u pravcu B., dok se teretno vozilo uključilo sa sporednog puta koji vodi od deponije L., prema magistralnom putu T. – B.. Putna površina na dijelu gdje se desila nezgoda je izrađena od asfaltnog zastora, bez oštećenja, eksploatacione širine 7 metara. Sporedni put koji vodi za deponiju L. je u dijelu gdje se spaja sa magistralnim putem širok 16 metara, a sam put je širine 5,5 metara. Kolovoz je po sredini podijeljen isprekidanom središnjom linijom, koja se nastavlja punom središnjom linijom, na dvije saobraćajne trake, namijenjene za suprotne smjerove odvijanja saobraćaja. Ograničenje brzine iz pravca T. prema B. je 80 km/h, o čemu postoji saobraćajni znak, koji se nalazi preko puta plastenika PD „B.“. Vozilo marke „L.“ je bilo pomjereno i zatečeno na vozilu šlep službe, zbog sumnje da se tijelo stradalog Ž. D. nalazi ispod vozila. Međutim njegovo tijelo ispod vozila nije pronađeno, već u potoku. Teretno vozilo „M.“ je bilo pomjereno i zatečeno na proširenju pored desne strane puta, gledano iz pravca T., a u blizini raskrsnice puteva K.-T.-B.-R.. Na travnatom dijelu pored lijeve strane puta, pored same ivice, gledano iz pravca T., nalaze se tragovi suljanja, kao i tragovi suljanja na mokroj travi. Nizvodno sa lijeve strane potoka, a ispod betonskog zida mosta ispod kojeg prolazi potok nalaze se tragovi polomljenog rastinja, gdje se po kazivanju policije, nalazilo pmv marke „L.“, koje je sa tog mjesta podignuto na vozilo šlep službe. Putničko vozilo marke „L.“ je potpuno havarisano, i na istom je duž desne bočne strane vozila vidljiv trag oštećenja i farbe crvene boje. Na teretnom vozilu marke „M.“ vidljiv je trag tamno plave ili crne boje na zadnjem lijevom braniku. </span>
</p>
<p class="p4"></p>
<p class="p4">
<span>U zapisniku o uvidjaju se dalje konstatuje da je u vrijeme vršenja uvidjaja kolovoz bio vlažan od kiše, ali iz iskaza optuženih  i saslušanih svjedoka, utvrdjuje se da je u vrijeme nastanka nezgode kolovoz bio suv, a da je nakon nastanka nezgode otpočela da pada kiša. Tako optuženi V. i svjedok M. T. navode da je kolovoz bio suv u vrijeme kada se dogodila saobraćajna nezgoda, a da je kasnije nakon nezgode, odnosno tokom vršenja uvidjaja kiša otpočela da pada, a optuženi J. D. i svjedok oštećeni M. M. navode da kiša u vrijeme nastanka nezgode nije padala. Zato sud uzima kao utvrdjenu činjenicu da je kritične prilike - u vrijeme kada se nezgoda desila, kolovoz bio suv, od koje činjenice je u svojoj analizi pošla i Komisija vještaka Centra za saobraćajno mašinsko vještačenje, što je samim usaglašavanjem svog nalaza na pretresu sa navedenim nalazom Komisije vjetšaka, prihvatio i vještak Š. M.</span>
</p>
<p class="p4"></p>
<p class="p4">
<span class="s1">Iz službene zabilješke MUP-a RCG CB H. N. Odjeljenja bezbjednosti T. 67 br.02-229/06-2462 od 06.06.2006. godine</span><span class="s2"> </span><span>proizilazi da je ista sačinjena dana 28.04.2006. godine, povodom obezbjeđenja lica mjesta, na magistralnom putu u T., u blizini skretanja za deponiju L., gdje je došlo do saobraćajne nezgode. Po izlasku na lice mjesta OPS su ustanovili da je došlo do slijetanja sa puta vozila, u kojem su se nalazila četiri lica, od kojih se za jednim još traga. Učesnici saobraćajne nezgode su V. M., koji je upravljao teretnim vozilom marke „M.“ reg.oznaka K. 1.-4. i J. D. koji je upravljao pmv marke „L.“ reg. oznaka K. 2.-6., sa kojim su u vozilu još bili M. M., P. B., koja je zadobila tjelesne povrede i Ž. D.koji je izgubio život. Od očevidaca je na licu mjesta zadržan D. M., a vozač vozila „L.“ J. D. je upućen u dom zdravlja T., radi ukazivanja ljekarske pomoći i uzimanja krvi radi alkotesta, što je isti odbio, i nakon toga u bolnicu u R., odakle je istom uzeta krv na analizu.</span>
</p>
<p class="p4"></p>
<p class="p4">
<span class="s2">Iz skice lica mjesta i fotoelaborata br.36/06 od 28.04.2006. godine</span><span> proizilazi da su na istima prikazani širi izgled lica mjesta, početak tragova šuljanja na travnatoj podlozi, trag šuljanja pored asfaltne podloge, bliži izgled prilaza prema mostiću, bliži izgled mostića, oštećenja na pmv „L.“ reg. oznaka K. 2.-6., fotografisano na parkingu OB T., tragovi i oštećenja farbe crvene boje duž desne strane vozila „L.“, tragovi šuljanja na travnatoj podlozi, tragovi sitnih djelova trave i zemlje na asfaltnoj podlozi, vozilo „l.“ fotografisano na vozilu šlep službe, kako je i zatečeno izlaskom na lice mjesta, teretno vozilo marke „M.“ reg. oznaka K. 1.-4. fotografisano na parkingu OB T. i tragovi oštećenja na zadnjem braniku istog. </span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka saobraćajne struke Šljivančanin Milana od marta 2008. godine</span><span>, dopune tog nalaza od marta 2010. godine i izjašnjenja ovog vještaka na glavnom pretresu proizilazi da je fizički kontakt između pmv marke „L.“ i teretnog vozila marke „M.“ ostvaren na sredini eksploatacione širine kolovoza magistralnog puta, u trenutku kada se teretno vozilo marke „M.“ nalazilo svojim ukupnim gabaritom na prostoru desne saobraćajne trake, u iskošenom položaju na lijevo prema B., tako što je pmv marke „L.“ svojom prednjom desnom bočnom stranom ostvarilo fizički kontakt sa zadnjom lijevom stranom teretnog vozila marke „M.“ u trenutku kada se teretno vozilo nalazilo pod kosim uglom na desno u odnosu na podužnu razdjelnu liniju. Nakon fizičkog kontakta došlo je do izlijetanja pmv „L.“ preko lijeve ivice kolovoza magistralnog puta prema B., nakon čega je nastupilo obrušavanje, prevrtanje, a zatim ulijetanje tog vozila u korito potoka, po lijevoj strani puta. U trenutku reakcije vozača, vozilo „L.“ se kretalo brzinom  u dijapazonu 106-117 km/h, a teretno vozilo brzinom od 39 km/h. Vozilo „L.“ se nalazilo na prostornoj distanci od 40 metara u trenutku reakcije vozača, prije tačke fizičkog kontakta ovog vozila sa teretnim vozilom „M.“, pa je vozač pmv „L.“ mogao izbjeći nezgodu putem zaustavljanja vozila, da se kretao brzinom do 51 km/h. Od tačke fizičkog kontakta pmv „L.“ do mikro prostorne zone obrušavanja vozila u korito potoka, prostorna distanca iznosi 103 metra, pa je vozač putničkog vozila na toj prostornoj udaljenosti mogao ponišiti brzinu kretanja, da se kretao brzinom do 80 km/h. S obzirom na ograničenje brzine od 80 km/h stanje kolovozne površine koja je bila mokra i klizava, uslovljavali su bezbjednu brzinu do 78 km/h. Vještak zaključuje da je do nezgode došlo usled propusta u vožnji od strane vozača teretnog motornog vozila, koji se uključivao sa pristupnog puta od deponije L., na kolovoz magistralnog puta T.-B. kao i propusta u vožnji vozača pmv „L.“ koji se kretao magistralnim putem od T. prema B.. Vozač teretnog vozila marke „M.“ uključivao se sa pristupnog  puta na kolovoz magistralnog puta, ne ustupivši prvenstvo prolaza kritičnim potezom puta vozaču koji je upravljao pmv marke „L.“, putem zaustavljanja na nivou lijeve ivice kolovoza magistralnog puta, već se uključivao na kolovoz magistralnog puta i doveo svoje vozilo u prostornu poziciju fizičke prepreke vozaču pmv „L.“, kada se isto nalazilo na opasnoj prostornoj udaljenosti, usljed čega je došlo do fizičkog kontakta bočne desne strane pmv „L.“  i lijeve strane zadnjeg branika teretnog vozila „M.“, na sredini kolovoza magistralnog puta, nakon čega je pmv „L.“ skrenulo na lijevo, izletjelo preko lijeve ivice kolovoza u smjeru kretanja prema B., pa je na toj liniji došlo do obrušavanja i prevrtanja vozila u korito potoka, po lijevoj strani puta. Vozač pmv „L.“ nije prilagodio brzinu kretanja vozila na kritičnom potezu puta uslovima saobraćaja i ograničenju brzine kretanja vozila, koje uslove je mogao predvidjeti, usljed čega, nakon kontakta svog vozila sa teretnim vozilom „M.“, nije uspio zaustaviti vozilo, već je došlo do produžavanja zaustavnog puta u odnosu na zaustavni put pri dozvoljenoj i bezbjednoj brzini kretanja, usljed čega je došlo do obrušavanja i prevrtanja vozila u korito potoka. </span>
</p>
<p class="p4"></p>
<p class="p4">
<span class="s2">Iz Ekspertize saobraćajne nezgode Centra za saobraćajno - mašinska vještačenja Mašinskog fakulteta Univerziteta C. G. iz P.</span><span>, proističe da se putničko motorno vozilo marke "L." (kojim je upravljao optuženi J.) kretalo brzinom od 100 km/h, dok je brzina kretanja teretnog  vozila marke "M." (kojim je upravljao optuženi V.) u momentu kontakta sa teretnim vozilom iznosila 17 km/h. Teretno vozilo je u kontaktni položaj došlo pri jednolikom ubrznom kretanju bez početne brzine, što se utvrdjuje iz tahografskog uredjaja. U momentu kontakta teretno vozilo je bilo iskošeno podužnom osom u svoju desnu stranu u odnosu na podužnu osu magistralnog puta i to za ugao oko 20 stepeni. Navedenu brzinu kretanja od 17 km/h, a pri srednjem ubrzanju od 1m/sek. na kvadrat, iz stanja mirovanja, teretno vozilo je postiglo za vrijeme od 4,72 sekunde ili na putu dužine 11m do mjesta kontakta, pa zato nijesu prihvatljivi navodi optuženog V. da je do stupanja na desnu kolovoznu traku magistralnog puta, navodno sa teretnim vozilom prešao odstojanje od 40-50 metara. Za to vrijeme (tj. za vrijeme od 4,72 sekunde), a pri brzini od 100 km/h, putničko vozilo marke "L." prelazi rastojanje od 131,1m. Dužina zaustavnog puta pri brzini kretanja od 100 km/h (kojom se kretalo putničko vozilo) iznosi u prostornom smislu 80,2m, a dužina zaustavnog puta pri brzini od 80 km/h (koliko je dozvoljeno) iznosi 55,3 m. Vozač putničkog vozila (tj. optuženi J.), kako to i sam navodi, prije nastanka nezgode bio je uključio duga svijetla, što znači da je vizuelno mogao kontrolisati veću dužinu od dužine zaustavnog puta, a to znači i da je mogao zaustaviti vozilo prije mjesta kontakta u slučaju da je reagovao u momentu stupanja teretnog vozila na magistralni put. Komisija vještaka Centra za saobraćajno mašinska vještačenja, na kraju zaključuje da je vozač teretnog vozila marke "M." (tj. optuženi V.) stvorio direktno opasnu saobraćajnu situaciju, jer je preduzeo radnju uključenja sa sporednog puta na magistralni put, a da se prethodno nije uvjerio da tu radnju može obaviti na bezbjedan način. Na drugoj strani vozač putničkog vozila marke "L." (tj. optuženi J.), kretao se brzinom većom od dozvoljene, a uz to nije sa dužnom pažnjom pratio saobraćajnu situaciju ispred svog vozila, usled čega je propustio da zaustavi svoje vozilo do mjesta kontakta sa teretnim vozilom, pa takvi njegovi propusti takođe stoje u direktnoj uzročnoj vezi sa nastalom nezgodom. Predstavnik Komisije vještaka na glavnom pretresu - vještak A. M., u odnosu na pitanje prilagodjene brzine, pojasnio je da je prilagodjena brzina kretanja, vezana za konkretnu saobraćajnu situaciju, pa što se tiče same saobraćajne situacije u konkretnom slučaju, dozvoljena brzina od 80 km/h da je ispoštovana, bila bi prilagodjena konkretnim saobraćajnim uslovima koji su kritične prilike postojali u zoni predmetne saobraćajne nezgode. </span>
</p>
<p class="p4"></p>
<p class="p4">
<span>Na glavnom pretresu vještak saobraćajne struke Š. M. saglasio se u cjelosti sa Ekspertizom saobraćajne nezgode Centra za saobraćajno mašinska vještačenja i iznijetim pojašnjenjima ovlašćenog predstavnika Komisije vještaka ovog Centra. Njihove usaglašene nalaze i mišljenja koja stoje u skladnoj vezi sa uvidjajnom dokumentacijom i drugim izvedenim dokazima, sud prihvata, cijeneći da su logični i uvjerljivi, dati po pravilima struke.</span>
</p>
<p class="p4"></p>
<p class="p4">
<span>Radi provjere zaključka vještaka saobraćajne struke kao i provjere navoda optuženih kao učesnika nezgode, izvršena je </span><span class="s2">rekonstrukcija </span><span>predmetne saobraćajne nezgode u prisustvu optuženih i predstavnika Komisije vještaka Centra za saobraćajno mašinska vještačenja - vještaka A. M., te izvršeno dopunsko vještačenje od strane Centra za saobraćajno mašinska vještačenja. Na licu mjesta utvrđena je preglednost puta, te udaljenost sa koje su optuženi jedan drugog sa vozilima mogli da vide. Optuženi V. je na rekonstrukciji pokazao gdje je zaustavio svoje vozilo prije izlaska na magistralni put i gdje se nalazilo putničko vozilo optuženog J. kada mu je ugledao farove, pa je na licu mjesta utvrđeno da preglednost puta u zoni nezgode iznosi oko 500 metara, kako sa pozicije vozača teretnog vozila u fazi uključenja na kolovoz magistralnog puta tako i sa pozicije vozača putničkog vozila ka sporednom putu, sa kojeg se teretno vozilo uključivalo. U momentu uključenja teretnog vozila na magistralni put, putničko vozilo se kako to slijedi iz dopune ekspertize i izjašnjenja predstavnika Komisije vještaka na glavnom pretresu, nalazilo na prostornoj udaljenosti od 92,3 metra. Dužina zaustavnog puta putničkog vozila kojim je upravljao optuženi J., pri brzini od 100 km/h kojom se kretao, u prostornom smislu iznosi 80,2 metra, a za dozvoljenu brzinu od 80 km/h zaustavni put iznosi 55,3 metara. Zato, u svakom slučaju da se optuženi J. putničkim vozilom kretao brzinom od 80 km/h što predstavlja dozvoljenu brzinu, kao i svakom manjom od ove, imao je tehničkih mogućnosti da blagovremeno, prije mjesta kontakta sa teretnim vozilom zaustavi svoje putničko vozilo. Na kraju u Dopuni ekspertize saobraćajne nezgode se navodi da i nakon izvršene rekonsturkcije, Komisija vještaka ostaje kod već datog osnovnog nalaza i mišljenja. Predstavnik Komisije vještaka je na glavnom pretresu još pojasnio da brzina putničkog vozila jeste od uticaja na pređeni put tog vozila od mjesta kontakta sa teretnim vozilom do mjesta zaustavljanja, ali za destabilizaciju njegovog kretanja, nije od bitnog uticaja da li je naletna brzina bila 80 km/h (što predstavlja dozvoljenu brzinu) ili 100 km/h kojom se u konkretnom slučaju to vozilo kretalo. Stoji činjenica da je putničko vozilo nakon kontakta sa teretnim vozilom, prešlo rastojanje od 74,4 metra, ali u konkretnom slučaju ne može se na pouzdan način utvrditi da li bi se pri brzini od 80 km/h isto zaustavilo ispred kanala ili bi dospjelo u kanal. </span>
</p>
<p class="p4"></p>
<p class="p4">
<span>Prednju Dopunu ekspertize predmetne saobraćajne nezgode nakon izvršene rekonstrukcije, sa pojašnjenjem ovlašćenog predstavnika Komisije, sud cijeni kao stručnu, logičnu i uvjerljivu, tim prije što se zasniva na činjenicama neposredno provjerenim na licu mjesta. </span>
</p>
<p class="p4"></p>
<p class="p4">
<span class="s1">Iz izvještaja o vještačenju br. 1762/06 po vještaku A. E. sa uvidom u fotodokumentaciju</span><span> proizilazi da je pomenuti vještak izvršio pregled pmv „L.“ i teretnog vozila „M.“ (koja su učestvovala u predmetnoj nezgodi) radi utvrđivanja da li oštećenja na ovim vozilima potiču od njihovog međusobnog kontakta i konstatovao da su na vozilu „L.“ oštećenja u obliku deformacije-ulupljenja i grebanja lima, kao i pucanja prednjeg vjetrobranskog stakla, koja oštećenja su izražena desnom stranom vozila u prednjem dijelu koji su karakteristični za slučaj dinamičnog kontakta (udara) vozila sa tvrdom preprekom. Vještak je takođe konstatovao karakteristične tragove oštećenja na pmv „L.“ po desnoj bočnoj strani oblika linijskog grebanja i ulupljenja lima, što je uočivo i na prednjem desnom blatobranu, a grebanje i ulupljenje lima po desnoj strani je na ukupnoj dužini oko 3,35 m sa maksimalnim ulupljenjem lima oko 2.5 cm. Oštećenja po desnoj bočnoj strani mjereno od ravne podloge su na visini od 60 cm do 80 cm, sa maksimalnom srednjom širinom oštećenja oko 17 cm, dok je uočljivi trag grebanja lima sa uklanjanjem završne tamno plave boje i oblika nanosa crvene boje sa paralelnim linijama grebanja širine 1,5 cm. Detaljnim pregledom teretnog vozila marke „M.“, konstatovano je djelimično zakrivljenje lijevog dijela isturenog zadnjeg metalnog branika crvene boje sa tragovima crvene boje i nanosa sive boje. Maksimalna srednja širina zadnjeg crvenog branika je oko 17 cm čiji je gornji i donji istureni dio branika zaobljen, sa širinom zaobljenih krajeva oko 2,5 cm do 3 cm, dok je srednja širina branika sa oblikovanim isturenim gornjim i donjim dijelom oko 17 cm, a lijevi kraj zadnjeg branika zakrivljen prema unutra na dužini oko 65 cm. Na osnovu izgleda i mjerenih lociranih oštećenja po desnoj bočnoj strani pmv „L.“ i mjerenih lociranih oštećenja na lijevom kraju isturenog branika teretnog vozila „M.“, vještak je zaključio da se može konstatovati da je došlo do kontakta predmetnih motornih vozila. Budući da je na pmv „L.“ intenzivniji trag grebanja završne tamno plave boje i nanosa crvene boje u prednjem dijelu bočne desne strane počev od prednjeg desnog blatobrana, smjer pružanja tragova kontakta je od prednjeg dijela bočne strane vozila prema zadnjem dijelu bočne strane pmv „L.“. Prednji navodi su utvrđeni i uvidom u fotoelaborat koji je sastavni dio ovog nalaza i mišljenja. </span>
</p>
<p class="p4"></p>
<p class="p4">
<span class="s1">Iz obdukcionog zapisnika JZU – KC CG Odjeljenja za sudsku medicinu P. S.br.74/06</span><span> utvrdjuje se da je smrt Ž. D. nasilna i da je nastupila usljed utopljenja, te da je u vrijeme umiranja postojalo stanje lake alkoholisanosti, uz prisustvo narkotika. </span>
</p>
<p class="p4"></p>
<p class="p4">
<span class="s1">Iz izvještaja KC CG Odjeljenja za sudsku medicinu u P. A.br.492/29-04.2006 godine</span><span class="s2"> </span><span>na ime Ž. D. proizlazi da je od istog na analizu uzeta krv, koja je izvađena dana 29.04.2006. godine, i u kojoj je metodom Widmark utvrđeno da sadrži 0,22% apsolutnog alkohola u krvi, što predstavlja trijezno stanje. Analizom urina nađeno je 0,52% apsolutnog alkohola, a analizom želudačnog sadržaja nađeno je 0,82% apsolutnog alkohola. </span>
</p>
<p class="p4"></p>
<p class="p4">
<span class="s1">Iz rezultata Analize JU Centra za ekotoksikološka ispitivanja C. G. u P. br.03-9-3092/307-309/04 od 04.05.2006. godine</span><span> proizilazi da je pomenutog dana analizama sadržaja krvi, urina i želudačnog saržaja koji su uzeti od Ž. D. u istima utvrđeno prisustvo heroina. </span>
</p>
<p class="p4"></p>
<p class="p4">
<span class="s1">Iz izvještaja KC CG Odjeljenja za sudsku medicinu u P. A.br.493/29.04.2006. godine</span><span class="s3">,</span><span> na ime J. D. proizilazi da su kod istog, dana 29.04.2006. godine u 00,30 časova, uzeti uzorci krvi i urina i da je analizom krvi, u istoj utvrđeno prisustvo 0,33 promila apsolutnog alkohola, a u urinu 0,76 promila apsolutnog alkohola.</span>
</p>
<p class="p4"></p>
<p class="p4"></p>
<p class="p4">
<span class="s1">Iz zaključka sa mišljenjem sudskog vještaka medicinske struke dr. Š. M. Kri.br.130/06 od 04.05.2006. godine</span><span> proizilazi da je na osnovu analize A.br.494/29.04.2006. godine utvrđeno da kod V. M. nije ustanovljeno prisustvo alkohola u krvi, niti u mokraći. Iz analize A.br.493/29.04.2006. godine slijedi da je kod J. D. ustanovljena alkoholisanost od 0,33 gr pro mile, u krvi, odnosno 0,76 gr pro mille u mokraći, a od vremena odigravanja saobraćajne nezgode do vađenja krvi je proteklo 230 minuta, dok je toksikološkim analizama kod J. D. ustanovljeno prisustvo heroina u krvi i mokraći. Vještak je dao mišljenje da u vrijeme odigravanja predmetne saobraćajne nezgode kod V. M. koncentracija apsolutnog alkohola bila 0,00 gr pro mille, što klinički predstavlja trijezno stanje, dok je kod J. D., imajući u vidu utvrđenu koncentraciju alkohola u uzetim uzorcima, kao i protek vremena od nezgode do uzimanja uzoraka, koncentracija apsolutnog alkohola u krvi u vrijeme nastanka nezgode bila od 0,82 do 0,98 gr pro mille, što klinički predstavlja pripito stanje, uz prisustvo narkotika (heroina). U svom izjašnjenju na glavnom pretresu vještak je ostao pri datom zaključku i mišljenju i dodao da koncentracija alkohola nađena kod J. D. pripada koncentraciji pripitog stanja kod osobe normalnih tjelesnih funkcija. Kod tih koncentracija pojavljuju se prvi znaci uticaja alkohola, kao nekritičnost, promijenjen govor, želja za isticanjem uz precjenjivanje vlastitih sposobnosti, a pojavljuju se prvi znaci smanjene sposobnosti pamćenja i zapažanja, uz smetnje u hodu i kretanju. Oslabljeno je primanje osjeta, raste sklonost govorljivosti i razdražljivosti. Kod koncentracije od 1,30 gr promila nastupa apsolutna nesposobnost za sigurno učešće u saobraćaju. Na kraju je vještak dodao da svaka zloupotreba- konzumiranje narkotika, bilo teških ili lakih, ima za posljedicu nerealan odnos sa spoljašnjim svijetom.</span>
</p>
<p class="p4"></p>
<p class="p4">
<span class="s1">Iz rezultata analize JU Centra za ekotoksikološka ispitivanja C. G. u P. br.03-9-3093/310-311/4 od 04.05.2006. godine</span><span> proizilazi da je pomenutog dana analizama sadržaja krvi i urina koji su uzeti od J.D. u istima utvrđeno prisustvo heroina. </span>
</p>
<p class="p4"></p>
<p class="p4">
<span class="s1">Iz izvještaja KC CG odjeljenja za sudsku medicinu u P., A.br.494/29.04.2006. godine</span><span> na ime V. M. proizilazi da su od istog dana 28.04.2006. godine u 23,59 časova uzeta krv i urin na analizu, te da analizom uzetih uzoraka krvi i urina nije utvrđeno prisustvo alkohola, što znači da se imenovani nalazio u trijeznom stanju. </span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka mašinske struke M. N. Kri.br.130/06 od 10.05.2006. godine</span><span> proizilazi da je pomenuti vještak pregledao pmv „L.“ i teretno vozilo „M.“, kao vozila koja su učestvovala u saobraćajnoj nezgodi, i dao mišljenje da su oba vozila tehnički ispravna, te da tehničko stanje ovih vozila nije uzrok nastanka ove saobraćajne nezgode. </span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka med. Struke dr B. B. od 07.05.2008. godine</span><span class="s2"> </span><span>proizilazi da je M. M., koji je bio saputnik u vozilu „L.“, kritične prilike zadobio povrede i to: povredu nadlaktice desne ruke, u vidu rane razderotine kože, nastale udarom podlakticom desne ruke o tvrdu i neravnu podlogu u momentu kada je povrijeđeni podlakticom desne ruke bio okrenut ka toj podlozi. Prilikom ostvarenog kontakta ruke sa pomenutom podlogom došlo je do oštećenja kože podlaktice, te sitnih krvnih sudova u prostoru rane i izlivima manje količine krvnog sadržaja kroz otvor rane a u spoljašnju sredinu dok su dublje strukture ruke ostale npovrijeđene, koja povreda je mogla nastati prilikom ostvarenog kontakta povrijeđenog sa dijelom motornog vozila u kojem se nalazio u momentu nezgode i povreda leđnog dijela tijela u predjelu grudnog koša, u vidu rane razderotine kože nastale udarom leđnim dijelom tijela povrijeđenog o tvrdu i neravnu podlogu, kao što je unutrašnjost motornog vozila, kada je povrijeđeni gornjim dijelom leđa bio okrenut ka podlozi. Prilikom ostvarenog kontakta  između tijela povrijeđenog i pomenute podloge došlo je do oštećenja kože, te sitnih krvnih sudova i izlaska manje količine krvnog sadržaja, kroz otvor rane u spoljašnju sredinu,dok su dublje strukture tijela povrijeđenog u području ove povrede ostale nepovrijeđene. Vještak je zaključio da su ove povrede nastale ili istovremeno ili u vrlo kratkom intervalu jedna za drugom, te da se pojedinačno i zbirno radi o lakoj tjelesnoj povredi. Nadalje, vještak je naveo da je P. B., koja je takođe bila saputnik u vozilu „L.“, kojim je upravljao J. D., zadobila tjelesne povrede,i to: povredu glave u vidu nagnječine kože poglavine u desnom tjemenom dijelu više pozadi, i potres mozga, koji su nastali udarom glavom gornjedesnim i više zadnjim dijelom o tvrdu i ravnu podlogu, kao što je dio unutrašnjosti motornog vozila, u kojem se povrijeđena nalazila u momentu nezgode, pomenutim predjelom glave okrenuta ka toj podlozi. Prilikom ostvarenog kontakta došlo je do nagnječine kože a sila kretanja se prenijela i na dublje strukture glave dovodeći do nastanka potresa mozga i nesjećanja momenta povređivanja; povreda ličnog dijela glave u vidu rane razderotine kože donje usne spoljašnjeg usnog otvora sa lijeve strane, nastala udarom ličnim dijelom glave o dio unutrašnjosti motornog vozila slabijim intenzitetom djelovanja sile u momentu kada je povrijeđena lijevom stranom ličnog dijela glave bila okrenuta ka pomenutoj podlozi, a osim razdora kože došlo je do oštećenja sitnih krvnih sudova u prostoru rane i izlaska manje količine krvnog sadržaja kroz otvor rane u spoljašnju sredinu; povreda u vidu više oguljotina kože desne strane karličnog dijela i više pozadi, nastala takođe udarom pomenutim predjelom tijela povrijeđene o unutrašnjosti motornog vozila, a osim oštećenja površinskog sloja kože ovog dijela tijela, dublje strukture ostale su nepovrijeđene; povreda lijevog koljena u vidu nagnječine kože, nastala udarom koljenom lijeve noge o dio unutrašnjosti motornog vozila u kojem se povrijeđena nalazila u momentu nezgode, a osim negnječine kože dublje strukture su ostale nepovrijeđene. Vještak zaključuje da su navede povrede nastale u kratko vrijeme jedna za drugom, s tim što su prvo nastale prva i druga opisana povreda, a zatim ostale, pa je na osnovu svega zaključio da se u konkretnom slučaju radi o povredama od kojih je povreda u vidu potresa mozga obična teška tjelesna povreda a u zbiru sa ostalim povredama ostaje i dalje obična teška tjelesna povreda. </span>
</p>
<p class="p4"></p>
<p class="p4">
<span>Pomenute nalaze i mišljenja vještaka medicinske struke dr. Š. M. i B.B., vještaka mašinske struke M. N., i vještaka trasologa A. E. sud je u potpunosti prihvatio kao istinite i jasne, date u skladu sa pravilima struke, sve u skladu sa ostalim provedenim dokazima i iskazima saslušanih svjedoka i optuženih.</span>
</p>
<p class="p4"></p>
<p class="p4">
<span class="s1">Iz izvoda iz kaznene evidencije Uprave policije – Ispostave K.</span><span> za optužene J. D. i V. M. br.2803-245/08-576 od 19.02.2008. godine proizilazi da isti nijesu evidentirani u kaznenoj evidenciji ispostave K.</span>
</p>
<p class="p4"></p>
<p class="p4">
<span>Nakon sprovedenog postupka, cijeneći odbranu optuženih i rezultat sprovedenih dokaza, sud je utvrdio da su optuženi J. D. i V. M. izvršili krivična djela, činjenično i pravno bliže predstavljena u izreci presude, koja im se stavljaju na teret.</span>
</p>
<p class="p4"></p>
<p class="p4">
<span>Naime, sud je nesumnjivo utvrdio na osnovu odbrana optuženih, iskaza svjedoka, nalaza i mišljenja vještaka medicinske, saobraćajno mašinske, mašinske struke i vještaka trasologa te izjašenjenja vještaka saobraćajne i medicinske struke na glavnom pretresu, zapisnika o uviđaju sa skicom lica mjesta i fotodokumentacije, da su dana 28.04.2006. godine oko 20,40 časova, na magistralnom putu T. – B., u neposrednoj blizini skretanja za deponiju smeća "L.", Opština T., nepridržavajući se saobraćajnih propisa i to optuženi J. D. iz čl.200 st.1 i čl.32 st.4 ZOBS-a na putevima, a optuženi V. M. iz čl.36 st.1 ZOBS-a na putevima, ugrozili saobraćaj tako da su doveli u opasnost život i tijelo ljudi, usljed čega je kod drugog nastupila smrt. To su učinili na način što su, i to: optuženi J. upravljao putničkim motornim vozilom marke "L." reg. oznake K. 2.-6., u pravcu B., pod dejstvom alkohola u pripitom stanju, pri koncentraciji od najmanje 0,82 promila apsolutnog alkohola u krvi, brzinom većom od dozvoljene - najmanje 100 km/h, u zoni gdje je saobraćajnim znakom brzina kretanja ograničena do 80 km/h, a uz to nije  blagovremeno preduzeo radnju zaustavljanja vozila pred teretnim motornim vozilom marke "M. 1.", reg. br. K. 1.-4., kojim je upravljao optuženi V. isključujući se sa sporednog puta od pravca deponije "L." na magistralni put i nepropuštajući vozilo optuženog J., koje mu je dolazilo sa njegove desne strane, iz pravca T.. Optuženi V. je svojim vozilom "M." ušao na magistralni put u namjeri da skrene ulijevo, u pravcu B., i tako stvorio prepreku vozilu "L.", usljed kojih obostranih propusta optuženih je došlo do zahvata bočne desne strane vozila "L." u lijevu stranu zadnjeg branika teretnog vozila "M." i skretanja vozila optuženog J. ulijevo, van kolovoza i slijetanja u potok. Vozilo „L.“ se u potoku prevrnulo, pri čemu je kod saputnika u tom vozilu, oštećenog Ž. D., usljed utopljenja, nastupila smrt, dok su oštećeni M. M. i P. B., takodje saputnici u vozilu optuženog J. zadobili tjelesne povrede i to oštećeni M. lake tjelesne povrede u vidu rane razderotine kože podlaktice desne ruke i rane razderotine kože grudnog koša u predjelu ledja, a oštećena P. tešku tjelesnu povredu u vidu potresa mozga, nagnječine kože poglavine u zadnjem dijelu desne tjemene regije glave, rane razderotine donje usne spoljašnjeg usnog otvora sa lijeve strane, oguljotine kože u  predjelu desnog kuka i nagnječine kože lijevog koljena. </span>
</p>
<p class="p4"></p>
<p class="p4">
<span>Imajući u vidu cjelokupnu činjeničnu građu, sud je našao da uzrok ove saobraćajne nezgode predstavljaju propusti učinjeni od strane oba optužena. Naime, nesporno je da se optuženi Janković kritične prilike kretao magistralnim putem T.– B., svojim vozilom „L.“, u kojem su se sem  njega nalazili njegova djevojka P. B., koja je sjedjela na mjestu suvozača, dok su na zadnjem sjedištu bili M. M. i Ž. D.. Iz zapisnika o uvidjaju, iskaza saslušanih svjedoka i optuženih utvrđeno je da se nezgoda dogodila u 20,30 časova, i da je asvalt bio suv, a da je kiša počela padati tek u vrijeme vršenja uviđaja. Takođe, nesumnjivo je utvrdjeno da se kritične prilike optuženi V. M. sa sporednog puta koji vodi na deponiju smeća L., svojim teretnim vozilom marke "M." uključio na magistralni put kojim se kretao optuženi J. D. svojim putničkim vozilom marke „L.“, a da se prethodno nije uvjerio da to može bezbjedno učiniti, usljed čega je optuženi J., da bi izbjegao udar u teretno vozilo, sa svojim vozilom prešao na lijevu saobraćajnu traku, u cilju obilaženja teretnog vozila i tom prilikom bočnom desnom stranom svog vozila  zahvatio lijevi kraj zadnjeg branika teretnog vozila nakon čega je došlo do skretanja vozila „L.“ u lijevo van kolovoza i slijetanja u potok pored puta, usljed čega su saputnici u vozilu „L.“ M. M. i P. B. zadobili povrede, bliže opisane u izreci a što se utvrdjuje iz nalaza i mišljenja vještaka medicinske struke dr B. B., dok je Ž. D. izgubio život usled ispadanja iz vozila i utopljenja što je utvrdjeno iz obdukcionog zapisnika.</span>
</p>
<p class="p4"></p>
<p class="p4">
<span>Da je kritične prilike došlo do fizičkog kontakta izmedju zadnjeg lijevog kraja tj. branika teretnog vozila i desne bočne strane putničkog vozila marke "L.", potvrdjuje se iz izvještaja o trasološkom vještačenju iz kojeg slijedi da oštećenja na ovim djelovima vozila potiču od njihovog medjusobnog kontakta na što ukazuju i tragovi boje koji su ostali upravo na tim djelovima vozila kojima je ostvaren kontakt.</span>
</p>
<p class="p4"></p>
<p class="p4">
<span>Nesporna je činjenica da je saobraćajnim znakom na toj dionici puta na kojoj se dogodila nezgoda, brzina kretanja vozila ograničena na 80 km/h, a iz usaglašenih nalaza i mišljenja vještaka saobraćajne struke, utvrdjeno je da se optuženi J. sa putničkim vozilom kretao brzinom od najmanje 100 km/h. U skladnoj vezi sa nalazom vještaka, kada je u pitanju brzina kretanja vozila stoji i izjava svjedoka M. T., koji je kazao da se neposredno prije nezgode on kretao svojim putničkim vozilom, i to brzinom oko 90 km/h, da ga je oko 1500 metara nazad od mjesta nezgode preteklo neko kombi vozilo, i da je potom iz istog smjera, iza njega naišlo vozilo "L." (tj. vozilo optuženog J.), koje je preteklo, kako njega, tako i ono kombi vozilo ispred njega (koje ga je prethodno već bilo preteklo). Na taj način, krećući se navedenom brzinom, tj. brzinom od najmanje 100 km/h, a na mjestu gdje je saobraćajnim znakom brzina ograničena na 80 km/h, optuženi J. je postupao protivno odredbi čl.32 st.4 ZOBS-a na putevima. Optuženi J. kao vozač putničkog vozila marke "L.", nije se pridržavao ni odredbe čl.200 st.1 ZOBS-a na putevima, jer je vozilom upravljao pod dejstvom alkohola u pripitom stanju, sa koncentracijom od najmanje 0,82 promila apsolutnog alkohola u krvi, a što je utvrdjeno iz nalaza i mišljenja vještaka medicinske struke dr Š. M. na koji nalaz nije bilo primjedbi i sud ga prihvata, a koji je u svom usmenom izjašnjenju na glavnom pretresu još pojasnio da usled dejstva alkohola kod osoba koje ga konzumiraju (što znači i kod vozača), dolazi do nekritičnosti, želje za isticanjem uz precjenjivanje vlastitih sposobnosti, smanjene sposobnosti zapažanja, uz smetnje u pokretima - hodu i kretanju. Optuženi J. je kritične prilike kako sam navodi vozilom upravljao uz upotrebu dugih svijetala, a put je bio prav i pregledan iz pravca iz kojeg je naišao, pa do mjesta nezgode u dužini oko 500 metara, a što je utvrđeno neposredno prilikom vršenja rekonstrukcije. Pri brzini od 100 km/h kojom se kretao, zaustavni put njegovog vozila (kako to proističe iz usaglašenih nalaza vještaka saobraćajne struke, kao i Dopune ekspertize saobraćajne nezgode), iznosio je 80,20 metara, a pri dozvoljenoj brzini od 80 km/h, dužina zaustavnog puta njegovog vozila bila bi 55,30 metara, što u svakom slučaju znači da je optuženi J. pri uključenim dugim svijetlima pod kojima se kretao, vizuelno mogao kontrolisati veću dužinu od dužine zaustavnog puta, što znači da je imao mogućnosti da uoči teretno vozilo kojim se sa sporednog na glavni put uključivao optuženi V. sa svojim teretnim vozilom, te da svoje putničko vozilo "L." zaustavi prije mjesta kontakta sa teretnim vozilom. Medjutim, upravljajući vozilom pod dejstvom alkohola u pripitom stanju, čime je postupio protivno odredbi čl.200 st.1 ZOBS-a na putevima i brzinom većom od dozvoljene, čime je postupio protivno odredbi čl.32 st.4 ZOBS-a na putevima, isti nije blagovremeno preduzeo radnju zaustavljanja svog vozila ispred teretnog vozila. Na taj način optuženi J. D. počinio je propuste koji stoje u direktnoj uzročnoj vezi sa nastalom nezgodom.</span>
</p>
<p class="p4"></p>
<p class="p4">
<span>Prije nego što je sebe doveo u pripito stanje, optuženi J. je znao da će da upravlja vozilom. Zbog toga je sud pri ocjeni subjektivne strane djela cijenio da li je isti u odnosu na osnovnu posledicu - ugrožavanje javnog saobraćaja i prouzrokovanje konkretne opasnosti, postupao sa umišljajem ili iz nehata, pa s obzirom da je bio svjestan da upuštajući se u saobraćaj i ako se nalazi pod dejstvom alkohola - u pripitom stanju, do te mjere ugrožava saobraćaj, da takva njegova radnja predstavlja opasnost za život ljudi i na takvu posledicu pristao, isti je samim tim postupao s eventualnim umišljajem.</span>
</p>
<p class="p4"></p>
<p class="p4">
<span>Što se tiče kvalifikovane posledice, u konkretnom slučaju nastupanja smrti oštećenog Ž. D. (zbog utopljenja usled prevrtanja vozila iz kojeg je ispao u vodu) što je utvrdjeno iz obdukcionog zapisnika,  kao i u odnosu na tjelesne povrede ošećenih P. B. i M. M., optuženi J. je u odnosu na te posledice (tj. u odnosu na smrt oštećenog Ž. D.i opisane tjelesne povrede oštećenih P. B. i M. M.), postupao nehatno, a što je konačno i potrebno za postojanje krivičnog djela - teško djelo protiv bezbjednosti javnog saobraćaja iz čl.348 st.2 u vezi čl.339 st.1 KZ koje mu se stavlja na teret.</span>
</p>
<p class="p4"></p>
<p class="p4">
<span>Na drugoj strani i optuženi V. M. kao vozač teretnog vozila marke "M.", takodje je počinio propuste koji zajedno sa navedenim propustima počinjenim od strane optuženog J. D. stoje u direktnoj uzročnoj vezi sa nastalom nezgodom. Naime, isti se kritične prilike navedenim teretnim vozilom sa sporednog puta koji vodi od mjesta L. uključivao na magistralni put T. – B.. Medjutim, radnju uključenja sa sporednog na magistralni put, preduzeo je a da se prethodno nije uvjerio da tu radnju može preduzeti na bezbjedan način, čime je, kako to slijedi iz usaglašenih nalaza i mišljenja vještaka saobraćajne struke, stvorio direktno opasnu saobraćajnu situaciju. Optuženi V. je imao mogućnost da uoči nailazeće putničko vozilo marke "L." pošto je nesporno da je na tom dijelu put prav i pregledan, a koje vozilo (tj. vozilo "L.") je nailazilo sa njegove desne strane i kretalo se magistralnim putem, pa je isto i uočio, jer kako navodi vidio je iz daljine svijetla tog vozila (čak je kazao da ih je vidio sa daljine od oko 1 km), a na licu mjesta je utvrđeno da je put iz pravca nailaska putničkog vozila prav u dužini oko 500 metara. Medjutim, njegove navode da je tada, videći na tolikoj udaljenosti svijetla vozila, otpočeo sa svojim teretnim vozilom da se uključuje na magistralni put, sud ne prihvata, jer prema nalazu i mišljenju vještaka saobraćajne struke, u trenutku kada je teretno vozilo otpočelo da se uključuje na kolovoz magistralnog puta, putničko vozilo marke "L." krećući se magistralnim putem brzinom od 100 km/h bilo je udaljeno 92,3 metra. Dakle, optuženi V. kritične prilike preduzeo je radnju uključenja sa sporednog na magistralni put, a da se prethodno nije uvjerio da tu radnju može preduzeti na bezbjedan način, jer je putničko vozilo marke "L." koje je nailazilo sa njegove desne strane krećući se navedenom brzinom magistralnim putem, bilo na kritičnoj vremensko prostornoj distanci. Na taj način, optuženi V. je postupio protivno odredbi čl.36 st.1 ZOBS-a na putevima i takav njegov propust stoji u direktnoj uzročnoj vezi sa nastalom nezgodom. Dakle, do predmetne saobraćajne nezgode došlo je obostranim propustima optuženih.</span>
</p>
<p class="p4"></p>
<p class="p4">
<span>Upravljajući vozilom, a ne pridržavajući se saobraćajnih propisa, optuženi V. M. je bio svjestan da usled takvog načina upravljanja vozilom može nastupiti zabranjena posledica, tj. da može doći do ugrožavanja saobraćaja i dovodjenja u opasnost života ljudi, ali je olako držao da do takve posledice neće doći, tj. postupao iz nehata, a što se odnosi i na kvalifikovanu posledicu. Zato sud zaključuje da se u njegovim radnjama stiču sva bitna obilježja bića krivičnog djela - teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 KZ koje mu se optužnicom stavlja na teret.</span>
</p>
<p class="p4"></p>
<p class="p4">
<span>Pošto je sud utvrdio da su optuženi J. D. i V. M. izvršili krivična djela stavljena im na teret iste je valjalo oglasiti krivim i kazniti.</span>
</p>
<p class="p4"></p>
<p class="p4">
<span>Prilikom odmjeravanja kazne optuženima, sud je cijenio sve okolnosti koje u smislu čl.42 KZ-a utiču da kazna bude manja ili veća pa je od olakšavajućih okolnosti na stranih optuženih cijenio njihovu mladost u vrijeme izvršenja kriv. djela, da su u međuvremenu zasnovali porodice i njihovu raniju neosuđivanost, te da se oštećena porodica nije pridružila krivičnom gonjenju, dok otežavajućih okolnosti nije bilo. Uz to, kao olakšavajuće okolnosti na strani optuženog J. sud je cijenio to što je isti u vrijeme izvršenja krivičnog djela bio mladje punoljetno lice kao i to što propusti optuženog V. predstavljaju dominantni uzrok predmetne saobraćajne nezgode jer je isti, kako to zaključuje vještak saobraćajne struke, nepropisnim uključivanjem svojim teretnim vozilom sa sporednog na magistralni put stvorio direktno opasnu saobraćajnu situaciju. Sve naprijed navedene olakšavajuće okolnosti na strani optuženog J. u svojoj ukupnosti, po ocjeni suda mogu se smatrati naročito olakšavajućim, pa je u smislu čl.45 i 46 KZ istom ublažio kaznu, izričući mu kaznu ispod minimuma zakonom zaprijećene kazne za ovu vrstu krivičnih djela. Izrečene kazne optuženima kao u izreci, po ocjeni suda srazmjerne su težini izvršenih krivičnih djela i optuženima kao počiniocima pa sud nalazi da se istima može postići svrha kažnjavanja iz čl.32 KZ, a u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p4"></p>
<p class="p4">
<span>Sud je cijenio i ostale provedene dokaze, ali ih nije posebno obrazlagao, jer isti nijesu bili od uticaja na drugačije presuđenje. Sud je iz činjeničnog opisa izreke (iz optužnice) izostavio riječi: "i brzinom koja nije bila prilagodjena noćnim uslovima saobraćaja, vidljivosti i preglednosti, kao ni frekvenciji saobraćaja", te s tim u vezi izostavio i riječi: "čl. 31 st. 1 ZOBS-a na putevima", jer iz usaglašenih izjašnjenja vještaka saobraćajne struke na glavnom pretresu slijedi da brzina kretanja od 80 km/h (koja je bila ograničena saobraćajnim znakom), u konkretnoj saobraćajnoj situaciji, da je ispoštovana od strane optuženog J., istovremeno bi bila i prilagodjena postojećim saobraćajnim uslovima. Dakle, u konkretnom slučaju  radi se o brzini većoj od dozvoljene, kojom se svojim vozilom kretao optuženi J.. Nadalje, u skladu sa utvrdjenim činjeničnim stanjem, u činjeničnom opisu riječi: "najmanje 106 km/h", zamijenjene su riječima: "najmanje 100 km/h", kako to i proističe iz usaglašenih nalaza i mišljenja vještaka saobraćajne struke. Navedenim izmjenama u činjeničnom opisu, po ocjeni suda, ne povredjuje se objektivni identitet optužbe.</span>
</p>
<p class="p4"></p>
<p class="p4">
<span>Sud je imao u vidu i navode odbrane optuženog J. D. iznijete naknadno na glavnom pretresu da kritične prilike na teretnom vozilu sa kojim je ostvario kontakt, navodno nije vidio uključena svijetla, što se može cijeniti kao njegovo nastojanje da predstavi da svijetla na tom vozilu nijesu bila uključena, što je moglo doprinijeti nastanku nezgode. Ali takve navode sud ne prihvata, jer iz Izvještaja  o izvršenom mašinskom vještačenju po vještaku M. N., utvrdjuje se da je teretno vozilo bilo u tehnički ispravnom stanju, što znači da su i svijetla na istom bila ispravna, pa bi bilo nelogično da u noćnim uslovima vožnje optuženi V. kao vozač tog vozila, svijetla ne koristi.</span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl. 226 i 229 ZKP-a, pa kako su optuženi oglašeni krivim obavezani su na plaćanje troškova u iznosu od 2.534,21 eura koje će platiti solidarno, a koje se odnose na: saobraćajno vještačenje u iznosu od 1.027,10 eura, medicinsko vještačenje u iznosu od 489,00 eura, mašinsko vještačenje u iznosu od 97,14 eura, trasološko vještačenje u iznosu od 160,00 eura, analizu krvi u iznosu od 171,00 eura, naknadu Komunalnom preduzeću za prevoz tijela na obdukciju iznos od 191,00 eura, te troškove rekonstrukcije saobraćajne nezgode sa dopunskim nalazom i mišljenjem i prisustvom predstavnika Komisije vještaka saobraćajne struke na glavnom pretresu u iznosu od 398,97 eura, kao i na plaćanje paušala u iznosu od po 100,00 eura, a koji iznos je odredjen srazmjerno trajanju i složenosti ovog postupka i imovnom stanju optuženih.</span>
</p>
<p class="p4"></p>
<p class="p4">
<span>Na osnovu svega izloženog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p4"></p>
<p class="p4">
<span class="s2">Zapisničar, 			                         PREDSJEDNIK VIJEĆA - SUDIJA,</span>
</p>
<p class="p4">
<span>Dragica Ilić, s.r.		                                             Ratko Ćupić, s.r.</span>
</p>
<p class="p4"></p>
<p class="p4"></p>
<p class="p2">
<span class="s3">Za tačnost otpravka tvrdi i</span>
</p>
<p class="p2">
<span class="s3">ovjerava namještenik suda</span>
</p>
<p class="p2"></p>
<p class="p2">
<span class="s3">____________</span>
</p>
<p class="p2"></p>
<p class="p4"></p>
<p class="p4">
<span class="s1">PRAVNA POUKA:</span><span class="s3"> Protiv ove presude može se izjaviti žalba Apelacionom sudu CG u roku od 15 dana od dana prijema pismenog otpravka iste, a preko ovog suda.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p3"></p>


</body>
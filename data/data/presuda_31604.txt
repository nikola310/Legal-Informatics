<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:-0.25in;text-align:justify;hyphenate:auto;font-family:Times New Roman;font-size:12pt;}
.p5{margin-left:-0.25in;text-align:justify;hyphenate:auto;font-family:Times New Roman;font-size:12pt;}
</style>
<title> 
</title>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">						</span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here--><span class="s1">								K.br.67/13  </span>
</p>
<p class="p2">
<span>                                                                                          				</span><span class="s1"> </span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni  krivični sud,  po sudiji Ljiljani Popović   uz sudjelovanje  zapisničara Zore Leković, u krivičnom predmetu protiv optuženog L.M.  iz P., koga brani  G. M., advokat iz P., zbog  produženog krivičnog djela  zloupotreba  službenog položaja iz čl.416 st.1 Krivičnog zakonika u vezi čl.49 Krivičnog zakonika po optužnom predlogu ODT Pljevlja  Kt.br.4/13 od 26.04.2013.godine, nakon održanog glavnog i javnog pretresa, u prisustvu  zamjenika ODT Pljevlja  Golubović Sanje, punomoćnika oštećenog JP "V." P. R.N., optuženog L.M. i njegovog branioca  advokata G. M., dana 07.06.2013. godine donio je   i javno objavio</span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1"> Optuženi L.M. </span><span>od oca R. i majke D. rodjene P., rodjen u P.dana .....godine, sa prebivalištem u P., Ul.S. K., državljanin CG, oženjen, otac 2 djece, zaposlen u JP "V." P., pismen, završio rudarsko geološki fakultet, govori srpskim jezikom, razumije crnogorski jezik, srednjeg imovnog stanja, neosudjivan.</span>
</p>
<p class="p2">
<span> </span>
</p>
<p class="p2"></p>
<p class="p2">
<span>                       </span><span class="s1">Na osnovu čl.373 st.1 tač.2 ZKP-a</span>
</p>
<p class="p2"></p>
<p class="p2"></p>
<p class="p3">
<span class="s1">OSLOBADJA SE OD OPTUŽBE</span>
</p>
<p class="p2">
<span>				             </span><span class="s1"> </span>
</p>
<p class="p2">
<span class="s1">	          Da je :</span>
</p>
<p class="p2"></p>
<p class="p2">
<span class="s1">	          </span><span>U periodu od 07.07.2008.godine do 20.08.2009.godine  kao službeno lice-direktor JP "V." u P., protivpravnim iskorišćavanjem svog službenog položaja i ovlašćenja  pribavio korist preduzeću "L.k." DOO F. i njegovom vlasniku B. Nj. na način  što je na robu koju mu je  na nelegalan način dopremao B. Nj. neosnovano plaćao PDV od 18% po računima  i to:</span>
</p>
<p class="p2"></p>
<p class="p2">
<span>		- </span><span class="s1">račun </span><span>br.21-0/08  od 07.07.2008.godine  za robu u vrijednosti od  637,20 € platio PDV u iznosu od 97,20 €,</span>
</p>
<p class="p2">
<span>		</span><span class="s1">- račun </span><span>br.13-0/08 od 26.09.2008.godine za robu u vrijednosti od 1.895,46 € platio PDV u iznosu od 275,41 €,</span><span class="s1"> </span>
</p>
<p class="p2">
<span>                        </span><span class="s1">- račun  </span><span>br.17-0/08 od 25.08.2008.godine za robu u vrijednosti od 764,83 € platio PDV u iznosu od 111,13 €,     </span>
</p>
<p class="p2"></p>
<p class="p4">
<span>                               </span><span class="s1">- račun  </span><span>br.17-10/03 od 11.08.2008.godine za robu u vrijednosti od 593,78 € platio PDV u iznosu od 98,28 €,  </span>
</p>
<p class="p2">
<span>                        </span><span class="s1">- račun </span><span>br.18-10/03 od 11.08.2008.godine za robu  u vrijednosti od 526,73 € platio PDV u iznosu od 76,53 €,</span>
</p>
<p class="p2">
<span class="s1">                         - račun  </span><span>br.58-0/17 od 11.08.2008.godine za robu u vrijednosti od 4.948,45 € platio PDV u iznosu od  451,40 €,</span>
</p>
<p class="p2">
<span>		</span><span class="s1">- račun  </span><span>br.43-12/29 od 12.08.2008.godine za robu  u vrijednosti od 2.027,03 € platio PDV u iznosu od 309,21 €,</span>
</p>
<p class="p2">
<span>		</span><span class="s1">- račun  </span><span>br.44-0/08 od 28.07.2008.godine za robu u vrijednosti od 3.512,52 € platio PDV  u iznosu od 510,37 €,</span>
</p>
<p class="p2">
<span>                        </span><span class="s1">- račun  </span><span>br.45-0/08 od 10.09.2008.godine za robu  u vrijednosti od 485,32 € platio PDV u iznosu od 70,52 €, </span>
</p>
<p class="p2">
<span class="s1">                        - račun  </span><span>br.5-0/09 od 12.02.2009.godine za robu u vrijednosti od  3.655,36 € platio PDV u iznosu od 557,60 €,</span>
</p>
<p class="p2">
<span>		</span><span class="s1">- račun  </span><span>br.6-0/09 od 24.04.2009.godine za robu  u vrijednosti od 1.814,72 € platio PDV u iznosu od 240,18 €,</span>
</p>
<p class="p2">
<span>		</span><span class="s1"> - račun</span><span> br.7-0/09 od 28.04.2009.godine za robu u vrijednosti od 1.592,56 € platio PDV u iznosu od 210,78 €,</span>
</p>
<p class="p2">
<span>		</span><span class="s1"> - račun</span><span> br.8-0/09 od 12.05.2009.godine za robu u vrijednosti od 1.326,32 € platio PDV u iznosu od 202,32 €,</span>
</p>
<p class="p2">
<span>		</span><span class="s1"> - račun</span><span> br.8-07/09 od 12.07.2009.godine za robu u vrijednosti od 1.268,19 € platio PDV u iznosu od 193,45 €,</span>
</p>
<p class="p2">
<span>		</span><span class="s1"> - račun</span><span> br.9-0/09 od 19.05.2009.godine za robu u vrijednosti od 1.510,40 € platio PDV u iznosu od 230,40 €,</span>
</p>
<p class="p2">
<span>		</span><span class="s1"> - račun</span><span> br.9-07/09 od 21.07.2009.godine za robu u vrijednosti od 1.605,39 € platio PDV u iznosu od 244,89 €,</span>
</p>
<p class="p2">
<span>		 </span><span class="s1">- račun</span><span> br.14-0/09 od 01.06.2009.godine za robu u vrijednosti od 607,46 € platio PDV u iznosu od 92,66 €,</span>
</p>
<p class="p2">
<span>		</span><span class="s1"> - račun</span><span> br.15-08/14.08.09. za robu  u vrijednosti od 1.112,62 € platio PDV  u iznosu od 169,72 € i </span>
</p>
<p class="p2">
<span>		</span><span class="s1"> - račun</span><span> br.18-08/20.08.09. za robu u vrijednosti od 966,60 € platio PDV u iznosu od 147,45 €.</span>
</p>
<p class="p2"></p>
<p class="p2">
<span> 		  pa je time  pričinio štetu  JP "V." P. u naznačenim iznosima. </span>
</p>
<p class="p2"></p>
<p class="p5">
<span>                         	  </span><span class="s1">-čime bi izvršio produženo krivično djelo zloupotreba službenog položaja iz čl.416 st.1 Krivičnog zakonika u vezi čl.49 Krivičnog zakonika.	</span>
</p>
<p class="p5"></p>
<p class="p5">
<span>			   </span><span class="s1">Jer u postupku nije dokazano da je optuženi izvršio krivično djelo koje mu je stavljeno na teret. </span>
</p>
<p class="p5"></p>
<p class="p5">
<span class="s1">			   Troškovi krivičnog postupka padaju na teret budžetskih sredstava ovog suda.</span>
</p>
<p class="p5">
<span class="s1">	</span>
</p>
<p class="p5">
<span class="s1">			   Imovinsko pravnog zahtjeva nije bilo.</span>
</p>
<p class="p5"></p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.4/13 od  26.04.2013.godine  optužilo je L. M. iz P. da je izvršio  produženo krivično  djelo    zloupotreba službenog položaja iz čl.416 st.1 Krivičnog zakonika u vezi čl.49 Krivičnog zakonika. Na glavnom pretresu dana 30.05.2013.godine zamjenik ODT Pljevlja je precizirao optužni predlog a u završnoj riječi na glavnom pretresu dana 07.06.2013.godine ostajući pri preciziranom optužnom predlogu predložio  da   sud optuženog oglasi krivim i osudi po zakonu. </span>
</p>
<p class="p2"></p>
<p class="p2">
<span>		Punomoćnik  oštećenog JP "V." P.  u završnoj riječi  je istakao da se ne pridružuje krivičnom gonjenju protiv optuženog iz razloga  što kod preduzeća nije nastupila ni znatna ni neznatna šteta niti je kome nanesena šteta niti povrijedjeno pravo što se nesporno može utvrditi iz izvedenih dokaza. Imovinsko pravni zahtjev  ne postavlja. </span>
</p>
<p class="p2">
<span>		</span>
</p>
<p class="p2">
<span>		Optuženi Lekić Milan u odbrani datoj tužilaštvu navodi da je za direktora JP "V." P. imenovan avgusta mjeseca 2002.godine  te da je povjerene poslove obavljao odgovorno i savjesno  i nastojao da organizuje, koordinira i nadzire sve poslove iz svog djelokruga na najkvalitetniji način a u spornoj stvari poznato mu je  da je tenderska komisija birala najpovoljnijeg ponudjača i da je medju njima "L.k." iz F. kod N.S. i sjeća se da  su u 2007.godini, 2008.godini i 2009.godini  izvodjeni veliki radovi u P.i to na kolektoru  D. -Ž., rekonstrukcija "V." u Ul.1 D., izgradnja vodovodne mreže u Ul.D. III, toplovod u sportskom centru "A.", sekundarni priključak D.-Ž., bazen B., hidromreža u Ul.M.M. i S. K. i u istim su prijavljivali svoje učešće u ovim  poslovima i dobili posao i to su bile njihove najproduktivnije godine tako da su imali prihod od usluga od oko milion eura. Sve to ukazuje na njihov kvalitetan rada, na veliku angažovanost na ovim poslovima, nije bilo zastoja u procesu obavljanja  povjerenih poslova  a njemu je bilo najvažnije da poslovi ne trpe, da se završe na vrijeme obzirom da su bili nužni, hitni  i neodložni. Dalje je kazao da je jedini ekspeditivan način nabavke potrebnog materijala  bio je od dobavljača jer u tom momentu trebalo im je više različitih vrsta robe koje im je taj dobavljač slao  i sa kojim su prethodno imali sklopljen ugovor. "L. k."  je bio u tom najbolji obzirom da im je robu isporučivao F. P. sa najpovoljnijim cijenama, uvijek kvalitetno i po naznačenoj specifikaciji. U C.G. su imali i druge dobavljače ali je "L. k." po svojoj ponudi u smislu cijena i kvaliteta robe bio najpovoljniji. Optuženi dalje u svoju odbranu navodi da posle  finansijske kontrole u 2009.godini  kojoj on nije prisustvovao, službe preduzeća su ga obavijestile da nije  u redu sa obračlunom poreza od strane dobavljača  što se tiče nekih faktura  ali ne svi. Ukazao je da to odmah otklone. Po struci  je inženjer rudarstva  i nije mogao da zna o čemu se radi ali je apelovao da se to sve odradi  po zakonu i isprave greške  i više puta su slali urgenciju "L.k." da bi izvršio povraćaj PDV-a za uveženu robu kako im je to prilikom kontrole rečeno i službe preduzeća su  više puta telefonom komunicirale  sa izvršnim direktorom B. Nj. koji je  uvijek obećavao  da će tu svoju obavezu  izmiriti  čim  prije. Kad je dobio poziv za saslušanje u tužilaštvu konsultovao je pravnu službu  preduzeća i šefa računovodstva  koji su mu objasnili da se najvjerovatnije radi oko neplaćenog PDV-a pa je zatražio  od svoje službe  da odmah pozovu B.Nj.  i da mu ukažu  da odmah  što prije dodje  i uplati neobračunati PDV na uvezenu robu što je isti  i učinio i dana 25.02.2013.godine  došao na blagajnu JP "V." i uplatio iznos od 9.814,46 € na ime  plaćenog PDV-a "Lir komercu" po stopi od 18% od strane JP "V." za uvezenu robu. Nije znao  da je robu dobavljač uvezao  ilegalno mimo carinske linije  niti kako je  robu nabavljao po S.  jedino zna da je uz  robu dostavio račune  koje je on nakon zaduženja robe u magacinu  potpisao  i dao na knjiženje  vjerujući da su ti računi u redu  jer su i ranije poslovali  sa tim dobavljačem. Nezna kako je  roba plaćena, to je stvar računovodstva jedino zna da je sva roba po računima zadužena kroz magacin o čemu postoje  i magacinski ulazi. Na glavnom pretresu ne priznajući izvršenje krivičnog djela  ni svoju krivicu  i ostajući pri odbrani datoj tužilaštvu kazao je da je sa dobavljačem "L.k." dogovor bio da  su sve obaveze tog preduzeća  a da na računima piše "F. P." i objasnio da kada roba od bilo kog dobavljača  pa tako i od "L. k." dodje u magacin  tu se sačinjava magacinski ulaz  koji se dostavlja arhivi "V." koja ga zavede i prosledjuje  njemu na potpis  i prilikom potpisivanja tih računa on samo pogleda da li je to roba koja je nabavljena i za koju mu je rečeno da će biti nabavljena  jer on odobrava nabavku, pogleda visinu računa  i kad on potpiše taj račun  račun ide u službu računovodstva gdje ga  provjerava  likvidator  ili šef računovodstva  i u slučaju da likvidator  odnosno šef računovodstva  primijeti  da račun nije u redu  bez obzira što je on taj račun potpisao taj račun se stornira  i računovodstvo ga o tome obavijesti tako da njegov potpis  na računu  neznači ništa ako neprodje u službi računovodstva. Dalje je naveo da ga služba računovodstva  u spornom periodu  nije informisala da je bilo koji od računa "Lir komerca" problematičan te da je za sve račune od bilo kog dobavljača, bilo da je iz C.G. ili S. pa i za račun "L.k." bila ista praksa  i radilo se kako je naveo a on se ne razumije u ekonomska pitanja  niti mu je to u opisu radnog mjesta da provjerava da li je neki račun ispravan ili neispravan, o tome se brine slućba računovodstva a sistematizacijom radnih mjesta utvrdjena su sva radna mjesta kao i obaveze, odgovornosti i ovlašćenja  radnika na pojedinim radnim mjestima. U JP "V." likvidator je radnik D. V. a šef  računovodstva  D.V.. Da sporni računi nijesu u redu odnosno da postoje  nepravilnosti u vezi istih saznao je negdje u 2009.godini i to nakon što je poreska  uprava izvršila kontrolu u preduzeću i da postoje nepravilnosti oko ovih  računa "L.k." obavijestila ga je šef računovodstva D. V. i on je odmah naložio da se to sve ispravi  i prekine dalji način nabavljanja robe i plaćanja  takvih računa i to je učinjeno. Upravo zbog toga  što je ta greška ispravljena kao i zbog  u to vrijeme različitih stručnih mišljenja oko takvog načina nabavljanja i plaćanja robe  nije pokretao disciplinski postupak protiv šefa računovostva.    </span>
</p>
<p class="p2"></p>
<p class="p2">
<span>		Branilac optuženog u završnoj riječi je istakao  da na osnovu svih izvedenih dokaza u  toku postupka nesumnjivo je utvrdjeno da optuženi L. M.  nije počinio krivično djelo iz čl.416 st.1 Kz  u vezi čl.49 Kz. Predložio je da sud  optuženog oslobodi od krivične odgovornosti navodeći da je neshvatljivo da okrivljeni bude optužen  a da vještak finansijske struke   u ovom predmetu M. V. navodi da JP "V." nije oštećen i da nije pretrpio nikakvu štetu.  Dalje  je kazao  da osim toga  na predhodnom glavnom pretresu  i ovaj vještak kao i svjedok D.V. su potvrdili sudu  ko je bio  odgovoran za propust koji se desio  prilikom plaćanja robe isporučene od strane  B. Nj.iz F.. Svjedok D.V.  je na glavnom pretresu istakla da kontolu računa odnosno njenu ispravnost ne vrši  okrivljeni već računovodstvo čiji je ona šef  te prema tome služba računovodstva je bila  ta koja  je  trebala  da  provjeri sve dospjele račune i utvrdi  eventualne nepravilnosti  i da o istom obavijesti direktora preduzeća u konkretnom slučaju okrivljenog. Nakon što je  utvrdjena nepravilnost navedenih računa  okrivljeni je obaviješten  i istim naredio da se otklone sve  nepravilnosti pod hitno i da se od dobavljača traži povraćaj PDV-a.Uvidom u Pravilnik o sistematizaciji radnih mjesta nesumnjivo se da utvrditi  da posao direktora nije da vodi ispravnost  ili neispravnost računa  već je njegova uloga da  naloži plaćanje onih  računa koje mu služba  računovodstva dostavi nakon što prethodno utvrdi  da su isti ispravni. Pored toga što je navedeno i što stoji u ovom Pravilniku vještak Milićević se izjasnio da je služba računovodstva ta koja je dužna  da svaki račun  provjeri i u slučaju da primijeti nepravilnost  o tome obavijesti  direktora preduzeća  ili samoincijativno  ili po nalogu direktora ospori račun dobavljača. Branilac optuženog je dalje u završnoj riječi istakao da sud nije mogao utvrditi krivičnu odgovornost okrivljenog  te da zato i predlaže  da se optuženi  oslobodi od optužbe  i naknade mu se troškovi krivičnog postupka. </span>
</p>
<p class="p2"></p>
<p class="p2">
<span>	 	Optuženi L.M. u završnoj riječi je istakao da u cjelosti  prihvata  odbranu svog branioca. </span>
</p>
<p class="p2"></p>
<p class="p2">
<span>		U dokaznom postupku sud je  saslušao svjedoke M.M. i D. V., saslušao vještaka M. V., izvršio uvid u Pravilnik o organizaciji  i sistematizaciji  radnih mjesta JP "V." P. broj 01-Sl. od 09.03.2005.godine sa posebnim osvrtom za opis poslova radnih mjesta direktora preduzeća, rukovodioca finansijsko računovodstvene službe i likvidatora,  pročitao zapisnik o izvršenom inspekcijskom nadzoru Poreske uprave CG broj 03-17-15-130 od 07.08.2009.godine, izvršio uvid u fotokopiju obrazaca mjesečne prijave za obračun poreza na dodatu vrijednost od 20.01.2010.godine i od 24.03.2010.godine, izvršio uvid orginal priznanicu JP "V." P. broj 002423 od 25.02.2013.godine, izvršio uvid u finansijsku dokumentaciju JP "V." P. i "L. k." DOO F.- sporne račune  i  pročitao izvod iz KE za optuženog. 						</span>
</p>
<p class="p2"></p>
<p class="p2">
<span> 		Nakon provedenog dokaznog postupka  i ocjene izvedenih dokaza  i to kako svakog pojedinačno tako i u medjusobnoj povezanosti a pri tom imajući u vidu odbranu optuženog L.M., ovaj sud  nije na pouzdan način  utvrdio  da je optuženi  L. izvršio  produženo krivično djelo zloupotreba službenog položaja  iz čl.416 st.1 Krivičnog zakonika u vezi čl.49 Krivičnog zakonika kako mu se to javnom optužbom stavlja na teret pa ga je primjenom čl.373 st.1 tač.2 ZKP-a oslobodio od optužbe. </span>
</p>
<p class="p2"></p>
<p class="p2">
<span>		Ovakvu  svoju odluku  sud temelji  na činjenicama  koje slijede iz izvedenih dokaza.  </span>
</p>
<p class="p2"></p>
<p class="p2">
<span>		Naime, nesporna je činjenica da je otpuženi L. M. u toku 2008 i 2009.godine  kao i sada  direktor  preduzeća JP "V." P.. Dalje je nesporna činjenica da je optuženi L. kao direktor JP "V." P. potpisao sporne račune. Javna optužba  stavlja na teret optuženom L. da je izvršio produženo krivično djelo zloupotreba službenog položaja iz čl.416 st.1 Krivičnog zakonika u vezi čl.49 Krivičnog zakonika tako što je u periodu  od 07.07.2008. godine pa do 20.08.2009.godine kao direktor JP"V."P. protivpravnim iskorišćavanjem svog službenog položaja i ovlašćenja pribavio korist preduzeću "L. k."DOO F. i njegovom vlasniku B. Nj. na način što je na robu koju mu je na nelegalan način dopremio B. neosnovano plaćao PDV od 18% po spornim računima bliže opisanim izrekom ove presude. </span>
</p>
<p class="p2"></p>
<p class="p2">
<span>		 Radi utvrdjivanja osnovanosti javne optužbe kao i radi provjere odbrane  optuženog sud je izveo naprijed navedene dokaze. </span>
</p>
<p class="p2"></p>
<p class="p2">
<span>		Naime, iz računa </span><span class="s1">br.</span><span> </span><span class="s1">21-0/08 </span><span>od 07.07.2008.godine utvrđuje se da je za robu u vrijednosti od 637,20 € JP "Vodovod"  "Lir komercu" na ime PDV platio iznos od 97,20 €, iz računa </span><span class="s1">br. 13-0/08</span><span> od 26.09.2008.godine za robu u vrijednosti od 1.895,46 € na ime PDV platio iznos od 275,41 €, iz računa </span><span class="s1">br.</span><span> </span><span class="s1">17-0/08</span><span> od 25.08.2008.godine za robu u vrijednosti od 764,83 € na ime PDV platio iznos od 111,13 €, iz računa </span><span class="s1">br. 17-10/03</span><span> od 11.08.2008.godine za robu u vrijednosti od 593,78 € na ime PDV platio iznos od 98,28 €, iz računa </span><span class="s1">br. 18-10/03</span><span> od 11.08.2008.godine za robu u vrijednosti od 526,73 € na ime PDV platio iznos od 76,53 €, kao i po računu </span><span class="s1">br. 58-0/17</span><span> takođe od 11.08.2008.godine za robu u vrijednosti od 4.948,45 € na ime PDV platio iznos od 451,40 €. Dalje se iz računa </span><span class="s1">br. 43-12/29</span><span> od 12.08.2008.godine utvrđuje da je JP "Vodovod" preduzeću "Lir komerc" za robu u vrijednosti od 2.027,03 € na ime PDV platio iznos od 309,21 € iz računa </span><span class="s1">br. 44-0/08</span><span> od 28.07.2008.godine za robu u vrijednosti od 3.512,52 € platio iznos od 510,37 € na ime PDV, dalje se iz računa </span><span class="s1">br. 45-0/08</span><span> od 10.09.2008.godine utvrđuje da je za robu u vrijednosti od 485,32 € JP "Vodovod" na ime PDV platio iznos od 70,52 € dok je po računu </span><span class="s1">br. 5-0/09</span><span> od 12.02.2009.godine za robu u vrijednosti od 3.655,36 €, na ime PDV platio iznos od 557,60 € kao i da je po računu </span><span class="s1">br. 6-0/09</span><span> od 24.04.2009.godine za robu u vrijednosti od 1.814,72 € platio iznos od 240,18 € na ime PDV. Iz računa </span><span class="s1">br. 7-0/09</span><span> od 28.04.2009.godine utvrđuje se da je JP "Vodovod" preduzeću "Lir komerc" za robu u vrijednosti od 1.592,56 € na ime PDV platio iznos od 210,78 €, iz računa </span><span class="s1">br. 8-0/09</span><span> od 12.05.2009.godine za robu u vrijednosti od 1.326,32 € na ime PDV je plaćen iznos od 202,32 €, po računu </span><span class="s1">br. 8-07/09</span><span> od 12.07.2009.godine za robu u vrijednosti od 1.268,19 € na ime PDV je plaćen iznos od 193,45 €, po računu </span><span class="s1">br. 9-0/09</span><span> od 19.05.2009.godine za robu vrijednosti od 1.510,40 € na ime PDV je plaćen iznos od 230,40 €, po računu </span><span class="s1">br. 9-07/09</span><span> od 21.07.2009.godine za robu vrijednosti 1.605,39 € na ime PDV je plaćen iznos od 244,89 €, zatim po računu </span><span class="s1">br. 14-0/09</span><span> od 01.06.2009.godine za robu vrijednosti 607,46 € na ime PDV je plaćen iznos od 92,66 €, po računu </span><span class="s1">br. 15-08/14.08.09.</span><span> za robu vrijednosti 1.112,62 € na ime PDV je plaćen iznos od 169,72 € kao i po računu </span><span class="s1">br. 18-08/20.08.09.</span><span> za robu vrijednosti 966,60 € na ime PDV plaćen je iznos od 147,45 €.</span>
</p>
<p class="p2">
<span>		</span>
</p>
<p class="p2">
<span>		Nesporna je činjenica da su navedeni iznosi PDV po ovim računima plaćeni preduzeću "L. k." od strane JP "V." P. a nesporna je i činjenica da je sporne račune kao direktor preduzeća potpisao optuženi L.. </span>
</p>
<p class="p2"></p>
<p class="p2">
<span>		Radi  utvrdjivanja činjenice  da li je isplatom spornih računa pribavljena korist  DOO „L. k.“ i njegovom vlasniku B. Nj. odnosno  pričinjena štetu JP"V." sud je izveo dokaz vještačenjem po vještaku finansijske struke M.V.  koji je u svom  nalazu i mišljenju kao i riječi na glavnom pretresu kazao da je na osnovu uvida u sintetičke kartice konta 511 dobavljači za 2007, 2008 i 2009. godinu i analitičke kartice konta 51100137 za dobavljača "L.k." te ispostavljenih faktura od strane "L.k.", priznanica o plaćanju i dr. utvrđeno je da je u navedenom periodu JP "V." iz P. od ovog dobavljača nabavio robu u ukupnoj vrijednosti od 285.644,90 € od čega je legalno uvezeno robe u vrijednosti od 210.623,41 € a ilegalno 75.021.49 €. U fakturama "L.k."-a koje se odnose na ilegalno uvezenu robu iskazan je PDV po stopi od 18% koji je sa ostalim iznosima faktura gotovinski plaćen na ruke B.Nj.dok u fakturama za robu koja je legalno uvezena u CG nije iskazivan PDV po stopi od 18% pa nije ni plaćen. Da je roba legalno uvezena u Crnu Goru JP "V." bi platio PDV po stopi od 17% ali bi kasnije shodno čl. 37 st. 1 Zakona o porezu na dodatnu vrijednost imao pravo na povraćaj ovog iznosa bilo da za toliko umanji svoju poresku obavezu bilo da zatraži povraćaj sredstava na svoj žiro račun i zbog neplaćanja ovog poreza Budžet Crne Gore nije oštećen. U poslovanju JP "V." sa "L. k." na ovaj način oštećeno je Javno preduzeće "V." za iznos od 4.731,79 € koliko je "L. k." - u odnosno B.Nj. plaćeno na ime PDV po stopi od 18% koji važi u Republici Srbiji a na koji JP "V." nije imao pravo na povraćaj što ne bi bio slučaj da je roba legalno uvezena i PDV plaćen po Zakonu o porezu na dodatu vrijednost Crne Gore. Po tom osnovu u iznosu od 4.731,79 € omogućena je protivpravna imovinska korist "Lir komercu". Vještak je dalje kazao da, ako se uzme u obzir priznanica od 25.02.2013.godine po kojoj je B.Nj. navedeni iznos vratio u blagajni "V."onda je "V." nadoknađena pričinjena šteta.Ni po ovom osnovu Budžet Crne Gore nije oštećen. Vještak je kazao da u principu Služba računovodstva je ta koja je dužna da svaki račun provjeri i u slučaju da primijeti nepravilnost o tome obavijesti direktora preduzeća ili samoinicijativno ili po nalogu direktora ospori račun dobavljača.  </span>
</p>
<p class="p2"></p>
<p class="p2">
<span>		Cijeneći nalaz i mišljenje vještaka M.V. sud isti prihvata kao objektivan i dat po pravilima struke i na osnovu finansijske dokumentacije JP "V." P.. </span>
</p>
<p class="p2"></p>
<p class="p2">
<span>		Optuženi L.je u svojoj odbrani kazao da kada roba od bilo kog dobavljača pa tako i od "L. k." dođe u magacin, u magacinu se sačinjava magacinski ulaz koji se dostavlja arhivi preduzeća koja ga zavede i proslijedi njemu na potpis a on prilikom potpisivanja tih računa samo pogleda da li je to roba koja je nabavljena i za koju mu je rečeno da će biti nabavljena pošto on odobrava nabavku,pogleda visinu računa i kad potpiše taj račun,račun ide u službu računovodstva gdje ga provjeravaju likvidator ili šef računovodstva. Kazao je da u slučaju da likvidator odnosno šef računovodstva primijeti da račun nije u redu bez obzira što je on taj račun kao direktor potpisao taj račun se stornira i računovodstvo ga o tome obavijesti tako da njegov potpis na računu ništa ne znači ako račun ne prođe u službi računovodstva. Služba račnovodstva ga u spornom periodu nije informisala da je bilo koji od računa "L. k." problematičan.Da sporni računi nijesu u redu i da postoje nepravilnosti saznao je negdje 2009. godine i to nakon što je Poreska Uprava izvršila kontrolu u preduzeću i o nepravilnosti spornih računa ga je obavijestila šef računovodstva D. V. kojoj je odmah naložio da se to ispravi i prekine dalji način nabavljanja robe i plaćanja takvih računa što je i učinjeno te da se od dobavljača traži povraćaj sredstava. </span>
</p>
<p class="p2"></p>
<p class="p2">
<span>		Provjeravajući ove navode odbrane optuženog sud je u svojstvu svjedoka saslušao magacionera preduzeća "V." M.M. kao i šefa računovodstva D.V.. Svjedok M.je kazao da je u JP "V." zaposlen na radnom mjestu magacionera i u opisu njegovog radnog mjesta je da vrši na osnovu računa ili otpremnica prijem robe, sačinjava magacinske ulaze, izdaje robu na osnovu trebovanja i vodi skladišne kartice materijala.Tokom 2007, 2008 i 2009.godine vodovodni materijal je nabavljan od preduzeća "L.k." iz F., roba je dopremana od vlasnika tog preduzeća B. Nj. F. P.. Svjedok M. je dalje kazao da je dopremljenu robu on preuzimao i brojao a zatim zaduživao kroz magacin praveći magacinske ulaze i unoseći je u skladišne kartice materijala a račun od doporemljene robe sa magacinskim ulazom predavao u arhivu na dalji knjiženje.Svjedok D. V.je posvjedočila da je šef računovodstva JP "V." P. kao i da je tokom 2007, 2008 i 2009. godine preduzeće vršilo nabavku repromaterijala od "L.k." iz F. i da je roba dopremana na način F.P.. Dalje je kazala da je dopremljena roba u magacinu primana od strane magacionera koji je iskontroliše po specifikaciji vrste robe, količini i kvalitetu a zatim magacioner pravi magacinski ulaz koji ide uz račun i koji se predaje diektoru na ovjeru. Ovjerom od strane direktora račun je likvidan i odobren za plaćanje nakon čega se zavodi u arhivu u knjigu ulaznih faktura, daje blagajni na plaćanje a zatim kontisti na kontiranje i knjigovođi na knjiženje. Tako se radilo sa svim računima pa i sa spornim računima. Objasnila je da direktor potpisuje račun koji mu se dostavi preko arhive i direktor kontroliše da li roba po magacinskom ulazu odgovara računu koji prati tu robu i nakon toga taj račun se preko arhive zadužuje i dostavlja računovodstvu koji vrši provjeru iznosa odnosno da li iznos sa računa odgovara cijenama robe, direktor ne vrši kontrolu ispravnosti računa. U sporno vrijeme nije bilo jasnih zakonskih propisa i postojale su pravne praznine i nedoumice oko uvoza i izvoza robe, plaćanja PDV-a, carina i drugih dažbina. Konsultujući se sa kolegama iz ekonomske i pravne struke kao i sa nekim sudskim vještacima postojale su kod svih nedoumice kako da se obračunati PDV od 18% na fakturama "L. k." knjiži, da li kao ulazni PDV i da li na njega "V." ima pravo na povraćaj i postojala su razna tumačenja sve do finansijske kontrole u septembru 2009.godine kada je Poreska Uprava posle nekih svojih konsultacija i nedoumica zauzela stav da obračunati PDV od 18% na fakturama dobavljača ne može se knjižiti kao ulazni PDV i naloženo im je da isprave sve poreske prijave što su oni odmah i učinili. Odmah je o nalogu Poreske Uprave obavijestila direktora L. da su dobavljaču "L. k." platili PDV koji nijesu trebali da plate a direktor odmah naložio da se kontaktira dobavljač "Lir komerc" kako bi izvršio povraćaj tog PDV-a što su i učinili a B. je govorio da ima finansijske probleme i da će vratiti taj PDV što je i učinio februara ili marta mjeseca 2013.godine. Svjedok D. je tvrdila da do kontrole koju je u avgustu 2009.godine izvršila Poreska Uprava ni računovodstvo preduzeća JP "V." ni direktor L. nijesu znali da je po spornim računima dobavljaču "L. k." plaćen PDV koji nije trebao biti plaćen. Da je računovodstvo to znalo prije kontrole Poreske Uprave odmah bi obavijestilo o tome direktora kao što je to učinjeno i prilikom kontrole Poreske Uprave.Kad god je računovodstvo upozorilo direktora da neki račun nije u redu direktor je tražio da se to ispravi.  </span>
</p>
<p class="p2">
<span>		 </span>
</p>
<p class="p2">
<span>		Sud  je cijenio iskaze svjedoka M.M.i D.V. i njihove iskaze u cjelosti prihvatio  kao  istinite  i nepristrasne  smatrajući da su ovi svjedoci  jednostavno i istinito opisali sve ono što su radili odnosno što je u opisu njihovog radnog mjesta u JP "V."   i način  kako su obavljali  svoje radne  zadatke te da im nije namjera da svojim iskazom olakšaju položaj optuženog, koji im je inače direktor, kako bi optuženi izbjegao krivičnu odgovornost. Osim toga navode svjedoka M. i D.o njihovim radnim zaduženjima i opisu njihovog radnog mjesta odnosno optuženog L. potvrđuje i Pravilnik o organizaciji i sistematizaciji radnih mjesta JP"V." od 09.03.2005.godine koji je po navodima punomoćnika JP "V." bio na snazi kako u spornom periodu tako i sada. Opisom poslova za radno mjesto direktor preduzeća propisano je da poslovanjem preduzeća rukovodi direktor koji preduzeće zastupa i predstavlja kao i da se stara za zakonitost rada i poslovanje preduzeća. Istim Pravilnikom propisan je i opis poslova i radnih zadataka rukovodioca finansijsko računovodstvene službe (svjedok D. V. je kazala da je ona šef računovodstva u JP "V.") i u opisu poslova rukovodioca finansijsko računovodstvene službe je pored ostalog da vrši tumačenje i organizuje praćenje i primjenu Zakonskih propisa iz oblasti finansija i računovodstva, ovlašćen je da kontroliše zakonitost obračuna svih ličnih primanja, blagajničkog poslovanja, magcinskog poslovanja, knjigovodstvenih isprava i druge računovodstvene dokumentacije a odgovoran je za netačnost, neažurnost, nezakonitost finansijsko računovodstvenog poslovanja i izradu godišnjih izvještaja Bilansa stanja, Bilansa uspjeha i Bilansa novčanih tokova i računovodstvenog izvještavanja.Ovim istim Pravilnikom regulisani su i opis poslova i zadataka, ovlašćenje i odgovornost u radu radnog mjesta magacioner kome je u opisu radnog mjesta da na osnovu otpremnice ili računa prima robu u magacin uz prethodnu provjeru primljene količine, zaduženu robu pravilno uskladišti, izradi ulaz robe i prosleđuje ga računovodstvu putem knjige. Pravilnikom o organizaciji i sistematizaciji radnih mjesta JP "V." utvrđeni su i poslovi i radni zadaci radnog mjesta likvidator koji između ostalog kontroliše sve knjigovodstvene isprave prije knjiženja u poslovnim knjigama i priprema naloge za potpis i uplatu obaveza za dobavljače, zaposlene i drugih obaveza po izvršenoj kontroli isprava na osnovu kojih se vrše isplate.</span>
</p>
<p class="p2"></p>
<p class="p2">
<span>		Dakle, opisom poslova i radnih zadataka direktora JP "V." propisanih Pravilnikom o organizaciji i sistematizaciji radnih mjesta ovog preduzeća nije propisano odnosno nije propisana obaveza direktora preduzeća da vrši kontrolu ispravnosti računa. Na to ukazuju i navodi svjedoka D.V.šefa računovodstva koja je kazala da direktor potpisuje račun koji mu se preko arhive dostavi i direktor kontroliše da li roba po magacinskom ulazu odgovara računu koji prati tu robu i nakon toga se taj račun preko arhive zadužuje i dostavlja računovodstvu koje vrši provjeru iznosa odnosno da li iznos sa računa odgovara cijenama robe a kazala je i to da direktor ne vrši kontrolu ispravnosti računa. </span>
</p>
<p class="p2"></p>
<p class="p2">
<span>		U postupku  je na nesumnjiv način utvrdjeno da je optuženi L. M.direktor  JP "V." P.,dakle službeno lice,  kao i da je u okviru svojih ovlašćenja svojim potpisom ovjerio sporne račune. Po sistematizaciji radnih mjesta u preduzeću JP "V." za kontrolu ispravnosti računa pa samim tim i obračuna PDV-a i za poslovanje računovodstva preduzeća je zadužen šef računovodstva D. V. kao i likvidator čija je obaveza bila da izvrše kontrolu spornih računa i tek nakon te kontrole računa se izvrši isplata dobavljaču. Bez obzira što je optuženi kao direktor potpisao sporne račune isti se plaćaju tek nakon provjere od strane računovodstva-šefa računovodstva odnosno likvidatora. Ovo iz razloga što po navodima šefa računovodstva svjedoka D. direktor ne vrši kontrolu odnosno provjeru ispravnosti računa.Obaveza računovodstva je da upozori direktora da neki račun nije u redu i kada je god je računovodstvo upozorilo direktora da neki račun nije u redu svjedokinja D. je kazala da je direktor - optuženi tražio da se to ispravi.   </span>
</p>
<p class="p2"></p>
<p class="p2">
<span>		Zaključak suda je da optuženi potpisivanjem ovih spornih računa nije odobrio plaćanje istih odnosno njihovu isplatu već su isti dostavljeni preko arhive preduzeća računovodstvu kako bi računi bili iskontrolisani i nakon kontrole plaćeni. Činjenica je da je isplatom ovih računa u spornom periodu pričinjena šteta JP "V." u iznosu od 4.731,79 € što je utvrđeno putem vještaka finansijske struke i na taj način pribavljena protivpravna imovinska korist preduzeću DOO "L.k." iz F. odnosno vlasniku ovog preduzeća B.Nj.  ali isplatu ovih računa po mišljenju suda iako ih je potpisao nije odobrio optuženi već računovodstvo preduzeća koje je bilo dužno da izvrši provjeru računa i u slučaju nepravilnosti o tome obavijesti optuženog i stornira taj račun. </span>
</p>
<p class="p2"></p>
<p class="p2">
<span>		Krivično djelo zloupotreba službenog položaja iz čl.416 st. 1 KZ koje je optuženom stavljeno na teret čini službeno lice koje protivpravnim iskorišćavanjem svog službenog položaja ili ovlašćenja, pekoračenjem granica svog službenog ovlašćenja ili ne vršenjem svoje službene dužnosti pribavi sebi ili drugome korist, drugom nanese štetu ili teže povrijedi prava drugog. Izvršilac djela može biti samo službeno lice. Za postojanje krivice potreban je umišljaj izvršioca odnosno svijest da se preduzima radnja koja je protivna Zakonu i drugim propisima, protivna interesima službe odnosno svijest o tome da se radnja ne preduzima u interesu službe već radi posledice krivičnog djela a posledica ovog krivičnog djela je pribavljanje sebi ili drugome koristi, nanošenje štete drugom ili teža povreda prava drugoga. Optuženi je direktor JP "V." dakle službeno lice. Sporne račune je potpisao što je njegovo ovlašćenje. Samim potpisivanjem ovih spornih računa optuženi nije odobrio plaćanje istih već su računi proslijeđeni preko arhive preduzeća što je inače procedura u JP "Vodovod" računovodstvu preduzeća koje je bilo dužno da izvrši kontrolu računa pa ako se radi o ispravnim računima izvrši njihovo plaćanje odnosno ako su računi neispravni o tome obavijesti direktora i stornira račun. Računovodstvo preduzeća je tek nakon kontrole Poreske Uprave u septembru 2009.godine, svi sporni računi su već bili plaćeni, utvrdilo da sporni računi nijesu ispravni odnosno da je plaćen po istim PDV od 18% dobavljaču koji nije trebao biti plaćen. Ovu činjenicu potvrđuje šef računovodstva D.V. kao i zapisnik o kontroli Poreske Uprave br. 03/17-5-130 od 07.08.2009.godine iz koga se vidi da je ova kontrola započela dana 07.08.2009.godine a završena 22.09.2009.godine.Čim je šef računovodstva D. V.obavijestila direktora - optuženog Lekića da sporni računi nijesu u redu odnosno da je plaćen PDV koji nije trebao biti plaćen optuženi je kao direktor naložio računovodstvu da se ta nepravilnost ispravi što je računovodstvo i uradilo i dobavljač "L.k." je izvršio povraćaj sredstava istina tek u 2013.godini. Na osnovu ovako utvrđenih činjenica nije se moglo na pouzdan način utvrditi da je optuženi L.M. bio svjestan da potpisivanjem ovih računa dobavljaču "Lir komerc" će pribaviti protivpravnu imovinsku korist plaćanjem PDV-a od 18% niti da će time oštetiti svoje preduzeće JP "V." P.. Na to ukazuje i činjenica da je nakon što je kontrola Poreske Uprave utvrdila da po spornim računima nije trebao biti plaćen PDV u iznosu od 18% i čim ga je o tome obavijestio šef računovodstva D. V.optuženi je naložio da se to ispravi i od dobavljača traži povraćaj novca. Posle stavljanja potpisa na ove sporne račune njihovu provjeru je trebalo da izvrši računovodstvo preduzeća i tek nakon provjere izvrši plaćanje tih računa. Na osnovu ovako utvrđenih činjenica u postupku se nije moglo utvrditi na pouzdan način da je optuženi L.M. kao službeno lice-direktor JP "V." P. u periodu od 07.07.2008. do 20.08.2009.godine protivpravno iskoristio svoj službeni položaj i ovlašćenje niti bio svjestan da potpisivanjem spornih računa preduzeću "L.k. iz F. i njegovom vlasniku B. pribavlja protivpravnu imovinsku korist na ime plaćenog PDV-a od 18% po spornim računima, dakle nije se moglo utvrditi da u radnjama optuženog stoje bitni elementi bića krivičnog djela zloupotreba službenog položaja iz čl.416 st.1 Kz a ovo tim prije što nakon potpisivanja spornih računa od strane optuženog njihovu provjeru je bilo dužno da izvrši računovodstvo preduzeća i tek nakon te provjere ih plati. </span>
</p>
<p class="p2"></p>
<p class="p2">
<span>		 Dakle, na osnovu ovih  dokaza  u toku postupka  nije se moglo na pouzdan način  utvrditi  da je  optuženi L. M. izvršio  produženo krivično djelo zloupotreba  službenog položaja iz čl.416 st.1 Krivičnog zakonika  u vezi čl.49 Krivičnog zakonika kako mu se to  stavlja na teret  preciziranim  optužnim predlogom ODT Pljevlja  pa je sud optuženog  usled nedostatka dokaza  a primjenom čl. 373 st.1 tačka 2 ZKP-a  oslobodio od optužbe   kako je to bliže opisano izrekom ove presude.</span>
</p>
<p class="p2"></p>
<p class="p2">
<span>		 Pošto je sud optuženog oslobodio od  optužbe  to je u smislu čl.230 st.1 ZKP-a  sud odlučio da troškovi krivičnog postupka padaju na teret budžetskih sredstava.Branilac optuženog je tražio da se optuženom nadoknade troškovi krivičnog postupka po AT-u pa kako visina troškova krivičnog postupka nije opredijeljena to će o istim shodno čl.227 ZKP-a biti odlučeno posebnim rješenjem. </span>
</p>
<p class="p2"></p>
<p class="p2">
<span>		      Imovinsko pravnog zahtjeva nije bilo.</span>
</p>
<p class="p2"></p>
<p class="p2">
<span>		</span><span class="s1">OSNOVNI SUD  U PLJEVLJIMA , dana  07.06.2013.godine.</span>
</p>
<p class="p2"></p>
<p class="p2"></p>
<p class="p2">
<span class="s1">Zapisničar, 						      		                   S u d i j a</span>
</p>
<p class="p2">
<span class="s1">Zora Leković 						                                    Ljiljana Popović </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv  ove presude  dozvoljena je žalba u roku od 8.dana po prijemu</span>
</p>
<p class="p2">
<span>		iste Višem sudu Bijelo Polje, a preko ovog suda. </span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT</span>
</p>
<p class="p1">
<span class="s1">1 x Oštećenom</span>
</p>
<p class="p1">
<span class="s1">1 x Optuženom </span>
</p>
<p class="p1">
<span class="s1">1 x Braniocu optuženog</span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 13/951</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenog </span><span class="span1">M.D.</span><span class="span1"> iz D</span><span class="span1">.</span><span class="span1">, zbog produženog krivičnog djela prevara iz čl.244 st.1 u vezi čl.49 Krivičnog zakonika, odlučujući o optužnom predlogu ODT-a Podgorica Kt.br.1428/12 od 29.11.2013. godine, kojeg je na glavnom pretresu zastupala Julija Jaganjac, savjetnik na radu kod ODT-a Podgorica, nakon glavnog i javnog pretresa održanog dana 12.05.2015. godine u prisustvu stranaka, donio je, a dana 15.05.2015. godine i javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">M.D.</span><span class="span1">, od oca S</span><span class="span1">.</span><span class="span1"> i majke S</span><span class="span1">.</span><span class="span1">, rodjene Lj</span><span class="span1">.</span><span class="span1">, rodjen </span><span class="span1">*****</span><span class="span1">. godine, u D</span><span class="span1">.</span><span class="span1">, gdje mu je i prebivalište - S</span><span class="span1">.</span><span class="span1"> </span><span class="span1">**</span><span class="span1">, državljanin Crne Gore, pismen, oženjen, završio Poljoprivredni fakultet, penzioner, otac dvoje djece, lošeg imovnog stanja, ranije osudjivan: presudom Osnovnog suda na Cetinju K.br.299/10 od 19.07.2011.godine, zbog krivičnog djela iz čl.244  st. 3 u vezi st. 1 Krivičnog zakonika, kojom mu je izrečena kazna zatvora u trajanju od jedne godine uslovno na tri godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">U periodu od 01.01.2011 - 01.02.2012. godine u Podgorici, u namjeri da sebi pribavi protivpravnu imovinsku korist, lažnim prikazivanjem činjenica održavao u zabludi službenike </span><span class="span1">P.B.C.G.</span><span class="span1"> i time ih navodio da na štetu tudje imovine – Budžeta Crne Gore, isplaćuju penziju pok. </span><span class="span1">B.N.</span><span class="span1">, na način što je u navedenom periodu svakomjesečno odlazio na šalter </span><span class="span1">P.B.C.G.</span><span class="span1"> i službenike banke održavao u zabludi,  da je </span><span class="span1">B.N.</span><span class="span1"> i dalje živa, lažno im prikazujući da ima ovlašćenje da u njeno ime podiže penziju, dajući im na uvid ovlašćenje koje mu je dala pok. </span><span class="span1">B.N.</span><span class="span1">, za vrijeme dok je bila živa, na osnovu kojeg ovlašćenja je i podigao penzije za 13 mjeseci u iznosima od po 152,38 €, pa je sebi za te iznose pribavio protivpravnu imovinsku korist, pri čemu je bio svjestan svog djela čije je izvršenje htio, znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">- čime je izvršio produženo krivično djelo prevara iz čl.244 st.1 u vezi čl.49 Krivičnog zakonika</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te članova 3, 4, 5, 13, 15, 32, 33, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku izriče</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 2 (dvije) godine i istovremeno odredjuje da se ista neće izvršiti ako okrivljeni u roku od 4 (četiri) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 (pedeset) eura na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 1428/12 od 29.11.2013. godine, okrivljenom </span><span class="span1">M.D.</span><span class="span1"> stavljeno je na teret da je izvršio produženo krivično djelo prevara iz čl.244 st.1 u vezi čl.49 Krivičnog  zakonika. Zastupnik optužbe je prije završne riječi izmijenila činjenični opis dispozitiva kao u izreci presude, pa je u završnoj riječi ostala pri tako izmijenjenom optužnom aktu, predlažući da Sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u odbrani tokom postupka naveo da ne priznaje izvršenje krivičnog djela jer je od septembra mjeseca 2011. godine samo faktički obavljao poslove izvršnog direktora u privrednom društvu „</span><span class="span1">R.</span><span class="span1">“ DOO jer je u tom periodu operisan zbog karcinoma. Tačno je da je </span><span class="span1">B.N.</span><span class="span1"> bila korisnik usluga staračkog doma i ista je po osnovu ugovora bila dužna da plaća iznos od 500 € mjesečno i to dijelom od svoje penzije koju je  ostvarivala kod Fonda PIO, obzirom da je njena penzija bila opterećena kreditom. Naveo je da je </span><span class="span1">B.N.</span><span class="span1"> izdala ovlašćenje na njegovo ime po osnovu kojeg je Fond PIO izvršio uplatu penzije na njegov račun, a sav iznos je korišćen za potrebe Doma starih. Dana 02.12.2010. godine </span><span class="span1">B.N.</span><span class="span1"> je preminula u KC CG, ali je nakon njene smrti Fond PIO nastavio da vrši uplate na njegov račun, a dana 14.03.2011. godine u Filijali za upravne i unutrašnje poslove u Tivtu je izvadio smrtovnicu na njeno ime, kada su mu službenici saopštili da su sve obaveze izmedju njega i pok. </span><span class="span1">B.N.</span><span class="span1"> prestale. Okrivljeni je naveo da nije znao da je Fond PIO i dalje nastavio da isplaćuje penzije umanjene za iznos rate za kredit, već je smatrao da su uplate po osnovu otpremnine kojom bi se podimirili troškovi sahrane koje je ranije podmirio Dom starih. Takodje je smatrao da će državni organi koji su dužni da vode odgovarajuće evidencije o smrti gradjanja po službenoj dužnosti obavijestiti Fond PIO o smrti njihovog korisnika, tako da nije imao obavezu da to on uradi, jer je Fond PIO - Područno odjeljenje Kotor, tek dana 07.03.2012. godine donijelo rješenje o prestanku prava na penziju. Fond PIO je zaista izvršio uplatu navedenih sredstava na njegov žiro račun, ali on nije imao nikakvu namjeru da pribavi protivpravnu imovinsku korist, jer nije znao da je u pitanju penzija, a zbog ove uplate je vodjen i poseban parnični postupak u kome je on u cjelosti obeštetio Fond PIO. U označenom periodu on je bio u lošem zdravstvenom stanju, bio je na hemoterapiji, hiruškoj intervenciji, tako da se nije mnogo zadržavao u Domu starih i smatrao je da su navedene uplate vezane za plaćanje </span><span class="span1">tableta, doplatu ranijih iznosa i otpremninu i sugurno je sav novac utrošen za potrebe Doma starih, a ne za njegove lične potrebe. Pojasnio je da je poslije njene smrti, a po ovlašćenju koje je od ranije dobio, svakomjesečno dolazio na šalter i podizao u gotovini taj iznos penzije za potrebe  Doma, jer je to bila uobičajena procedura. </span>
</p>
<p>&nbsp;</p>
<p>
<span class="span1">U završnoj riječi okrivljeni je naveo da je osnovni propust porodice pok. </span><span class="span1">B.N.</span><span class="span1"> ili njenog staratelja, jer su isti trebali da obavijeste Fond PIO da je ona preminula, zbog čega smatra da on nije izvršio krivično djelo, jer je svaki cent otišao za potrebe Doma starih. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka </span><span class="span1">M.V.</span><span class="span1">, na saglastan predlog stranaka pročitao iskaz svjedoka </span><span class="span1">J.M.</span><span class="span1"> sa glavnog pretresa od 23.06.2014. godine i svjedoka </span><span class="span1">P.R.</span><span class="span1"> sa zapisnika pred ODT-om Podgorica od 21.11.2012. godine, pročitao rješenje Fonda PIO Područno odjeljenje Kotor br. 03-01-9720/3 od 07.03.2012. godine, pročitao rješenje Fonda PIO  Područno odjeljenje Kotor br. 03-01-9720/1 od 03.02.1998. godine, isplatni karton Fonda PIO po mjesecima za 2011 i 2012. godinu, potvrdu UP PJ Podgorica br.17-13/14 od 12.09.2012. godine o privremeno oduzetim predmetima, pročitao ovlašćenje dato </span><span class="span1">M.D.</span><span class="span1"> od strane </span><span class="span1">B.N.</span><span class="span1"> Ov.br.II-54/2010 od 18.06.2010. godine, pročitao izvod iz matičnog registra umrlih izdat na ime </span><span class="span1">B.N.</span><span class="span1">, izvod iz kaznene evidencije za okrivljenog dostavljen od Ministarstva pravde CG br. 0203/11509 od 15.12.2014. godine, pročitao izvod iz kaznene evidencije za okrivljenog izdat od Ministarstva pravde CG br. 0203/17302 od 13.03.2015. godine, izvršio uvid u dopis Osnovnog suda u Cetinju od 09.04.2015. godine sa ovjerenim prepisom pravosnažne presude tog Suda poslovne oznake K.br. 299/10 od 19.07.2011. godine,  a koja je postala pravosnažna 06.07.2012. godine i izvršio uvid u spise predmeta Osnovnog suda u Danilovgradu P.br. 149/12.</span>
</p>
<p>&nbsp;</p>
<p>
<span class="span1">Sljedstveno izloženom, a na osnovu razultata cjelokupne dokazne gradje, Ovaj sud je utvrdio da navodi optužnog predloga imaju pouzdano uporište u svim provedenim dokazima tokom postupka sa kojih razloga je Sud prvenstveno utvrdio krivičnu odgovornost okrivljenog, a potom imajući u vidu sve okolnosti predmetnog dogadjaja, te vrijednujući prirodu i značaj olakšavajućih i otežavajućih okolnosti, istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Svjedok </span><span class="span1">J.M.</span><span class="span1"> je u  iskazu tokom postupka naveo da je krajem januara 2012. godine Fond PIO obaviješten telefonskim putem od strane direktora preduzeća „</span><span class="span1">K.U.</span><span class="span1">“ Tivat </span><span class="span1">P.R.</span><span class="span1"> da je </span><span class="span1">B.N.</span><span class="span1">, koja je inače korisnica invalidske penzije, preminula dana 02.12.2010. godine i isti se tada interesovao oko troškova pogrebnih usluga, pa su oni provjerom ustanovili da se </span><span class="span1">B.N.</span><span class="span1"> i dalje vrši isplata penzija i posle njene smrti na žiro račun kod </span><span class="span1">P.B.</span><span class="span1">. U periodu od 02.10.2010. godine zaključno sa januarom 2012. godine ukupno je isplaćeno 3.256,89 €, ali postoji mogućnost da ipak nije izvršena cjelokupna isplata penzija, već da je iznos penzije umanjen zbog kredita od 1.932,48€ koje je ona imala kod „M</span><span class="span1">.</span><span class="span1">“. Posle ovih saznanja odmah su pozvali direktora Doma starih „</span><span class="span1">R.</span><span class="span1">“ DOO i upoznali su ga sa razlozima poziva, a onda su i sačinili zapisnik kojim se </span><span class="span1">M.D.</span><span class="span1"> obavezao da će ova srestva da uplati na račun Fonda do 09.04.2012. godine, što isti nije učinio. Svjedok je dalje naveo da u svakom rješenju kojim se utvrdjuje pravo na penziju nekom od korisnika stoji stav u kojem se korisnik obavezuje da o svakoj promjeni činjenica značajnih za postojanje ili promjenu ovoga prava obavijesti Fond, a kada je u pitanju činjenica smrti, praksa je da u tom slučaju  to uvijek učini neko od članova porodice, a najčešće to čini lice odnosno član porodice koji snosi troškove sahrane prilikom podnošenja zahtjeva za isplatu pogrebnih troškova. Imajući u vidu da je </span><span class="span1">B.N.</span><span class="span1"> bila smještena u Domu starih „</span><span class="span1">R.</span><span class="span1">“ DOO u Spužu, onda je to privredeno društvo, kao pravno lice koje vodi računa o </span><span class="span1">korisniku penzije, bilo dužno da obavijesti Fond o činjenici smrti. Koliko je njemu poznato Fond PIO od strane okrivljenog  nije obeštećen za iznos isplaćenih penzija. </span>
</p>
<p>&nbsp;</p>
<p>
<span class="span1">Svjedok </span><span class="span1">P.R.</span><span class="span1"> je u iskazu naveo da je Fond PIO i poslije smrti </span><span class="span1">B.N.</span><span class="span1"> vršio isplatu penzija zaključno sa januarom 2012. godine, kada su telefonskim putem obaviješteni o činjenici njene smrti. U navedenom periodu neosnovano je isplaćeno 3.256,99€, a kako Dom starih „</span><span class="span1">R.</span><span class="span1">“ DOO nije obavijestio Fond da je korisnik </span><span class="span1">B.N.</span><span class="span1"> preminula, to su oni pozvali okrivljenog kao izvršnog direktora i dogovorili se sa njim da navedeni iznos isplati do 09.04.2012. godine, što isti nije učinio, poslije čega su podnijeli tužbu sudu za povraćaj sredstava. Kao ovlašćeni predstavnik Fonda PIO svjedok se pridružila krivičnom gonjenju, dok imovinsko pravni zahtjev nije postavila. </span>
</p>
<p>&nbsp;</p>
<p>
<span class="span1">Svjedok </span><span class="span1">M.V.</span><span class="span1"> je u iskazu tokom postupka navela da je u navedenom periodu bila suvlasnik sa </span><span class="span1">M.D.</span><span class="span1"> Doma starih „</span><span class="span1">R.</span><span class="span1">“ DOO, da je on bio izvršni direktor, a ona je koordinirala i nadgledala njegu i brigu nad starim licima u domu. Zbog lošeg poslovanja u tom periodu ona je bila u nekoj vrsti depresije, tako da je sve bilo prepušteno </span><span class="span1">M.D.</span><span class="span1">, za štićenike su podizali penzije po osnovu ovlašćenja, a nekad je to činila porodica koja im je donosila novac, a nekad je novac stizao poštom. </span><span class="span1">B.N.</span><span class="span1"> je ovlašćenje za podizanje novca dala izvršnom direktoru, a praksa je bila da službenica Doma starih da to ovlašćenje izvršnom direktoru da on ode i podigne novac od banke i preda ga Domu uz potvrdu. U ugovorima koji su zaključivani sa korisnicima nije bilo predvidjeno ko prijavljuje Fondu PIO činjenicu smrti, a u praksi je to uvijek radila porodica i nikada se nije desila situacija, do slučaja </span><span class="span1">B.N.</span><span class="span1">, da korisnik nema porodicu, zbog čega se podrazumijevalo da to učini službenik, odnsno poslovni sekretar Doma starih. Svjedok je nadalje navela da su oni prihvatili da Fondu PIO vrate iznos penzija, ali da nijesu imali sredstava, zbog čega je protiv njih podnijeta krivična prijava. Za vrijeme bolesti okrivljenog  službenik koji je radio u Domu  je sve papire nosio okrivljenom koji je to potpisivao u bolnici, a kada bilo koji štićenik premine o toj činjenici se po automatizmu obavijesti suvlasnik, odnosno direktor Doma. </span>
</p>
<p>&nbsp;</p>
<p>
<span class="span1">Uvidom u spise predmeta Osnovnog suda u Danilovgradu P.br. 149/12, utvrđuje se da su tuženi Dom starih „</span><span class="span1">R.</span><span class="span1">“ DOO i izvršni direktor </span><span class="span1">M.D.</span><span class="span1"> obavezani da Fondu PIO isplate na ime neosnovano primljenih penzija iznos od 3.256,99 €. Navedena presuda je potvrdjenja presudom Višeg suda Gž.br.5073/12-12.</span>
</p>
<p>&nbsp;</p>
<p>
<span class="span1">Iz rješenja Fonda PIO Područnog odjeljenje Kotor br. 03-01-9720/3 od 07.03.2012. godine proizilazi da je </span><span class="span1">B.N.</span><span class="span1"> danom 02.12.2010. godine utvrdjen prestanak prava i obustava isplate invalidske penzije.</span>
</p>
<p>&nbsp;</p>
<p>
<span class="span1">Iz rješenja Fonda PIO Područnog odjeljenje Kotor br. 03-01-9720/1 od 03.02.1998. godine utvrdjuje se da je </span><span class="span1">B.N.</span><span class="span1"> počev od 21.12.1997. godine priznato pravo na invalidsku penziju u mjesečnom iznosu od 758,44 dinara.</span>
</p>
<p>&nbsp;</p>
<p>
<span class="span1">Iz isplatnog kartona Fonda PIO za 2011. godinu proizilazi da je </span><span class="span1">B.N.</span><span class="span1"> isplaćivana penzija u mjesečnom iznosu  od po 152,38 €. Iz isplatnog kartona Fonda PIO za 2012. godinu proizilazi da je </span><span class="span1">B.N.</span><span class="span1"> za januar mjesec isplaćena penzija u iznosu od 158,45 €.</span>
</p>
<p>&nbsp;</p>
<p>
<span class="span1">Iz ovlašćenja Ov.br.II-54/2010 od 18.06.2010. godine proizilazi da je </span><span class="span1">B.N.</span><span class="span1"> ovlastila izvršnog direktora Doma za stare „</span><span class="span1">R.</span><span class="span1">“ Spuž DOO </span><span class="span1">M.D.</span><span class="span1"> da  u njeno ime i za njen račun može podizati sredstava sa računa kako bi  podmirila svoje obaveze za boravak u Domu.</span>
</p>
<p>&nbsp;</p>
<p>
<span class="span1">Iz izvoda iz matičnog registra umrlih za Opštinu Podgorica br.259065 za 2010. godinu proizilazi da je </span><span class="span1">B.N.</span><span class="span1"> preminula dana 02.12.2010. godine.</span>
</p>
<p>&nbsp;</p>
<p>
<span class="span1">Iz potvrde UP PJ Podgorica br.17-13/14 od 12.09.2012. godine o privremeno oduzetim predmetima proizilazi da je od </span><span class="span1">M.D.</span><span class="span1"> privremeno oduzeto ovlašćenje ovjereno u Osnovnom sudu u Danilovgradu OV.br. II-54/2010 od 18.06.2010.</span>
</p>
<p>&nbsp;</p>
<p>
<span class="span1">Iz dva izvoda iz kaznene evidencije za okrivljenog dostavljenih od strane Ministarstva pravde br. 0203/11509 od 15.12.2014. godine i br. 0203/17302 od 13.03.2015. godine proizilazi da je okrivljeni ranije osudjivan i to: presudom Osnovnog suda u Cetinju  K.br.299/10 od 04.07.2011. godine zbog krivičnog djela iz čl.244 st. 3 u vezi st.1 Krivičnog zakonika na kaznu zatvora u trajanju od  trideset dana i presudom Osnovnog suda na Cetinju K.br. 299/10 od 19.07.2011. godine zbog krivičnog djela iz čl.244 st. 3 u vezi st.1 Krivičnog zakonika na kaznu zatvora u trajanju od jedne godine uslovno na tri godine.</span>
</p>
<p>&nbsp;</p>
<p>
<span class="span1">Uvidom o dopis Osnovnog suda u Cetinju od 09.04.2015. godine i presudu K.br. 299/10 od 19.07.2011. godine proizilazi da je okrivljeni </span><span class="span1">M.D.</span><span class="span1"> osudjen zbog krivičnog djela prevara iz čl.244 st. 3 u vezi st.1 Krivičnog zakonika na kaznu zatvora u trajanju od jedne godine uslovno na tri godine. Navedena presuda je postala pravnosnažna 06.07.2012. godine.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, mišljenja da je u postupku dokazano da je isti učinio krivično djelo stavljeno mu na teret na način u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni </span><span class="span1">M.D.</span><span class="span1"> u periodu od 01.01.2011. do 01.02.2012. godine u Podgorici svakomjesečno odlazio na šalter </span><span class="span1">P.B.C.G.</span><span class="span1"> i službenike banke održavao u zabludi da je </span><span class="span1">B.N.</span><span class="span1"> i dalje živa, lažno im prikazujući da ima ovlašćenje da u njeno ime podiže penziju, dajući im na uvid ovlašćenje koje mu je dala pok. </span><span class="span1">B.N.</span><span class="span1"> za vrijeme dok je bila živa, na osnovu kojeg ovlašćenja je i podigao penzije za 13 mjeseci u iznosima od po 152,38 €. Naime, iz iskaza svjedoka </span><span class="span1">J.M.</span><span class="span1"> i </span><span class="span1">P.R.</span><span class="span1">, ovlašćenih službenika Fonda PIO Crne Gore proizilazi da su oni krajem januara 2012. godine obaviješteni telefonskim putem od strane direktora preduzeća „</span><span class="span1">K.U.</span><span class="span1">“ Tivat </span><span class="span1">P.R.</span><span class="span1"> da je </span><span class="span1">B.N.</span><span class="span1">, koja je korisnica invalidske penzije, preminula dana 02.12.2010. godine, pa su oni provjerom ustanovili da se </span><span class="span1">B.N.</span><span class="span1"> i dalje vrši isplata penzija i posle njene smrti, zbog čega je dana 07.03.2012. godine Područno odjeljenje Fonda PIO Kotor donijelo rješenje br. 03-01-9720/3 od 07.03.2012. godine kojim je </span><span class="span1">B.N.</span><span class="span1"> danom 02.12.2010. godine utvrdjen prestanak prava i obustava isplate invalidske penzije koja joj je određena rješenjem Fonda PIO od 03.02.1998. godine. Nadalje, iz izvoda iz matičnog registra umrlih za Opštinu Podgorica br.259065 za 2010. godinu proizilazi da je </span><span class="span1">B.N.</span><span class="span1"> preminula dana 02.12.2010. godine, dok se uvidom u isplatne kartone Fonda PIO za 2011. godinu i januar mjesec 2012. godine zaključuje da je i poslije njene smrti vršena isplata penzije na račun </span><span class="span1">P.B.</span><span class="span1"> u iznosima od po 152,38 eura, pa kada se ove činjenice dovedu u vezu sa odbranom okrivljenog koji je naveo da je </span><span class="span1">B.N.</span><span class="span1"> za života bila smještena u Domu starih „</span><span class="span1">R.</span><span class="span1">“ u Spužu čiji je on direktor i da mu je za života potpisala ovlašćenje Ov.br.II-54/2010 od 18.06.2010. godine kojim ga je ovlastila da u njeno ime i za njen račun može podizati sredstava sa računa, što je on činio i u periodu poslije njene smrti, onda je zaključak </span><span class="span1">Suda da su se u njegovim radnjama stekli svi elementi bića produženog krivičnog djela prevara iz člana 244 st. 1 u vezi člana 49 Krivičnog zakonika. </span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog u dijelu gdje je on tvrdio da je tada bio u lošem zdravstvenom stanju, da nije znao da se ove uplate odnose na ime penzija, već je smatrao da je riječ o otpremnini kako bi se podmirili troškovi sahrane i troškovi na ime liječenja, tableta i doplatu ranijih iznosa, smatrajući da je ista nelogična, neubjedljiva i sračunata na izbjegavanje krivice. Naime, i pored činjenice da se okrivljeni u jednom periodu nalazio na bolničkom liječenju, iz iskaza svjedoka </span><span class="span1">M.V.</span><span class="span1">, suvlasnika Doma starih „</span><span class="span1">R.</span><span class="span1">“, a koji je sud cijenio kao istinit, proizilazi da su i za vrijeme bolesti okrivljenog službenici uvijek donosili njemu svu dokumentaciju koju je on potpisivao i da je o činjenici smrti svakog korisnika on po automatizmu morao biti obaviješten, pa se na osnovu toga može zaključiti da je isti bio upoznat sa svim poslovima i činjenicama vezanim za poslovanje ovog privrednog društva, što znači i sa činjenicom smrti korisnika </span><span class="span1">B.N.</span><span class="span1">. Kako je nesumnjivo da je upravo on u periodu od 01.01.2011 - 01.02.2012. godine svakomjesečno odlazio na šalter </span><span class="span1">P.B.</span><span class="span1"> i po osnovu ovlašćenja datog mu za života </span><span class="span1">B.N.</span><span class="span1">, podizao novac od penzije, jasno je da je isti djelovao u namjeri sticanja protivpravne imovinske koristi, obzirom da nije logično njegovo objašnjenje da je mislio da je riječ o otpremnini, jer se otpremnina isplaćuje odjednom, a ne u 13 jednakih mjesečnih isplata kao što je riječ u konkretnom slučaju. Takođe, bez uticaja na postojanje krivičnog djela i krivice okrivljenog su njegovi navodi da su nadležni državni organi bili dužni da o činjenici smrti pok. </span><span class="span1">B.N.</span><span class="span1"> obavijeste Fond PIO kako bi obustavili dalju isplatu penzije, jer se okrivljenom i ne stavlja na teret da je doveo u zabludu službenike </span><span class="span1">P.B.</span><span class="span1">, već da je isti održavao već stvorenu zabludu i time ih navodio da na štetu Budžeta Crne Gore isplaćuju penzije, sve kod činjenice da je isti znao da je </span><span class="span1">B.N.</span><span class="span1"> preminula dana 02.12.2010. godine, da je samim tim ovlašćenje za podizanje penzije prestalo da važi, da je znao da ona nema porodice, a da je tu odlučnu činjenicu prećutao i nije obavijestio ni službenike banke niti službena lica Fonda PIO. Kako krivično djelo prevara postoji i kada je sebi ili drugom pribavljena imovinska korist, to je bez odlučnog uticaja tvrdnja okrivljenog da je sav novac utrošio za potrebe privrednog društva čiji je on bio izvršni direktor. </span>
</p>
<p>&nbsp;</p>
<p>
<span class="span1">Postupajući na opisani način okrivljeni je djelovao sa direktnim umišljajem, jer je bio svjestan svog djela, svjestan da neprijavljivanjem smrti korisnika </span><span class="span1">B.N.</span><span class="span1"> održava u zabludi službenike </span><span class="span1">P.B.</span><span class="span1"> i time ih navodi da na štetu Bužeta Crne Gore isplaćuju penzije, čije izvršenje je nesumnjivo htio, kako je to utvrđeno iz činjenične građe jer je isti djelovao u namjeri pribavljanja protivpravne imovinske koristi, pa su se u njegovim radnjama stekla i sva subjektivna obilježja bića krivičnog djela prevara iz člana 244 st. 1 u vezi člana 49 Krivičnog zakonika.</span>
</p>
<p>&nbsp;</p>
<p>
<span class="span1">Krivično djelo stavljeno na teret okrivljenom </span><span class="span1">M.D.</span><span class="span1"> je kvalifikovano kao produženo, shodno čl. 49 Krivičnog zakonika, a koje čini lice kada izvrši više istih ili istovrsnih krivičnih djela učinjenih u vremenskoj povezanosti i koja predstavljaju cjelinu zbog postojanja najmanje dvije od sledećih okolnosti: istovjetnosti oštećenog, istvrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Da se radi o produženom krivičnom djelu u konkretnom slučaju proizilazi iz činjenice da je okrivljeni u vremenskom intervalu od 01.01.2011 do 01.02.2012. godine u 13 navrata podizao novac sa računa, a koje postupanje je obuhvaćeno jedinstvenim umišljajem učinioca - njegov umišljaj je bio usmjeren na namjeru da sebi pribavi protivpravnu imovinsku korist, zatim jedinstvom </span><span class="span1">mjesta izvršenja - sva krivična djela su izvršena na teritoriji Glavnog grada Podgorica i istovjetnosti oštećenog – Budžeta Crne Gore.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika, koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i porodične prilike i njegovo loše zdravstveno stanje. U pogledu otežavajućih okolnosti Sud je u sklopu njegove ličnosti cijenio činjenicu da je isti poslije izvršenja ovog krivičnog djela pravosnažno osuđen za istovrsno krivično djelo, kako je to utvrđeno uvidom u dopis Osnovnog suda u Cetinju od 09.04.2015. godine i presudu K.br. 299/10 od 19.07.2011. godine, obzirom da je očigledno da je u oba izvoda iz KE dostavljenim od strane Ministarstva pravde pogrešno unijet podatak o njegovog osuđivanosti, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 4 (četiri) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime troškova krivičnog postupka uplati na račun budžetskih sredstava Crne Gore iznos od 50,00 eura na ime sudskog paušala, a koji iznos je odmjeren shodno trajanju, složenosti postupka i imovinskim prilikama okrivljenog, a shodno članu 226, 227 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 15.05.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">          Larisa Mijušković Stamatović, s.r.</span>
</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba u roku </span>
</li>
<li>
<span class="span2">od 8 (osam) dana od dana prijema pismenog otpravka</span>
</li>
<li>
<span class="span2">iste, Višem sudu u Podgorici, a preko Ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>
<span class="span1"> </span>
</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-family:'Arial';font-weight:800}
.span4{;font-family:'Arial';font-weight:800;font-style:italic }
.span5{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                        K br. 104/15 </span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">         U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija </span><span class="span1">A.</span><span class="span1">ra Leković,  sa zapisničarom Anom Stanišić, u krivičnom predmetu okrivljenog </span><span class="span1">P.M</span><span class="span1">, zbog krivičnog djela - nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt. br. 159/15 od 29.04.2015. godine, nakon održanog glavnog javnog pretresa dana 15.07.2015.godine, u prisustvu zastupnika optužbe Zamjenika Osnovnog državnog tužilaštva Mirjane Tankosić Vučinić, okrivljenog </span><span class="span1">P.M</span><span class="span1"> </span><span class="span1">i njegovog branioca adv. </span><span class="span1">Đ.Đ. </span><span class="span1">iz Bara, dana 16.07.2015. godine donio je i javno objavio</span>
</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<li>
<span class="span1">                                                           </span>
</li>
<p>
<span class="span2">Okrivljeni </span><span class="span2">P.M.</span><span class="span2">, jmbg, od oca </span><span class="span2">V.</span><span class="span2"> i majke </span><span class="span2">G., rođene Ć.</span><span class="span2">, rođen</span><span class="span2">........</span><span class="span2">godine u </span><span class="span2">B</span><span class="span2">, sa prebivalištem u B, ul. </span><span class="span2"> </span><span class="span2">, razveden, otac jednog djeteta, srednjeg imovnog stanja, državljanin Crne Gore, osuđivan </span><span class="span2">i to presudom Osnovnog suda Berane K br. 284/97 od 28.11.2008.godine, zbog krivičnog djela iz čl. 399 st. 1 KZ (nasilničko ponašanje) na kaznu zatvora u trajanju od 3 mjeseca i presudom Osnovnog suda u Baru K br. 551/07 od 09.03.2010.godine, zbog krivičnog djela iz čl. 399 KZ (nasilničko ponašanje) izrečena mu uslovna osuda - kazna zatvora u trajanju od 6 mjeseci uslovno na 2 godine </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">KRIV JE</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Dana 29.04.2015.godine, oko 01,30 časova u restoranu "</span><span class="span2">V</span><span class="span2">", u naselju </span><span class="span2">K, Opština B</span><span class="span2">, svjestan svog djela, čije je izvršenje htio, neovlašćeno, protivno odredbama čl. 5 st. 2 i čl. 33 st.1 Zakona o oružju Crne Gore ("Službeni list CG 10/15 od 10.marta 2015.godine"), na javnom mjestu nosio pištolj marke </span><span class="span1">"ČZ", model 50, kal. 7,65 mm, fab br. C 19827, </span><span class="span2"> sa okvirom u kome se nalazilo 3 (tri) komada metaka kalibra 7,65 mm, koji pištolj i municija su pronađeni i istog dana oduzeti od strane ovlašćenih službenika Uprave policije CB Bar, prilikom kontrole i pretresa osumnjičenog.</span>
</p>
<p>
<span class="span2">- čime je izvršio krivično djelo - nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa ga sud primjenom </span><span class="span1">čl. 4, 32, 36 i 42 Krivičnog zakonika  i čl. 369,370 i 374 ZKP-a  </span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno u pritvoru od 29.04.2015. godine do 12.05.2015. godine.</span>
</p>
<p>&nbsp;</p>
<p>
<span class="span1">Prema okrivljenom se na osnovu čl. 75 Krivičnog zakonika Crne Gore izriče:</span>
</p>
<p>&nbsp;</p>
<p style="text-align:center;">
<span class="span1">M J E R A   B E Z B J E D N O S T I</span>
</p>
<p>&nbsp;</p>
<p>
<span class="span1">Oduzimanje </span><span class="span2">pištolja marke </span><span class="span1">"ČZ", model 50, kal. 7,65 mm, fab br. C 19827 </span><span class="span2">i 3 (tri) komada metaka kalibra 7,65 mm.  </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka na ime paušala u iznosu od 30,00 €, u roku od 15 dana od dana pravosnažnosti presude, pod prijetnjom izvršenja.</span>
</p>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt. br. 159/15 od 29.04.2015. godine stavljeno je na teret okrivljenom izvršenje krivičnog djela nedozvoljeno držanje oružja i eksplozivnih materija iz čl. 403 st.1 Krivičnog Zakonika Crne Gore.</span>
</li>
<p>
<span class="span1">Okrivljeni je u svojoj odbrani u prethodnom postupku na zapisniku kod ODT-a je naveo da priznaje izvršenje krivičnog djela, navodeći da je tačno da je dana 29.04.2015.godine oko 01,30 časova, u restoranu "</span><span class="span1">V</span><span class="span1">" u naselju </span><span class="span1">K</span><span class="span1">, Opština </span><span class="span1">B</span><span class="span1">, prilikom kontrole od strane </span><span class="span1">P.</span><span class="span1"> </span><span class="span1">J.</span><span class="span1"> i </span><span class="span1">Đ.</span><span class="span1"> </span><span class="span1">A.</span><span class="span1">, koji su bili u civilu i koji prilikom kontrole nijesu prikazivali službene legitimacije, ali on od ranije zna da su njih dvojica službenici policije, posjedovao za pojasom pištolj marke "CZ" kalibra 7,62 mm u kojem su bila 3 metka odgovarajućeg kalibra. Taj pištolj im je odmah predao i kazao da za ovaj pištolj nema izdati oružni list, odnosno da ga drži u ilegalnom posjedu. Napomenuo je da je ovom prilikom imao pištolj kod sebe iz razloga što je prije toga bio na jednom veselju pa je tamo nosio ovaj pištolj, a inače oružje ne nosi. Na glavnom pretresu je u ostao u cjelosti pri odbrani iz prethodnog postupka, s tim što je dodao da nema oružni list za taj pištolj i da se kaje zbog ovoga što se desilo. </span>
</p>
<p>
<span class="span1">U dokaznom postupku sud je proveo sledeće dokaze: pročitana je </span><span class="span2">potvrda o privremeno oduzetim predmetima UP CB Bar od 29.04.2015.godine, izvještaj o balističkom vještačenju MUP-a Uprave policije Forenzičkog centra Danilovgrad br. 1323-1/15 od 27.05.2015.godine i izvod iz KE za okrivljenog </span><span class="span2">P</span><span class="span2"> </span><span class="span2">M.</span><span class="span2">a, pribavljen od Ministarstva pravde Podgorica br. 0203/20147 od 13.05.2015.godine. </span><span class="span2"> </span>
</p>
<p>
<span class="span2">U potvrdi o privremeno oduzetim predmetima UP CB Bar  od 29.04.2015.godine je navedeno da je od okrivljenog dana 29.04.2015. godine oduzet pištolj marke CŽ VZOR50 cal 7,65 mm, fabričkog broja C19827 i tri metrka cal. 7,65 mm. Okrivljeni je potvrdu potpisao bez primjedbi. </span>
</p>
<p>
<span class="span2">U izvještaju o balističkom vještačenju MUP-a Uprave policije Forenzičkog centra Danilovgrad br. 1323-1/15 od 27.05.2015.godine je navedeno da im je na vještačenje </span><span class="span2">dostavljen pištolj čehoslovačke proizvodnje marke "ČZ" model 50, kal. 7,65 mm, fab. br. C 19827 uz koji su dostavljena i tri metka. Dalje je navedeno da je</span><span class="span3"> </span><span class="span2">predmetni pištolj funkcionalan, tj. iz njega se može ispaljivati odgovarajuća municija. Dostavljena municija je bila ispravna. Iz dostavljenog pištolja je pucano, nakon čega cijev nije čišćena. Komparacijom čaura ispaljenih iz dostavljenog oružja sa čaurama iz zbirke po NN počiniocima, koje posjeduju u FC, nijesu nađene podudarne krakteristike. </span>
</p>
<p>
<span class="span2">Iz izvoda iz KE za okrivljenog </span><span class="span2">P</span><span class="span2"> </span><span class="span2">M.</span><span class="span2">a, pribavljen od Ministarstva pravde Podgorica br. 0203/20147 od 13.05.2015.godine, utvrđuje se da je imenovani do sada osuđivan i to: presudom Osnovnog suda Berane K br. 284/97 od 28.11.2008.godine, zbog krivičnog djela iz čl. 399 st. 1 KZ (nasilničko ponašanje) na kaznu zatvora u trajanju od 3 mjeseca i presudom Osnovnog suda u Baru K br. 551/07 od 09.03.2010.godine, zbog krivičnog djela iz čl. 399 KZ (nasilničko ponašanje) izrečena mu uslovna osuda - kazna zatvora u trajanju od 6 mjeseci uslovno na 2 godine </span>
</p>
<p>
<span class="span2">Sud je donio rješenje da se u dokaznom postupku neće saslušavati svjedoci </span><span class="span2">P.</span><span class="span2"> </span><span class="span2">J.</span><span class="span2"> i </span><span class="span2">Đ.</span><span class="span2"> </span><span class="span2">A.</span><span class="span2">ar, policajci UP CB Bar, jer je činjenično stanje u dovoljnoj mjeri utvrđeno, pa bi saslušanje navedenih svjedoka vodilo odugovlačenju postupka. </span>
</p>
<p>
<span class="span1">Ocjenom izvedenih dokaza utvrdjeno je da je okrivljeni izvršio krivično djelo bliže opisano u izreci presude. U postupku je nesporno utvrđeno da je okrivljeni dana </span><span class="span2">29.04.2015.godine, oko 01,30 časova u restoranu "</span><span class="span2">V.</span><span class="span2">", u naselju Kruče, Opština Bar, na javnom mjestu, nosio pištolj marke "ČZ", model 50, kalibra 7,65mm, fabričkog broja C19827 sa okvirom u kome se nalazilo 3 (tri) komada metaka kalibra 7,65 mm, koji pištolj i municija su ovlašćenih službenika Uprave policije CB Bar, prilikom kontrole i pretresa oduzete od okrivljenog. </span><span class="span1">Utvrđeno činjenično stanje proizilazi kako iz odbrane okrivljenog, tako i iz drugih provedenih dokaza na glavnom pretresu. Tako je okrivljeni u svojoj odbrani naveo da je tačno da je dana 29.04.2015.godine, u restoranu "</span><span class="span1">V.</span><span class="span1">" </span><span class="span1">nosio za pojasom pištolj marke "ČZ" kalibra 7,62 mm u kojem su bila 3 metka odgovarajućeg kalibra, te da za navedeni pištolj nema izdati oružni list, odnosno da ga je držao u ilegalnom posjedu. Takođe, p</span><span class="span1">redmetni pištolj je uz uredno izdavanje potvrde </span><span class="span2">Uprave policije - CB u Baru od 29.04.2015.godine, oduzet od okrivljenog navedenog dana, koju potvrdu je okrivljeni i potpisao. </span><span class="span1">Vrstu, oznaku, kalibar i ispravnost predmetnog pištolja i municije sud je utvrdio iz izvještaja o balističkom vještačenju Uprave policije Forenzičkog centra br. 1323-1/15 od 27.05.2015.godine,</span><span class="span4"> </span><span class="span1">koje vještačenje sud u cjelosti prihvata kao stručno i objektivno, a iz kojeg je nesporno utvrđeno da se radi o pištolju čehoslovačke proizvodnje marke "ČZ", model 50, kal. 7,65 mm, fab br. C 19827 , te da je predmetni pištolj, kao i municija, ispravni. U skladu sa ovim vještačenjem sud je precizirao dispozitiv optužnog akta na način što je u izreci presude naveo da je konkretnom prilikom okrivljeni nosio pištolj marke "ČZ", model 50,  kal. 7,65 mm, fab br. C 19827, a ne kako je to navedeno u dipozitivu optužnog predloga pištolj marke "CŽ VZOR50".</span>
</p>
<p>
<span class="span1">Okrivljeni je postupajući na način opisan u izreci presude postupao protivno odredbi čl. 5 st. 2 Zakona o oružju kojim je propisano da je dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju, u skladu sa ovim zakonom. Naime, tokom postupka je nesporno utvrđeno da okrivljeni nije imao odgovarajuću ispravu za predmetni pištolj i municiju, na osnovu koje bi, shodno Zakonu i u skladu sa njim, mogao nabaviti i nositi predmetni pištolj i municiju. Predmetni pištolj spada u oružje kategorije B, shodno čl. 4 st.3 Zakona o oružju (Sl. listCrne Gore br. 10/15 od 10.03.2015. godine). Prema tome,  okrivljeni nije imao odgovarajuću ispravu o oružju u smislu čl. 5 st.2, pa je i pored toga, </span><span class="span1">nosio predmetni pištolj u kojem su se nalazila tri metka. Takođe, okrivljeni je postupao protivno odredbi čl. 33 st.1 Zakona o oružju kojim je propisano da je zabranjeno nošenje oružja na javnom mjestu. Konkretnom prilikom okrivljeni je nosio predmetni pištolj u restoranu "</span><span class="span1">V.</span><span class="span1">" koji predstavlja </span><span class="span1">javno mjesto s obzirom da je svakom slobodan pristup ovim mjestima.  Sud je takođe, precizirao dispozitiv optužnog akta na način što je u izreci presude, ispred riječi "nosio", dodao riječi "na javnom mjestu", s obzirom da iz čl. 33 st.1 Zakona o oružju nesporno proizilazi da je zabranjeno nošenje oružja na javnom mjestu. Sud je takođe naveo da je okrivljeni postupao protivno odredbi čl. 33 st.1 Zakona, dok je u optužnom aktu navedeno da je postupao protivno odredbi čl. 33 Zakona. </span><span class="span1">Sud smatra da precizirana izreka tačnije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p>
<span class="span1">Okrivljeni je krivično djelo bliže opisano u izreci presude izvršio sa direktnim umišljajem, jer je bio svjestan da navedeni pištolj, u kojem se nalazilo 3 metka kalibra 7,65mmi, nosi neovlašćeno, pa je to i htio,</span><span> </span><span class="span1">a takav zaključak sud izvodi iz odbrane okrivljenog koji je naveo da za predmetni pištolj nema izdat oružani list odnosno da ga drži u ilegalnom posjedu, pa je i pored toga nosio predmetni pištolj sa municijom u restoranu "</span><span class="span1">V.</span><span class="span1">". Prema tome, okrivljeni je bio svjestan svog djela i htio njegovo izvršenje, pa su se u njegovim radnjama stekli svi bitni elementi krivičnog djela nedozvoljeno držanje oružja i eksplozivnih materija iz čl. 403 st.1 KZ Crne Gore.</span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Kao olakšavajuće okolnosti na strani okrivljenog sud je cijenio njegove lične i porodične prilike, da se radi o ocu jednog djeteta, koji je razveden, dok je kao otežavajuću okolnost cijenio činjenicu da je okrivljeni do sada dva puta osuđivan i to </span><span class="span2">presudom Osnovnog suda Berane K br. 284/97 od 28.11.2008.godine, zbog krivičnog djela iz čl. 399 st. 1 KZ (nasilničko ponašanje) na kaznu zatvora u trajanju od 3 mjeseca i presudom Osnovnog suda u Baru K br. 551/07 od 09.03.2010.godine, zbog krivičnog djela iz čl. 399 KZ (nasilničko ponašanje) izrečena mu uslovna osuda - kazna zatvora u trajanju od 6 mjeseci uslovno na 2 godine. Sud je okrivljenog osudio na kaznu zatvora u trajanju od 3 mjeseca. </span><span class="span1">Izrečena kazna zatvora, po mišljenju suda, odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja. </span><span class="span1">Shodno</span><span class="span1"> </span><span class="span1">odredbi</span><span class="span1"> č</span><span class="span1">l</span><span class="span1">. 51 </span><span class="span1">st</span><span class="span1">.1 </span><span class="span1">Krivi</span><span class="span1">č</span><span class="span1">nog</span><span class="span1"> </span><span class="span1">zakonika</span><span class="span1"> </span><span class="span1">okrivljenom</span><span class="span1"> </span><span class="span1">se</span><span class="span1"> </span><span class="span1">u</span><span class="span1"> </span><span class="span1">kaznu</span><span class="span1"> </span><span class="span1">zatvora</span><span class="span1"> </span><span class="span1">ura</span><span class="span1">č</span><span class="span1">unava</span><span class="span1"> </span><span class="span1">vrijeme</span><span class="span1"> </span><span class="span1">provedeno</span><span class="span1"> </span><span class="span1">u</span><span class="span1"> </span><span class="span1">pritvoru</span><span class="span1"> </span><span class="span1">od </span><span class="span1">29.04.2015. godine do 12.05.2015. godine.</span>
</p>
<p>
<span class="span1">Na osnovu čl. 75 Krivičnog zakona Crne Gore, prema okrivljenom je izrečena mjera bezbjednosti </span><span class="span1">oduzimanje </span><span class="span2">pištolja marke </span><span class="span1">"ČZ", model 50, kal. 7,65 mm, fab br. C 19827 </span><span class="span2">i 3 (tri) komada metaka kalibra 7,65 mm, </span><span class="span1">kao predmeta koji su upotrebljeni za izvršenje krivičnog djela. </span>
</p>
<li>
<span class="span1">Odluka o tro</span><span class="span1">š</span><span class="span1">kovima postupka zasniva se na odredbi </span><span class="span1">čl.</span><span class="span5"> </span><span class="span1">229 ZKP-a, pa</span><span class="span1"> je okrivljeni dužan da plati ovom sudu tro</span><span class="span1">š</span><span class="span1">kove krivi</span><span class="span1">č</span><span class="span1">nog postupka na ime pau</span><span class="span1">šala</span><span class="span1"> u iznosu</span><span class="span1"> od 30 €, koji se odnose na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog, u roku od 15 dana od dana pravosnažnosti presude, pod prijetnjom izvršenja.</span>
</li>
<li>
<span class="span1">Na osnovu izloženog, odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 16.07.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                        S U D I J A,                                                                                                     Ana Stanišić                                                                                        </span><span class="span1">A.</span><span class="span1">ra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x u spise, </span>
</p>
<p>
<span class="span1">1 x ODT-u u Baru,</span>
</p>
<p>
<span class="span1">1 x okrivljenom.</span>
</p>
<p>
<span class="span1">1 x branilac okrivljenog adv. Đorđe Đikanović</span>
</p>
<p>&nbsp;</p>
</div>
</div>


</body>
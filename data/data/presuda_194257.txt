<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.76875in 0.62430555in 1.0in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p10{margin-left:0.5in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">										</span><span class="s2">K. br. 207/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika Momira Kneževića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, u krivičnom predmetu protiv okrivljenog I.M.a iz G.P., opština M., zbog krivičnog djela građenje objekta bez građevinske dozvole iz čl. 326-a Krivičnog zakonika, po optužnici Osnovnog državnog  tužilaštva u Bijelom Polju, Kt. br.  453/10 od 10. 11. 2010. godine, nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Katarine Kljajević i okrivljenog I.M.a,  dana 01. 06.  2011. godine,  donio je i javno objavio</span>
</p>
<p class="p4">
<span>	</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p6"></p>
<p class="p2"></p>
<p class="p2">
<span>	Okrivljeni I.M., od oca V., majke V., rođene R., rođen ... godine Bijelom Polju, sa prebivalištem u mjestu G.P.-M., drž. CG, oženjen, otac dvoje djece, sa završenom srednjom školom, srednjeg imovnog stanja, neosuđivan, </span>
</p>
<p class="p2">
<span> </span>
</p>
<p class="p2"></p>
<p class="p5">
<span>K R I V    J E</span>
</p>
<p class="p6"></p>
<p class="p2"></p>
<p class="p2">
<span>	-Što je:</span>
</p>
<p class="p2">
<span>	-neutvrđenog dana u junu mjesecu 2010 godine, u mjestu G.P. Opština M., protivno članu 69. Zakona o uređenju prostora i izgradnji objekata(sl. List CG br. 51/08), započeo gradnju objekta bez prethodno pribavljene građevinske dozvole, na način što je na porodičnoj kući, na mjestu međuspratne drvene konstrukcije izlio AB ploču, i na postojeće potkrovlje nadogradio sprat, </span>
</p>
<p class="p2">
<span> </span>
</p>
<p class="p4">
<span>-čime je izvršio krivično djelo građenje objekta bez građevinske dozvole iz čl. 326-a Krivičnog zakona,  </span>
</p>
<p class="p4"></p>
<p class="p4">
<span>-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku,  i z r i č e,</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p2">
<span>	Kojom mu utvrđuje kaznu zatvora od 6 (šest) mjeseci, i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo. </span>
</p>
<p class="p7">
<span>	Okrivljeni se obavezuje da  plati ovom sudu na ime  paušala  iznos od 35,00€ i na ime troškova krivičnog postupka iznos od 27,50 €, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p class="p4">
<span> </span>
</p>
<p class="p8">
<span class="s1">     </span>
</p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p2">
<span> </span>
</p>
<p class="p4">
<span>Optužnicom Osnovnog državnog  tužilaštva  u Bijelom Polju, Kt. br. 453/10 od 10. 11. 2010. godine,  optužen je I.M. iz G.P., opština M.,  zbog krivičnog djela građenje objekta bez građevinske dozvole iz čl. 326-a Krivičnog zakona, s tim što je sud promijenio činjenični opis krivičnog djela, pa je u tom smislu sadržano u izreci presude.  </span>
</p>
<p class="p4"></p>
<p class="p4">
<span>Glavni pretres je u ponovljenom postupku, shodno ukidnom rješenju Višeg suda Kž. br. 258/11 od 13. 04. 2011. godine, održan u prisustvu zamjenika ODT-a u Bijelom Polju Katarine Kljajević i okrivljenog I.M.a.  </span>
</p>
<p class="p2"></p>
<p class="p2">
<span>	Zamjenik Osnovnog državnog tužioca u Bijelom Polju, u završnoj riječi je izjavila da ostaje pri ranije datoj završnoj riječi, u kojoj je kazala da je izvedenim dokazima na glavnom pretresu utvrđeno da je okrivljeni izvršio krivično djelo stavljeno mu na teret optužnicom, te je tražila od suda da okrivljenog oglasi krivim i osudi na kaznu po zakonu.       </span>
</p>
<p class="p4"></p>
<p class="p4">
<span>Okrivljeni I.M.  u svojoj odbrani, u bitnom, je naveo da je 2007. godine, od V.S., kupio kuću u naselju Babića Polje, opština M.. Kuća je bila sagrađena od kamena i sastojala se od prizemlja i potkrovlja, a koje potkrovlje je bilo izgrađeno od čatme. Odlučio se za rekonstrukciju kuće, zbog toga što je vrlo često dolazilo do varničenja i kvarova na elektro-instalaciji, pa u toku radova na saniranju došlo je do obrušavanja jednog dijela zida, koji je zamijenio novim. Kasnije je izlio ploču i nadogradio blokovima gornji sprat, a prethodno je od službenika Opštine M. dobio objašnjenje da za slučaj samo adaptacije građevinskog objekta građevinska dozvola nije potrebna, iz kog razloga nije tražio građevinsku dozvolu. Naveo je da je u maju mjesecu 2010. godine započeo radove na rekonstrukciji kuće, kojim radovima je jedan dio spoljnjeg zida zamijenio novim zidom od cigle, uklonio je krov sa kuće, izlio ploču i sagradio još jedan sprat na kući, a zatim kuću ukrovio, koje radove je završio do novembra mjeseca 2010. godine. Naveo je i da je inspektor zaštite prostora Zejak dolazio u kontrolu 15. 05. 2010. godine, i zapisnički konstatovao postojeće stanje, kojom prilikom mu nije naložena obustava radova. U novembru mjesecu 2010. godine, radnici, a po nalogu inspektora zaštite prostora, dolazili su na lice mjesta sa nalogom za rušenje objekta, što nijesu učinili iz razloga što se okrivljeni sa porodicom već bio uselio u taj objekat. Priznao je da je sa radovima na rekonstrukciji kuće započeo a da nije tražio građevinsku dozvolu, jer je mislio da se radi samo o adaptaciji objekta i da mu nije potrebna građevinska dozvola. Nakon upozorenja od strane inspektora zaštite prostora pokrenuo je proceduru dobijene građevinske dozvole i istu je dobio dana 02. 12. 2010. godine.Naveo je još da se dana 10. 05. 2010. godine, obratio Opštini M., kojom prilikom je tražio dozvolu za adaptaciju objekta, a nadležni iz Opštine M. su mu aktom, od 13. 05. 2010. godine, odgovorili da se rušenje stepeništa ne smatra adaptacijom, da bi kasnije, dana 17. 06. 2010. godine, Sekretarijatu za uređenje prostora Opštine M. pisanim putem prijavio opis radova koje ima namjeru da uradi na porodičnoj kući, na koji dopis su mu iz Opštine M. odgovorili da se opisani radovi ne smatraju adaptacijom, te da je za iste potrebna građevinska dozvola. Dalje je dodao da je tačno da je dogradio jedan sprat od blokova, a kada se odlučio za rekonstrukciju kuće njegova porodica nije živjela u kući već se preselila kod njegovog tetka u komšiluku. Razlog zbog koga je odlučio rekonstrukciju stepeništa i kupatila je taj što je vrlo često dolazilo do varničenja i kvarova na elektro-instalaciji, pa u toku tih radova na saniranju došlo je do obrušavanja jednog dijela zida koji je zamijenio novim. Kasnije je izlio ploču i nadogradio blokovima gornji sprat. </span>
</p>
<p class="p4"></p>
<p class="p2">
<span>	U završnoj riječi okrivljeni je izjavio da se ne osjeća krivim za učinjeno djelo, da je građevinsku dozvolu dobio i svoju obavezu prema državi izmirio, pa je predložio sudu da ga oslobodi od optužbe.</span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: na glavnom pretresu saslušao vještaka građevinske struke M.a R.a; pročitao: iskaz svjedoka Z.D.a;   zapisnik o inspekcijskoj kontroli br. 1003/25 od 15. 06. 2010 godine; rješenje Ministarstva uređenja prostora i zaštite životne sredine- Inspektora zaštite prostora, br 1003-105/10 od 02. 07. 2010 godine;  obavještenje Sekretarijata za uređenje prostora i zaštitu životne sredine br 09-5/37-296 od 24. 06. 2010 godine;  akt Sekretarijata za uređenja prostora, zaštitu životne sredine od 17. 06. 2010  godine; rješenje Opštine M. br 09-5/51-569 od 02. 12. 2010.godine; akt Opštine M. br. 09-5/29-221 od 13. 05. 2010.godine; zahtjev okrivljenog od 11. 10. 2010. godine;  i izvršio uvid u izvod iz kaznene evidencije na ime okrivljenog.   </span>
</p>
<p class="p2"></p>
<p class="p4">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  optužbom i da je za isto kriv. </span>
</p>
<p class="p4"></p>
<p class="p2">
<span>	Naime, iz iskaza svjedoka Z.D.a, inspektora zaštite prostora, sud je utvrdio da je ovaj svjedok obilaskom terena u mjestu G.P., opština M., dana 15. 06. 2010. godine, zatekao I.M.a u izvođenju građevinskih radova za koje nije posjedovao građevinsku dozvolu. Prilikom ove kontrole utvrdio je da je izvršena rekonstrukcija na način što je dio postojećih zidova zamijenjen novim, umjesto drvne međuspratne konstrukcije, izgrađena armirano-betonska ploča, u daljem tekstu (AB) ploča i umjesto ranijeg potkrovlja izgrađen sprat, te da su na dan kontrole izvođeni radovi na spratu. Ovaj svjedok je naveo i da je za navedene radove investitor trebao imati građevinsku dozvolu jer se radilo o rekonstrukciji sa nadogradnjom. Svjedok je naveo i da je o zatečenom stanju na licu mjesta sačinio zapisnik. Iskaz ovog svjedoka sud je u potpunsti prihvatio kao jasan, objektivan i određen, podudaran sa pisanim dokazom - zapisnikom o inspekcijskoj kontroli br. 1003/25, koji je sačinjen dana 15. 06. 2010. godine, iz koga proizilazi da je investitor I.M., a da je subjekt nadzora porodični stambeni objekat, na kome investitor vrši rekonstrukciju, na način što dio postojećih zidova mijenja novim, međuspratnu drvenu konstrukciju miijenja AB pločom i umjesto potkrovlja podiže sprat, koji radovi su u toku, a objekat je dimenzija 8x8 m, koji zapisnik je potpisan od strane inspektora zaštite prostora i subjekta nadzora. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz rješenja Ministarstva uređenja prostora i zaštite životne sredine broj 1003-105/10 od 02. 07. 2010. godine, proizilazi da je istim naređeno investitoru I.M.u da poruši porodični stambeni objekat koji se nalazi u mjestu G.P., dimenzija 8x8 m, sa rokom izvršenja od 7 dana, uz upozorenje da će se u protivnom pristupiti administrativnom izvršenju rješenja. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz obavještenja Sekretarijata za uređenje prostora Opštine M. broj 09-5/37-296 od 24. 06. 2010. godine, proizilazi da je nadležni organ Opštine M., obavijestio I.M.a da na osnovu uvida u dostavljenu prijavu radova, isti spadaju u rekonstrukciju objekta za šta je potrebno pribaviti građevinsku dozvolu. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz pisanog dokaza - rješenja Opštine M. - Sekretarijata za uređenje prostora broj 09-5/51-569 od 02. 12. 2010. godine, proizilazi da je pomenuti Sekretarijat I.M.u, iz G.P.- M., izdao građevinsku dozvolu za rekonstrukciju porodične stambene zgrade na kat. parceli br. 262 KO-G.P.. U obrazloženju pomenutog rješenja stoji da je I.M., iz G.Polja zahtjev za dobijanje građevinske dozvole podnio 01. 12. 2010. godine, pod brojem 09-559. Ovaj pisani dokaz sud je prihvatio kao vjerodostojan.</span>
</p>
<p class="p2"></p>
<p class="p2">
<span>	Iz pisanog dokaza - akta Opštine M. - Sekretarijata za uređenje prostora br. 09-5/29-221 od 13. 05. 2010. godine, proizilazi da je Sekretarijat obavijestio I.M.a, a povodom njegovog traženja adaptacije stambenog objekta, da u smislu odredbi Zakona o uređenju prostora i izgradnji objekata, izvođenje radova koji se smatraju rekonstrukcijom, prijava se podnosi, sa opisom radova, organu za građevinarstvo Sekretariijata za uređenje prostora Opštine M., uz objašnjenje da se radovi na izmjeni stolariije smatraju adaptacijom objekta, a za stepenište je potreban detaljan opis radova. Ovaj pisani dokaz sud je prihvatio kao vjerodostojan.</span>
</p>
<p class="p2"></p>
<p class="p2">
<span>	Iz pisanog dokaza - prijave opisa radova podnešene od strane I.M.a proizilazi da je isti obavijestio Sekretarijat za uređenje prostora Opštine M., da je prilikom izmještanja stepeništa došlo do urušavanja zida, koji je morao zamijeniti novim, kao i urušavanja krova, uz obavještenje da se nije moglo pristupiti adaptaciji kuće zbog stanja u kakvom se nalazila. Analizom ovog pisanog dokaza sud isti prihvata, u navednom dijelu stim što isti, po ocjeni ovog suda, ne sadrži opis svih radova koje koje je preduzeo okrivljeni.</span>
</p>
<p class="p2"></p>
<p class="p2">
<span>	Iz pisanog dokaza - zahtjeva I.M.a od 11. 10. 2010. godine, proizilazi da se isti obratio Sekretarijatu za uređenje prostora sa zahtjevom za izdavanje građevinske dozvole za rekonstrukciju stare kuće u mjestu Babića Polje, na kat. parceli br. 262, uz dostavljanje potrebne dokumentacije. Ovaj pisani dokaz nije zaveden kod organa kome je upućen, a imajući u vidu sadržinu pisanog dokaza Rješenja Opštine M. - Sekretarijata za uređenje prostora broj 09-5/51-569 od 02. 12. 2010. godine, sud je stanovišta da zahtjev Opštini M. nije podnešen dana 11. 01. 2010 godine, te stoga ovaj pisani dokaz ne prihvata kao vjerodostojan.</span>
</p>
<p class="p2"></p>
<p class="p4">
<span>Sud je cijenio nalaz i mišljenje vještak građ. struke R. M.a koji je u svom nalazu naveo da se pod adaptacijom objekta podrazumijevaju radovi koji ne utiču i nijesu u vezi sa konstrukcijom objekta, kao što su: zamjena prozora, površinska obrada zidova, fasada, opravke deformacija - pukotina na građevini, uklanjanje zidova koji nijesu noseći zidovi - pregradnih zidova, čak i manje opravke konstruktivnih zidova smatraju se adaptacijom.</span>
</p>
<p class="p4">
<span> Rekonstrukcijom se smatraju svi radovi koji  zadiru u noseću konstrukciju objekta, kao što su: noseći zidovi, betonski elementi koji nose, zamjena drvenih konstrukcija armirano-betonskim, dogradnja na objektima kojima se povećava opterećenje konstrukcije. U konkretnom slučaju nakon što sam upoznat sa vrstama i načinom izvođenja radova smatram da je inspektor u svom zapisniku konstatovao logično da se radi o rekonstrukciji, obzirom da je urađena nova AB ploča, umjesto drvene konstrukcije i da je dogradnjom sprata povećano opterećenje na konstruktivne elemente objekta, te se ta dogradnja smatra istovremeno i rekonstrukcijom. Vještak je naveo da ako je prilikom izvođenja unutrašnjih radova došlo do urušavanja i oštećenja dijela konstrukcije u vidu urušavanja vanjskog zida, to kasnija opravka oštećenog dijela objekta ne može se smatrati rekonstrukcijom, jer se ne radi o promjeni, već o popravci oštećenog dijela objekta. Vještak dalje navodi, da kasnijim uklanjanjem međuspratne konstrukcije, pa umjesto nje izlivanje AB ploče, i gradnja sprata ne smatra se nužnim radovima, te se s toga smatra rekonstrukcijom. Dakle, za sve radove koji se smatraju rekonstrukcijom objekta potrebna je dozvola od nadležnog organa. Nalaz i mišljenje ovog vještaka sud je u potpunosti prihvatio, kao jasan, objektivan i stručan.</span>
</p>
<p class="p2"></p>
<p class="p4">
<span>Iz izvoda iz KE na ime okrivljenog sud je utvrdio da isti do sada nije kažnjavan.</span>
</p>
<p class="p4">
<span>  </span>
</p>
<p class="p4">
<span>Okrivljeni u svojoj odbrani ne priznaje izvršenje krivičnog djela stavljenog mu na teret, braneći se da nije znao da je rekonstrukcija objekta bez prethodno pribavljene građevinske dozvole, krivično djelo, navodeći da je sa radovima na rekonstrukciji započeo u maju mjescu 2010. godine, a koje radove je završio u novembru mjesecu iste 2010 godine.  Dakle, radovi koje je nesporno izvodio okrivljeni na kući koju je kupio, traju šest mjeseci. Okrivljeni ne spori da, kada je započeo sa radovima nije imao građevinsku dozvolu, braneći se da istu nije ni tražio iz razloga što je smatrao da radovi koje je planirao da izvede, smatraju se adaptacijom, za koju nije potrebna građevinska dozvola. Međutim, ovakva odbrana okrivljenog obezvrijeđena je pisanim dokazom, Obavješetenjem Sekretarijata za uređenje prostora, Opštine M., od 13. 05. 2010. godine, u kojem stoji da je po zahtjevu I.M.a, od 10. 05. 2010 godine, kojim zahtjevom je tražena adaptacija stambenog objekta u dijelu zamjene stolarije i stepeništa, uz upoznavanje istim aktom da se izmjena stolarije smatra adaptacijom, a za stepenište je potreban detaljan opis radova. </span>
</p>
<p class="p4"></p>
<p class="p4">
<span>Dakle, ovim obavještenjem je okrivljenom na jasan način stavljeno do znanja koji se radovi smatraju adaptacijom, dok je za eventualne radove na stepeništu, okrivljenom predočeno da je potreban detaljan opis planiranih radova, koji opis planiranih poslova okrivljeni ne dostavlja, već započinje sa izvođenjem radova. Sud je prihvatio navode iz odbrane okrivlljenog da je tokom radova na stepeništu, došlo do urušavanja dijela nosećeg zida što je i životno logično, obzirom na vezu stepeništa sa spoljašnjim.nosećim zidom, pa imajući u vidu mišljenje vještaka građevinske struke, da se radovi na popravci zida ne smatraju rekonstrukcijom , već je u pitanju  popravka urušenog dijela zida, što se smatra adaptacijom, to je sud u tom smislu i promijenio činjenični opis na način sadržan u izreci prasude. </span>
</p>
<p class="p4"></p>
<p class="p4">
<span> Ovaj sud je stanovište da je okrivljeni bio svjestan, da radovi koje je planirao, i to izlivanje AB ploče i dogradnja sprata, ne mogu se smatrati adaptacijom, već rekonstrukcijom, te da mu je za iste bila potrbna građevinska dozvola, za čije dobijanje su potrebna znatna novčana sredstva. Na zaključak suda da  je okrivljeni znao da mu je potrebna građevinska dozvola, upućuje i nelogična odbrana okrivljenog, koji se branio da je usled radova na adaptaciji, a zbog starosti objekta, došlo do urušavanja zidova, koje je stoga trebalo zamijeniti novim zidom, u kom dijelu ovaj sud I prihvata odbranu okrivljenog. Međutim navode iz odbrane u dijelu da je iz istih razloga došlo do urušavanja međuspratne drvene konstrukcije, pa je sa tih razloga izlio AB ploču, pa i pored činjenice koju i sam priznaje, da  stara kuća prije rekonstrukcije nije imala prvi sprat, već samo prizemlje, okrivljeni nadograđuje, na izlivenu AB ploču, prvi sprat, pa zatim krovnu konstrukciju. Dakle, životno je nelogično da okrivljeni izgradnju cijelog prvog sprata, smatra adaptacijom, a takođe, izgradnja-nadogradnja prvog sprata nije bila nužna. S toga, obranu okrivljenog da nije znao da mu je potrebna građevinska dozvola, sud ne prihvata, cijeneći je unaprijed smišjenom radi izbjegavanja sopstvene krivice. </span>
</p>
<p class="p4"></p>
<p class="p4">
<span>Takođe, očigledno je da je okrivljeni postupak dobijanja građevinske dozvole, pokrenuo nakon što je inspektor zaštite prostora, izvršio kontrolu, dana 15. 06. 2010 godine, o čemu je sačinio zapisnik, u kojem, na dan kontrole, konstatuje da je dio postojećih zidova zamijenjen novim, međuspratna drvna konstrukcija zamijenjena AB pločom, a umjesto potkrovlja, podiže sprat.  Nakon kontrole inspektora zaštite prostora, okrivljeni se, dana 17. 06. 2010. godine, obraća Sekretarijatu za uređenje prostora, Opštine M. prijavom radova, a kako kaže, na traženje detaljnog opisa radova, pa navodi da je zbog urušavanja stepeništa, došlo do urušavanja zida i krova, te obavještava nadležni organ Opštine M., da zbog stanja objekta, nije izvršio adaptaciju kuće. Sadržinu akta kojim se okrivljeni obraća Sekretarijatu Opštine M., sud cijeni pokušajem okrivljenog, predupređenja pokretanja postupka za utvrđivanje njegove odgovornosti, jer je očigledno da u navedenoj prijavi nije naveo potpuno stanje koje je zatekao inspektor zaštite prostora, te nije naveo da je započeo sa izgradnjom prvog sprata, kako je to našao inspektor zaštite prostora, očigledno jer za to nije imao logično objašnjenje. Navodi iz odbrane okrivljenog, da je kasnije pribavio građevinsku dozvolu, su bez uticaja, na postojanje krivičnog djela u pitanju, jer je građevinska dozvola dobijena nakon što je izvršio radove na rekonstrukciji, a krivično djelo je svršeno započinjanjem građevinskih radova, bez prethodno dobijene građevinske dozvole.  </span>
</p>
<p class="p4"></p>
<p class="p4">
<span>S toga, ne prihvatajući odbranu okrivljenog, a iz dokaza izvedenih tokom glavnog postupka, sud je utvrdio činjenično stanje koje odgovara činjeničnom opisu iz dispozitiva optužnice jer je nesumnjivo utvrđeno da je  okrivljeni I.M., neutvrđenog dana u junu mjesecu 2010 godine, u mjestu G.P. Opština M., započeo gradnju objekta bez prethodno pribavljene građevinske dozvole, na način što je na porodičnoj kući, na mjestu međuspratne drvene konstrukcije izlio AB ploču, i na postojeće potkrovlje nadogradio sprat. </span>
</p>
<p class="p4"></p>
<p class="p4">
<span>Postupajući na opisani način, okrivljeni je postupio protivno odredbi člana 69. Zakona o uređenju prostora i izgradnji objekata("Sl. List CG" br. 51/08), kojim je propisano da se objekat može graditi na osnovu građevinske dozvole i tehničke dokumentacije, čime je izvršio krivično djelo građenje objekta bez građevinske dozvole iz čl. 326-a Krivičnog zakonika jer su se  u njegovim radnjama stekla sva bitna obilježja predmetnog krivičnog djela. Okrivljeni je bio svjestan da rekonstrukciju vrši bez prethodno pribavljene građevinske dozvole, te je time krivično djelo izvršio sa direktnim umišljajem.   </span>
</p>
<p class="p4">
<span>  </span>
</p>
<p class="p4">
<span>Prilikom odlučivanja o vrsti i visini krivične sankcije, sud je cijenio okolnosti iz čl. 42 Kz-a, koje se odnose na odmjeravanje kazne, pa je od olakšavajućih okolnosti ne strani okrivljenog našao da se radi o porodičnoj osobi, ocu dvoje djece, licu koje do sada nije kažnjavano, što ukazuje da nije sklon vršenju krivičnih djela, te da je naknadno probavio građevinsku dozovlu, pa je mišljenja da olakšavajuće okolnosti na strani okrivljenog, predstavljaju osnov za izricanje uslovne osude, pa je okrivljenom utvrdio kaznu zatvora od 6 mjeseci i istom ostavio rok provjeravanja od jedne godine, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela, i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p4"></p>
<p class="p4">
<span>Okrivljeni je,  shodno čl. 199 st. 3 i 202 ZKP-a, obavezan da  ovom sudu plati na ime paušala iznos od 35,00€, pri čemu je sud imao u vidu složenost i trajanje krivičnog postupka, te imovinske prilike okrivljenog, kao i na ime troškova krivičnog postupka iznos od 27,50€, a koji se odnose na nagradu vještaku građevinske struke za dati nalaz na glavnom pretresu.</span>
</p>
<p class="p9">
<span> </span>
</p>
<p class="p2">
<span>	Iz  iznijetog, odlučeno je kao u izreci presude, a shodno čl. 364  ZKP-a.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 01. 06. 2011. godine,  </span>
</p>
<p class="p10"></p>
<p class="p2">
<span>ZAPISNIČAR,						PREDSJEDNIK VIJEĆA-SUDIJA, </span>
</p>
<p class="p2">
<span>Draginja Bošković   s.r. 						Ivan Adamović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s2"> </span><span class="s1"> </span>
</p>
<p class="p6"></p>
<p class="p6"></p>
<p class="p6"></p>
<p class="p11"></p>
<p class="p11"></p>


</body>
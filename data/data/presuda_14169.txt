<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br. 1113/12<br>
	&nbsp;</div>
<div style="text-align: center">
	U IME CRNE GORE</div>
<div style="text-align: center">
	&nbsp;</div>
<div style="text-align: justify">
	OSNOVNI SUD U PODGORICI, kao prvostepeni , krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog R.R. &nbsp;iz P., zbog krivičnog djela ugrožavanje sigurnosti iz čl. 168 st. 1 Krivičnog zakonika, odlučujući po optužnom predlogu ODT-a Podgorica Kt.br. 1515/12 od 18. oktobra 2012. godine, kojeg je na glavnom pretresu zastupao Šoškić Miloš, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog i njegovog branioca H.G., adv. iz P., dana 07.11.2012. godine, donio je, a dana 09.11.2012. godine javno objavio,</div>
<div style="text-align: justify">
	&nbsp;</div>
<div style="text-align: center">
	P R E S U D U</div>
<div style="text-align: center">
	&nbsp;</div>
<div style="text-align: justify">
	Okrivljeni:</div>
<div style="text-align: justify">
	R.R. od oca Z. i majke V., rodjene M., rođen...godine u P., sa prebivalištem u P., nezaposlen, neoženjen, završio srednju školu, srednjeg imovnog stanja, ranije osuđivan i to: presudom Višeg suda u Podgorici K.br. 61/05 od 20.03.2008. godine, zbog krivičnog djela iz čl. 143 KZ na pet godina zatvora i presudom Osnovnog suda u Cetinju K.br. 163/09 od 12.10.2009. godine, zbog krivičnog djela iz čl. 403 st. 1 KZ na tri mjeseca zatvora, u pritvoru od 16.10.2012. godine od 20,30 časova, pa nadalje<br>
	&nbsp;</div>
<div style="text-align: center">
	K R I V&nbsp; J E</div>
<div style="text-align: center">
	&nbsp;</div>
<div style="text-align: justify">
	Zato što je:</div>
<div style="text-align: justify">
	<br>
	Dana..., oko ... časova, u P., u Ulici V.R., svjestan svoga djela čije izvršenje je htio, ugrozio sigurnost oštećenog T.V. prijetnjom da će napasti na njegov život i tijelo, na način što je, bez povoda, prišao oštećenom i uputio mu prijetnju: „Pičko pederska, sada ćemo da ti jebemo majku!“, nakon čega je oštećeni, iz straha, ubrzanim hodom ušao u ulaz zgrade u kojoj živi i zatvorio vrata, koja su se automatski zaključala, a okrivljeni mu je lupajući na vrata, ponovo zaprijetio: „Izađi pičko napolje da te masakriramo, pederu!“, što je kod oštećenog izazvalo osjećaj straha i nesigurnosti,<br>
	<br>
	-čime je izvršio krivično djelo ugrožavanje sigurnosti iz čl. 168 st. 1 Krivičnog zakonika,<br>
	<br>
	-pa ga Sud, primjenom citiranih zakonskih odredbi, te odredbi čl. 3, 4, 5, 13 ,15, 32, 33, 36, 42 i 51 KZ-a, te čl. 226, 227, 229 i 374 ZKP-a,<br>
	&nbsp;</div>
<div style="text-align: center">
	O S U Đ U J E</div>
<div style="text-align: center">
	&nbsp;</div>
<div style="text-align: justify">
	Na KAZNU ZATVORA u trajanju od 3 (tri) mjeseca, u koju kaznu se ima uračunati vrijeme provedeno u pritvoru počev od 16.10.2012. godine, pa nadalje.</div>
<div style="text-align: justify">
	<br>
	Dužan je okrivljeni da na ime troškova krivičnog postupka - paušala, uplati Ovom sudu iznos od 50,00 (pedeset) eura, u roku od 15 dana od dana pravnosnažnosti presude, pod prijetnjom prinudne naplate.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: center">
	&nbsp;</div>
<div style="text-align: justify">
	Optužnim predlogom ODT-a Podgorica Kt.br. 1515/12 od 18. oktobra 2012. godine,&nbsp; kojeg je na glavnom pretresu zastupao Šoškić Miloš, zamjenik ODT-a Podgorica, okrivljenom R.R. stavljeno je na teret izvršenje krivičnog djela ugrožavanje sigurnosti iz čl. 168 st.1 Krivičnog Zakonika, na način bliže opisan izrekom ove presude.</div>
<div style="text-align: justify">
	Zastupnik optužbe je do kraja glavnog pretresa ostao pri podnijetom optužnom aktu, a u završnoj riječi je izjavio da je optužba mišljenja da je u toku dokaznog postupka nesumnjivo utvrđeno da je okrivljeni izvršio krivično djelo stavljeno mu na teret optužnim predlogom. Naveo je da je svjedok - oštećeni V.T. od početka postupka na isti način predstavio kritičan događaj i dao jasan i precizan opis lica koje mu je prijetilo, a zatim je to lice prilikom izvršenja radnje prepoznavanja nedvosmisleno prepoznao kao okrivljenog, pa je čak i na glavnom pretresu ukazao i pokazao na njega kao izvršioca krivičnog djela izvršenog na njegovu štetu. Istakao je i da navodi odbrane okrivljenog nijesu potvrđeni ni jednim dokazom niti se na osnovu iskaza svjedoka L.M., koja je djevojka okrivljenog, i koja ima interes da svjedoči u njegovu korist, ne može donijeti odluka. Istakao je da je ovaj svjedok mijenjao iskaz pa drugarica M., na glavnom pretresu postaje M1., zatim je dodala još neke brojeve telefona koje koristi iako je pred tužiocem precizno pitana da se izjasni o svojim brojevima telefona, a na kraju nije mogla da se izjasni precizno ni gdje se srela sa okrivljenim te kritične noći, da li ispred ili iza zgrade gdje on trenira. Dalje je naveo da, imajući u vidu njen odnos sa okrivljenim, i njoj i okrivljenom je u interesu da mu se olakša položaj u ovoj krivično - pravnoj stvari, te da oštećeni takvog interesa nema, jer okrivljenog ne poznaje i nikada nijesu bili nu u kakvom odnosu, kako su to saglasno naveli i okrivljeni i oštećeni. Naveo je i da su prijetnje koje je okrivljeni uputio te večeri oštećenom kod njega izazvale osjećaj straha i nesigurnosti, pa su se samim tim u radnjama okrivljenog i stekli svi bitni elementi bića krivičnog djela stavljenog mu na teret optužnim predlogom. Zastupnik optužbe je predložio sudu da, na osnovu svega što je iznijeto, okrivljenog oglasi krivim i izrekne mu kaznu u zakonom propisanim granicama za krivično djelo stavljeno mu na teret, kao i da pri odmjeravanju kazne ima u vidu motiv, a koji je nesumnjivo utvrđen na glavnom pretresu, zbog kojeg je i ozbiljne prijetnje okrivljeni uputio oštećenom. Istakao je da je jasno da je oštećeni od strane okrivljenog napadnut samo zbog toga što se on javno, na kulturan i civilizovan način, bori za prava LGBT populacije, te da oštećeni zbog toga ne bi smio da trpi. Pojasnio je da će se izricanjem adekvatne kazne okrivljenom u potpunosti ostvariti svrha generalne i specijalne prevencije, odnosno da će se poslati jasna poruka da niko ne smije da trpi i da bude meta napada zbog svojih javno izraženih stavova. Takođe je predožio Sudu da okrivljenom produži pritvor i nakon izricanja presude.<br>
	Okrivljeni je u navodima svoje odbrane, kako na zapisniku pred ODT-om od 17.10.2012. godine, &nbsp;tako i na glavnom pretresu naveo da je dana 13.10.2012. godine, oko deset i po ili jedanaest časova, pošao u svoj stan u Ul...., sa svojom djevojkom M. L. Naveo je da oštećenog V.T. apsolutno ne poznaje, a da je siguran da ni on ne zna njega, te da takođe nema ništa protiv njega, kao ni protiv njegovog rada koji je predstavljao, niti da ima ikakvu namjeru da, ni V., ni nikom drugom, ugrožava sigurnost, a da će to dokazati svojom daljim ponašanjem. Istakao je da on te noći nije bio ispred zgrade u kojoj živi, a takođe nije imao ni verbalni ni fizički sukob sa bilo kim, i naveo da je te noći, prije nego što je došao kući, trenirao iza zgrade gdje je napravio vratilo i razboj, te da je njegov broj telefona 067 579 364, i da isti koristi više od godinu dana. Na glavnom pretresu je dodao da nakon što je 13.10.2012. godine u deset - deset i po časova ušao u stan sa svojom djevojkom, prvi sljedeći put kada je izašao iz stana bilo je sjutradan ujutru oko devet i po - deset &nbsp;časova. Naglasio je i to da svi koji ga poznaju, znaju da poslije deset - deset i po časova ne izlazi vani, čak ni do prodavnice, pogotovo ne petkom i subotom. Još jednom je istakao da oštećenog uopšte ne poznaje, i naveo da to zvuči čudno, obzirom da ima stan blizu njegovog, a što može&nbsp; i oštećeni potvrditi.<br>
	Odgovarajući na pitanja Suda i stranaka okrivljeni je izjavio da je njegova djevojka od tog trenutka kada je ušla sa njim u stan od deset - deset i po časova tog 13.10.2012. godine, svo vrijeme bila sa njim u stanu do sljedećeg jutra. Naveo je da je oštećenog vidio na slici u novinskom članku u dnevnim novinama, i da ne bi znao da živi u istoj ulici gdje i on, da to nije pročitao, te je naglasio da ga ne zna ni iz vidjenja i da nema ništa sa njim.<br>
	Branilac okrivljenog je u završnoj riječi izjavio da provedenim dokazima&nbsp; nije utvrđeno da je njegov branjenik počinio krivično djelo koje mu se stavlja na teret optužnim predlogom. Istakao je da je isti tokom cijelog postupka negirao izvršenje predmetnog krivičnog djela, tvrdeći da se u navedeno vrijeme nalazio u svom stanu, sa svojom djevojkom L.M. te da je njegova odbrana potvrđena iskazom L.M. Naglasio je da se optužba zasniva jedino na iskazu svjedoka – oštećenog V.T., međutim da je, po mišljenju odbrane, iskaz ovog svjedoka netačan, neubjedljiv i sračunat sa ciljem da se njegov branjenik oglasi krivim i kazni za nešto što nije počinio. Istakao je da je nelogično da da se iz grupe od petnaest - dvadeset momaka izdvoji jedno lice koga svjedok označava kao R.R., da mu to lice priđe na udaljenost od jednog metra, i da ga, upućujući mu uvrede, fizički ne napadne. Takođe, naglasio je da je nemoguće očekivati da neko lice koje ima namjeru da drugo lice fizički napadne, to i ne uradi, a za to ima prostorno – vremenskih mogućnosti, jer je i sam svjedok naveo da ga je, dok je otključavao ulazna vrata, ovo&nbsp; lice moglo fizički napasti, jer je za to imalo dovoljno vremena. Takođe je izjavio da je nelogično da neko lice koje se osjeća ugroženim uđe u ulaz, zaključa ulazna vrata i ostane iza njih, te da bi logičnije bilo da se to isto lice udalji i pobjegne u svoj stan, ako osjeća takvu ugroženost, te onda odatle pozove policiju. Naveo je da nije prihvatljiv iskaz svjedoka da je okrivljenog R.R. lako prepoznati, te da se pod njegov fizički opis može podvesti veći broj lica. Istakao je da nije logično ni to da policija na prepoznavanje dovede okrivljenog R.R., a da mu prije toga niko ne ukaže da je baš R. taj koji je kritičnom prilikom uputio prijetnje svjedoku V. Istako je da sve ovo vodi jedino na zaključak da imajući u vidu medijsku hajku koja se podigla oko LGBT populacije, bilo je potrebno neko lice predstaviti i isto osuditi da je izvršilo napad na svjedoka V. te da mu zaista nije jasno zašto je izbor pao na okrivljenog R. Na kraju je predložio sudu da okrivljenog usljed nedostataka dokaza oslobodi od optužbe i istom ukine pritvor.<br>
	Okrivljeni je u završnoj riječi izjavio da u potpunosti prihvata završnu riječ svog branioca i da ostaje pri navodima svoje odbrane, te je dodao da zaista nema riječi, zato što je ovo što mu se dešava gledao samo u filmovima, da neko ko nije za nešto kriv, bude za to i optužen. Takodje, naveo je da u slučaju da ga sud oslobodi ne zna šta da radi osim da ide iz ovog grada, jer postoji strah da će za sve što se desi biti on kriv, te da će u tom slučaju tražiti neke mehanizme kako da se zaštiti od toga i da će tražiti pravdu.<br>
	Sud je u dokaznom postupku: saslušao svjedoka-oštećenog V.T., saslušao svjedoka L.M., pročitao zapisnik o prepoznavanju ODT-a Podgorica Ktr.br. 1064/12 od 16.10.2012. godine i pročitao izvod iz KE za okrivljenog izdat od UP PJ Podgorica br. 29-245/12-27947/2-4278 od 25.10.2012. godine.<br>
	Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u međusobnoj povezanosti, Ovaj sud je na nesumnjiv način utvrdio da je okrivljeni izvršio krivično djelo stavljeno mu na teret, iz kojih razloga ga je oglasio krivim, krivično-pravno odgovornim, i osudio na kaznu zatvora kao u izreci presude.<br>
	Svjedok-oštećeni V.T. je na zapisniku pred Osnovnim državnim tužilaštvom od 17. oktobra 2012. godine istakao da je dana 13.10.2012. godine imao suđenje pred Osnovnim sudom u Podgorici gdje je takođe oštećen zbog fizičkog napada, te da je nakon toga izašao u grad sa svojim prijateljima i da se kući vratio taksijem negdje oko 01.20 časova. Dalje je naveo da čim je izašao iz taksija u Ul..., tačno ispred ulaza ... sa njegove desne strane gledano u pravcu Hrama primijetio je grupu od nekih petnaest ili dvadeset momaka. Izjavio je da je odmah iz te grupe izašao momak krupnije građe, kojeg je kasnije pred policijom detaljno opisao a onda i prepoznao, a koji se zove R.R. i prišao mu na možda metar od njega, a zatim mu uputio riječi „Pičko pederska, sad ćemo da ti jebemo majku“, te je on bojeći se za svoj život i ne okrećući se u pravcu tih momaka brzim korakom došao do ulaznih vrata, ista otključao i ušao u lift. Dalje je naveo da se R. primakao do vrata, a zatim lupao rukama u ista, upućujući mu tada riječi „Izađi pičko napolje da te masakriramo, pederu“.&nbsp; Istakao je da se tada popeo do lifta, a to iz razloga da bi se sklonio iz vidokruga R. jer se bojao da isti ne provali i uđe unutra, te da je zatim pozvao policiju i predstavio se. Istakao je da je okrivljeni i dalje lupao na vrata i upućivao razne pogrdne i prijeteće riječi kojih se nije mogao od šoka sjetiti, te da se sa njim, dok je čekao policiju, gledao licem u lice preko stakla na ulaznim vratima. Naveo je da je policija stigla nakon možda pet minuta, nakon čega je odmah izašao iz ulaza, a ovi momci su se razbježali na različite strane dobacujući svo vrijeme „pederu“. Istakao je da je tada policija uzimala podatke od njega, a da im je on rekao da neće bježati, da znaju ko je on, te da probaju da uhvate te momke. Naglasio je da mu je policija rekla da je takva procedura, da uzmu prvo podatke od njega i da im saopšti šta je bilo, a dok je on to radio, oni su lagano pobjegli sa lica mjesta. Dalje je naveo da su se iza R. dok mu je upućivao prijetnje, nalazila još dva momka, ali koje nije mogao da opiše iz razloga što je R. dosta krupan, pa ih nije mogao baš dobro vidjeti, ali zna da je jedan od njih imao bradu, te je naglasio da su mu i oni upućivali riječi prijetnje, pogrdne riječi, ali se nije mogao sjetiti tačno koje. Izjavio je da je tek kasnije saznao da R. živi u ulazu preko puta njegove zgrade, te da ga ne poznaje, a da ga je možda jednom vidio, ali da ni u to nije baš siguran. Naveo je da se prepao za svoj život, kada je R. prišao na metar i uputio mu gore navedene riječi,&nbsp; jer je R. bio baš agresivan, te da je mišljenja da nije odmah ušao u ulaz, da bi on na njega i fizički nasrnuo, a zajedno sa njim i svi ovi momci sa kojima je bio ispred zgrade. Istakao je da je pogledao na telefon kada je pozvao policiju čim je ušao u ulaz, i zna da je bilo 01.20 časova u tom trenutku.<br>
	Na glavnom pretresu oštećeni je ponovio iskaz iz prethodnog postupka, osim što je isti izmijenio u dijelu gdje je naveo da je sudjenje koje je imao tog dana pred Ovim sudom bilo 12.oktobra 2012. godine, a cjelokupan dogadjaj se odigrao poslije pola noći, već 13.10.2012 oko 01.20 časova.<br>
	Odgovarajući na pitanja suda i stranaka oštećeni je izjavio da lice koje mu je prijetilo predmetnom prilikom, koje je opisao i kasnije prepoznao, jeste lice koje sjedi u sudnici i nalazi se sa njegove desne strane, i uz to je pokazao na okrivljenog R.R. Naveo je da je predmetnog dana 12.10.2012 godine u Osnovnom sudu bio u svojstvu svjedoka - oštećenog, povodom napada na njega i njegove prijatelje, među kojima je i jedan reditelj, koji napad se dogodio prije dva mjeseca, a po njihovoj pretpostavci razlog za to jeste spot koji su nedavno uradili i realizovali, a radi se o spotu koji se bavi pravima LGBT osoba. Istakao je da je cijele večeri od strane tih lica potencirana riječ u smislu obraćanja njemu "Pederu". Dalje je naveo da je udaljenost od mjesta gdje je izašao iz taksija do njegovog ulaza nekih pet metara otprilike. Izjavio je da je čim je izašao iz&nbsp; taksija vidio grupu momaka sa njegove desne strane, a kada mu je okrivljeni prišao skoro na metar od njega, bio je gotovo na pragu svog ulaza. Istakao je da je ovo lice dok je otključavao vrata od ulaza moglo da pridje i ugrozi ga, ali je i naglasio da je jako brzo otključao vrata od ulaza i ušao, jer je već bio ispred ulaza. Dodao je da ono što sa sigurnošću može da ustvrdi jeste da su ovo lice koje je prepoznao u sudnici i pred policijom, kao i još jedno lice koje je bilo iza njega, krenuli na njega iz cijele te grupe momaka koju je vidio, a da za ostale sa sigurnošću ne može da tvrdi. Dalje je naglasio da staklo na ulaznim vratima njegovog ulaza jeste providno staklo, kao npr. staklo u sudnici iznad ulaznih vrata, te da to staklo može da se razbije i šakom i kamenom, ali da su vrata ojačana metalnim rešetkama kroz koje se takodje može vidjeti. Naveo je da je nakon ulaska u ulaz stajao pored lifta da se skloni, ali nije ulazio u lift, te je dodao da kada je rekao da je ušao u lift, kako to stoji u izjavi pred Tužilaštvom, u pitanju štamparska greška, jer se iz daljeg konteksta njegovog svjedočenja vidi da nije ulazio u lift. Izjavio je da kada je ušao u ulaz, okrivljeni R.R. je bio sam ispred vrata od ulaza, a čuo je njegove prijetnje, tako što je okrivljeni lupio o vrata, pa se okrenuo i opet vidio njega. Istakao je da je osjetio ugroženost od ovog lica, jer je bio ispred svoje zgrade, ispred ulaza gdje mu živi porodica, pa je normalno da se osjećao ugroženim. Dalje je naveo da je poslije opisivanja napadača predmetne večeri, odnosno ta dva lica koja je mogao detaljno opisati, on sljedećeg dana u policiji gledao neke fotografije potencijalnih napadača prezentirane mu od strane policije, a sve se to odigravalo prije nego što je vršio prepoznavanje. Što se tiče prepoznavanja u policiji, izjavio je da su mu pokazivane fotografije, ali medju tim fotografijama nije bilo fotografije okrivljenog, te da je njega vidio u policiji prvi put na prepoznavanju iza nekog stakla. Dalje je naglasio da mu ni od strane policije, niti od bilo koga ko je prisustvovao radnji prepoznavanja predmetnom prilikom, niko nije sugerisao na koje lice da pokaže predmetnom prilikom, te da je to bilo samo jedno prepoznavanje, da su ga pozvali i rekli da prepozna da li medju tih pet lica ima te osobe koju je detaljno opisao, te da nije on kriv što okrivljeni ima specifičan izgled koji je lako opisati. Na kraju je izjavio da se pridružuje krivičnom gonjenju protiv okrivljenog, dok nije postavio odštetni zahtjev.<br>
	U završnoj riječi punomoćnik oštećenog adv. T.D., iz Podgorice, je izjavio da prihvata završnu riječ zastupnika optužbe, te da traži troškove postupka.<br>
	Cijeneći svjedočki iskaz oštećenog V.T., Sud je isti prihvatio, nalazeći da je njegovo kazivanje istinito, jasno, te saglasno ostalim provedenim dokazima, pa mu je kao takvom poklonio punu vjeru.<br>
	Svjedok L.M. je u prethodnom postupku na zapisniku od 17. oktobra 2012. godine izjavila da je dana 12.10.2012. godine u jutarnjim časovima bila kući u G.V., jer je tog dana imala majstore koji im vrše popravku na kući, a da je potom oko sedamnaest časova pošla kod svoje drugarice M., čije prezime nije htjela da pominje, a koja živi u ulici... Navela je da se kod nje zadržala možda nekih dva, tri sata, a da je zatim sa njom pošla kod svog kuma T.K., a koji takođe živi u ... ulici broj ... Istakla je da se kod kumova zadržala možda nekih pola sata, a zatim je pošla svojoj kući u G.V., a da se negdje oko 22.30 časova našla sa svojim momkom R.R. u Ulici ... kod ulaza broj ... Navela je da je R. tada došao sa jednim njegovim drugom, kojeg zna po imenu Dj., a sa kojim je tada treinirao iza zgrade. Dalje je navela da su pošli u njegov stan i da te noći više nijesu izlazili, te da je ostala kod njega da prespava, a da je svojoj kući u G.V., pošla narednog jutra oko ... časova. Dodala je da je njen broj telefona ..., te da ga koristi više od godinu dana, a da je taj isti broj nosila i koristila i dana ... godine, kao i ... godine.<br>
	Na glavnom pretresu je svoj iskaz iz pretkrivičnog postupka izmijenila u dijelu da je predmetnog dana bila kod drugarice M1., te da nije sigurna da li je kod sebe tog dana imala telefon sa ovim brojem ... ili njen drugi tel. broj ..., ali da jedan od ta dva sigurno jeste.<br>
	Na posebna pitanja Suda i stranaka svjedok L.M. je izjavila da su oba ova broja registrovana na njeno ime, i ..., kao&nbsp; i&nbsp; ..., te da pred tužiocem nije pomenula ovaj drugi broj telefona sa razloga jer je zaboravila, a da inače pored ova dva ima još jedan koji se vodi na njeno ime, i to ... mreže, a ne zna tačno kako glasi, jer ga ne koristi, te da češće koristi telefon sa br... Naglasila je da trenutno sa sobom ima taj telefon sa karticom ..., a da joj je kući ostao br... Navela je da je taj drug Dj. ušao sa njom i sa njenim momkom u ulaz, jer&nbsp; živi u istom ulazu, te da su oni pošli liftom u stan njenog momka, a da je ovaj Dj. pošao u svoj stan pješke. Nije se mogla sjetiti kad je te noći zaspala, i istakla je da te noći dok je bila kod svog momka nije dobijala nikakve tel. pozive ni od kog, kao i to da uglavnom ne dobija telefonske&nbsp; pozive noću, a koliko se sjetila ni njen momak - okrivljeni, nije dobijao telefonske pozive te noći. Pojasnila je da se predmetnog dana sa momkom uglavnom porukama dogovorila, odnosno nije bila sigurna da li su se čuli kad da se vide, te da kako zna gdje on trenira, ona je, kao što i često zna učiniti, pošla tamo pred kraj njegovog treninga, te da ih obično završava oko ... h. &nbsp;Naglasila je da se te noći sa svojim momkom našla ispred njegove zgrade, a da je iz G.V. predmetne noći došla svojim autom, što inače i čini. Navela je da se sa drugaricom čula telefonom i rekla joj da će doći kada završi neke radove kući, a da je broj telefona njene drugarice ..., te da misli da je zvala sa njenog broja ... a da ta drugarica zna njen broj telefona .... Dalje je navela da su kod njenih kumova K., ona i njena drugarica bez najave pošle, obzirom da oni žive par kuća udaljeni od te drugarice u ... ulici. Pojasnila je da su oba ova telefonska broja na dopunu, te da sa svojim momkom komunicira sa oba ova broja, ali uglavnom sa ... Nije se mogla sjetiti koji je od ova dva broja predmetne noći nosila sa sobom, oba nije, a jedan sigurno jeste. Pojasnila je da se ispred zgrade gdje su se našli, nalazi tu odmah parking ispred R. ulaza. Takođe je navela da se njena drugarica zove S.M., te da živi kao podstanar u ... ulici.<br>
	Cijeneći iskaz svjedoka L.M., Sud je našao da je isti sračunat sa ciljem pružanja pomoći okrivljenom - sa kojim je u emotivnoj vezi, pa ga kao takvog i irelevantnog u konkretnoj krivično - pravnoj stvari nije prihvatio.<br>
	Iz zapisnika o prepoznavanju ODT-a Podgorica Ktr.br. 1064/12 od 16. oktobra 2012. godine utvrđeno je da je isti sačinjen u svemu sa odredbom čl. 115 ZKP-a dana 16.10.2012. godine, sa početkom u 18,15 časova, u prostoriji UP PJ Podgorica, a u vezi osnovane sumnje da je osumnjičeni R.R. izvršio krivično djelo ugrožavanje sigurnosti iz čl. 168 st.1 Krivičnog zakonika, &nbsp;na štetu oštećenog T.V. Prepoznavanje je izvršio oštećeni V.T. Oštećeni je prije izvršenog prepoznavanja upozoren da je dužan da govori istinu, da ne smije ništa prećutati, da je davanje lažnog iskaza krivično djelo i da nije dužan da odgovara na pojedina pitanja kad je vjerovatno da bi time izložio sebe ili lica koja su oslobodjena od dužnosti svjedočenja (lica iz čl. 109 st. 1 ZKP-a) teškoj sramoti ili krivičnom gonjenju. Oštećeni T.V. je prethodno izjavio da je lice koje ga je predmetne noći presrelo i uputilo mu prijetnje visine oko 1.90 cm, odnosno viši je od njega, kratko ošišan i krupnije estetske gradje, da isti nije puniji, već je sportske konstrukcije, kao i to da&nbsp; bi ga mogao prepoznati. Prepoznavanje je obavljeno u prostoriji posebno namijenjenoj za tu svrhu, tako da lice koje je predmet prepoznavanja ne može da vidi oštećenog, niti oštećeni može da vidi to lice prije nego što se pristupi prepoznavanju, a u koju prostoriju je prethodno uvedeno pet lica čije su osobine slične onima koje je oštećeni dao, medju kojima je i osumnjičeni i koji je posmatrano s lijeva na desno, rasporedjen na mjesto broj 1. Oštećenom su pokazana sva lica, pa nakon što ih je dobro razgledao, isti je izjavio da sa nesumnjivom sigurnošću lice koje se nalazi na poziciji br. 1, odnosno R.R., jeste lice koje je izvršilo krivično djelo na njegovu štetu. Predmetnim zapisnikom je konstatovano da je za ovim sačinjen zajednički foto-snimak lica koja se prepoznaju, što je ujedno i sastavni dio predmetnog zapisnika. Prepoznavanju je prisustvovao i zamjenik tužioca Miloš Šoškić.<br>
	Iz izvoda iz KE za okrivljenog, izdatog od UP PJ Podgorica pod br. 29-245/12-2794/2-4278 od 25.10.2012. godine, Sud je utvrdio da je okrivljeni R.R. ranije osuđivan i to: presudom Višeg suda u Podgorici K.br. 61/05 od 20.03.2008. godine, zbog krivičnog djela iz čl. 143 KZ-a na pet godina zatvora i presudom Osnovnog suda u Cetinju K.br. 163/09 od 12.10.2009. godine, zbog krivičnog djela iz čl. 403 st. 1 KZ-a na tri mjeseca zatvora.<br>
	Dakle, iz svega naprijed navedenog, Sud je nesumnjivo utvrdio da je okrivljeni R.R. tog .... godine, oko ... časova, u P., u Ulici ..., ugrozio sigurnost oštećenog T.V. prijetnjom da će napasti na njegov život i tijelo, na način što je, bez povoda, prišao oštećenom i uputio mu prijetnju: „Pičko pederska, sada ćemo da ti jebemo majku!“, nakon čega je oštećeni, iz straha, ubrzanim hodom ušao u ulaz zgrade u kojoj živi i zatvorio vrata, koja su se automatski zaključala, a okrivljeni mu je lupajući na vrata, ponovo zaprijetio: „Izađi pičko napolje da te masakriramo, pederu!“, što je rezultiralo osjećajem straha, nesigurnosti i ugroženosti kod oštećenog.<br>
	Prednje navedeno je neosporno utvrdjeno, prvenstveno iz jasnog, preciznog i, po nalaženju Ovog suda, istinitog kazivanja svjedoka - oštećenog V.T. , što je potkrijepljeno i ostalim provedenim dokazima, prvenstveno Zapisnikom o prepoznavanju koje je, po mišljenju Ovog suda, izvršeno u svemu u skladu sa odredbama Zakonika o krivičnom postupku. Naime, svjedok - oštećeni, iako od ranije, i pored toga što su komšije, nije poznavao okrivljenog R.R., istog je, prethodno ga opisavši, nedvosmisleno prepoznao kao lice koje mu je te noći ispred ulaza njegove zgrade uputilo prijetnje: „Pičko pederska, sada ćemo da ti jebemo majku!“; nakon čega je oštećeni svojom pribranošću i blizinom svog ulaza uspio ući u isti, zatvoriti vrata, nakon čega mu je i sa spoljne strane okrivljeni R.R. ponovo zaprijetio govoreći mu: „Izađi pičko napolje da te masakriramo, pederu!“. Oštećeni je istakao da je za svo to vrijeme, a nakon njegovog ulaska u ulaz i zatvaranja vrata, okrivljeni R.R. &nbsp;njemu bio vidno postavljen ispred vrata ulaza, čije staklo je obično, providno, doista, zaštite radi, zaštićeno metalnim šipkama, što mu je kasnije omogućilo da to lice u policiji odmah prepozna kao izvršioca predmetnog krivičnog djela. Ove prijetnje su kod oštećenog nesumnjivo izazvale osjećaj uznemirenosti, straha za svoj život, pa time i&nbsp; ugroženosti sigurnosti, zbog utiska da će ta prijetnja o napadu na život biti realizovana, a to obzirom na činjenicu da je oštećeni u javnosti poznat kao osoba koja podržava prava LGBT populacije, i koja zbog toga izaziva pažnju i negativan odnos neistomišljenika.<br>
	Pravno kvalifikujući utvrđeno činjenično stanje, Sud nalazi da su se u radnjama okrivljenog R.R. stekli svi objektivni i subjektivni elementi bića krivičnog djela ugrožavanje sigurnosti iz čl. 168. st.1 KZ-a, kojim je propisano da će se kazniti ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica.<br>
	Cijeneći subjektivni odnos okrivljenog prema izvršenom krivičnom djelu, ovaj sud nalazi da je okrivljeni postupao sa direktnim umišljajem, ovo sa razloga jer je bio svjestan da će prijetnjom da će napasti na život ili tijelo oštećenog, izazvati kod njega osjećaj straha, ugroženosti sigurnosti i htio je nastupanje te posljedice.<br>
	Cijeneći navode odbrane okrivljenog, kao i navode njegovog branioca, Sud je našao da su isti u svemu opovrgnuti iskazom svjedoka-oštećenog V.T., koje je Sud naprijed naveo. Odbrana okrivljenog i njegov navod da je predmetne noći bio u stanu sa svojom djevojkom, nije potvrđen ni jednim dokazom, osim iskazom svjedoka L.M., čiji iskaz Sud nije prihvatio i cijenio ga je kao sračunat na pružanje pomoći okrivljenom, a to sa razloga što se radi o osobi koja zbog same činjenice da je djevojka okrivljenog ima interes da mu pomogne u olakšanju njegovog položaja u postupku. Ovo tim prije i što je ovaj svjedok u toku postupka mijenjala iskaz u pogledu bitnih činjenica, pa je na zapisniku pred Osnovnim državnim tužilaštvom izjavila da je dana ..... godine oko ... časova pošla kod drugarice M., dok je na glavnom pretresu kao ime drugarice navela ime M1. Takođe, svjedok je na zapisniku od 17.10.2012. godine, kada je upitana da navede svoj broj telefona, navela da posjeduje jedan broj i da ga je koristila u toku ... godine, dok je na glavnom pretresu pored ovog, navela da posjeduje i koristi još jedan broj telefona, a zatim se i nije mogla sjetiti koji od dva broja je koristila u tom periodu. Zbog svega navedenog, Sud navode njenog iskaza nije mogao prihvatiti.&nbsp;<br>
	Nasuprot ovakvoj odbrani okrivljenog i iskazu svjedoka, stoje navodi oštećenog koji je od početka postupka bio dosljedan svojim navodima, i koji je u čitavom njegovom toku na isti način opisivao predmetni događaj. Oštećeni je dao precizan i jasan opis lica koje mu je prijetilo, nakon čega ga je, prilikom vršenja radnje prepoznavanja, prepoznao i ukazao na njega kao izvršioca krivičnog djela, o čemu je sačinjen zapisnik o prepoznavanju lica, a u svemu shodno odredbama Zakonika o krivičnom postupku.<br>
	Prilikom izbora krivične sankcije, Sud je cijenio sve okolnosti predviđene u čl. 42 Krivičnog Zakonika, pa je od otežavajućih okolnosti na strani okrivljenog cijenio njegovu raniju osuđivanost, dok je od olakšavajućih okolnosti cijenio njegove lične i imovinske prilike, pa je okrivljenog osudio na kaznu zatvora u trajanju od 3 (tri) mjeseca, nalazeći da će se istom ostvariti svrha kažnjavanja te da će se dovoljno uticati na okrivljenog da ubuduće ne vrši krivična djela, te da će se predmetnom kaznom zatvora u svemu ostvariti opšta svrha izricanja krivičnih sankcija iz čl. 4 st. 2 KZ-a.<br>
	Sud je okrivljenog obavezao na plaćanje troškova krivičnog postupka, shodno čl. 226, 227, 229 ZKP-a, a isti se odnose na sudski paušal u iznosu od 50 (pedeset) eura, koji je odmjeren shodno dužini trajanja postupka, složenosti predmeta i imovnom stanju okrivljenog.<br>
	Na osnovu izloženog, a shodno čl. 374 ZKP-a, odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U PODGORICI<br>
	Dana, 09.11.2012. godine<br>
	&nbsp;</div>
&nbsp;&nbsp;&nbsp; ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA,<br>
Valentina Vukašinović, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Larisa Mijušković- Stamatović, s.r.<br>
&nbsp;<br>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 8 (osam) dana od dana prijema pismenog otpravka<br>
iste, Višem sudu u Podgorici, a preko ovog suda.<br>
&nbsp;<br>
<h4 align="center">
	ZTO:&nbsp; Valentina Vukašinović</h4>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

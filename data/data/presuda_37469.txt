<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.31/12</span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Sudija Osnovnog suda u Rožajama, Milosav Zekić uz učešće zapisničara Luboder Aide, rješavajući po optužnici Osnovnog državnog tužilaštva iz Rožaja Kt. br. 4/12 od 30.01.2012. godine podnijeta protiv okrivljenog M. L. iz  Rožaja, zbog krivičnog djela utaja iz čl. 243. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu  Osnovnog državnog tužioca Hajrana Kalača i M. L., dana 19.03. 2012. godine  d o n i o   j e  i javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni M. L., JMBG ., od oca M. i majke A., rodj. B., rođen .. g. u Rožajama, gdje i živi-Karavanski put bb, drž. CG, razumije crnogorski jezik, njegov jezik je bosanski, pismen, završio SSS, zaposlen, ostvaruje zarau od 740,00 eura, neoženjen, srednjeg imovnog stanja, osuđivan presudom Osnovnog suda Rožaje K.br. 46/99 od 12.04.1999. g., po čl. 172. st. 1. KZ RCG, na  novčanu kaznu u iznosu od 1.000,00 dinara.</span>
</p>
<p class="p2"></p>
<p class="p2"></p>
<p class="p3">
<span>K R I V  J E</span>
</p>
<p class="p2"></p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	dana 17.01.2011. g. oko 1,30 h, na graničnom prelazu "Uvac" ,  Opština Rudo, država Bosna i Hercegovina, zatečen da upravlja tuđim putničkim motornim vozilom marke "Hyndai-Getz" reg. oznaka 721-T-244 vrijednosti od 5.175,10 eura vlasništvo "Renta-a-Car firme "Hyndai auto BIH DOO Sarajevo" koje je u namjeri da sebi pribavi protivpravnu imovinsku korist prisvojio, a isto mu je povjereno na osnovu ugovora o najmu sa navedenom firmom dana 22.11.2010. g. , sa predviđenim vraćanjem vozila dana 27.11.2010. g.</span>
</p>
<p class="p2">
<span>	čime je izvršio krivično djelo utaja iz čl. 243. st. 2. u vezi st. 1. Krivičnog zakonika.</span>
</p>
<p class="p2"></p>
<p class="p2">
<span>pa mu sud primjenom pomenutih zakonskih propisa i čl. 4, 13, 15, 32, 36, 42, 52, 53, 54 Krivičnog zakonika i čl. 374. Zakonika o krivičnom postupku, izriče,</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Kojom mu utvrđuje kaznu zatvora u trajanju od 1 ( jedne) godine i istovremeno određuje da se kazna neće izvršiti ukoliko osuđeni u roku od jedne godine ne izvrši novo krivično djelo.</span>
</p>
<p class="p2">
<span>	Da plati ovome sudu na ime troškova krivičnog postupka paušalni iznos od 40,00 eura, u roku od 15 dana po pravosnažnosti ove presude.</span>
</p>
<p class="p2"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Osnovno državno tužilaštvo podnijelo je ovome sudu optužnicu Kt. br. 4/12 od 01.02.2012. g protiv okrivljenog  M. L. iz Rožaja, zbog krivičnog djela utaja iz čl. 243. st. 2. u vezi st. 1. Krivičnog zakonika (KZ).</span>
</p>
<p class="p2">
<span>	Na glavnom pretresu Osnovni državni tužilac Hajran Kalač  je ostao pri podnijetoj  optužnici ,te je predložio da sud okrivljenog oglasi krivim i izrekne mu uslovnu osudu kojom će mu utvrditi kaznu zatvora u trajanju od godinu dana i istovremeno odrediti da se kazna neće izvršiti ukoliko isti  u roku od jedne godine ne učini novo krivično djelo.</span>
</p>
<p class="p2">
<span>	Okrivljeni M.t  L. je na glavnom pretresu priznao da je izvršio djelo za koje je optužen i objasnio da ja dana 22.11.2010. g. zaključio Ugovor o najmu sa "Rent-a-car" firmom "HYNDAI AUTO BIH DOO Sarajevo, kojim je uzeo u najam putničko motorno vozilo marke "HYNDAI-GTZ" reg. oznaka 721-T-244 čija je vrijednost iznosila oko 5.000,00 eura sa rokom vraćanja vozila dana 27.11.2010. g. Da vozilo nije vratio u roku jer  je bio na terenu u BiH a njegovi poslovni saradnici mu nijesu produžili ugovor pa su ga  dana 17.01.2011. g. kada je izlazio iz BiH  na graničnom prelazu "Uvac", Opština Rudo-BiH, oko 01,30  h, službenici granične policije zatekli da upravlja ovim vozilom, izvršili uvid u dokumentaciju i našli da vozilo nije vratio ovoj firmi u ugovorenom roku, tako da mu je isto oduzeto i vraćeno ovoj firmi. Izrazio je kajanje za učinjeno krivično djelo i obećao je  da ubuduće neće vršiti bilo kakva krivična djela, pa je molio sud da ga oslobodi od optužbe ukoliko je to moguće  a ako ga oglasi krivim  da ga što blaže kazni.</span>
</p>
<p class="p2">
<span>	Po ovoj krivično pravnoj stvari sud je izveo sledeće dokaze:</span>
</p>
<p class="p2">
<span>	izvršio uvid u Ugovor o najmu NO 07524 od 22.11.2010. g., službeni izvještaj PS Rudo br.  11-1-12/01-Ku-7/11 od 22.02.2011. g. i službenu zabelješku  JGP Višegrad br. 18-10-04-16/117  od 17.01.2011. g., zapisnik o privremeno oduzetim predmetima JGP Višegrad br. 18-10-4-04-1/10 od 17.01.2011. g.,  akt Ministarstva bezbijednosti-Direkcije za koordinaciju policijskih tijela od 19.01.2011. g., nalaz i mišljenje vještaka M. R., potvrda o privremenom oduzimanju  predmeta JGP Višegrad br. 18-10-4-04-1/11 od 17.01.2011. g., potvrda o privremeno oduzetih predmeta PS Rudo br. 11-1-12/01-1/11 od 26.01.2011. g. , akt Crnogorske komercijalne banke AD Filijala Rožaje, br. 11 od 12.01.2012. g. i uvid u izvod iz kaznene evidencije na ime okrivljenog.</span>
</p>
<p class="p2">
<span>	Cijeneći priznanje okrivljenog i sve izvedene dokaze, kako pojedinačno tako i u međusobnoj vezi, u smislu čl. 370. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u izreci ove presude.</span>
</p>
<p class="p2">
<span>	Utvrđeno činjenično stanje proizilazi kako iz priznanja okrivljenog, tako i iz dokaza izvedenih u postupku.</span>
</p>
<p class="p2">
<span>	Naime, okrivljeni je u cjelosti priznao izvršenje djela , pa je sud njegov iskaz prihvatio kao jasan, potpun i uvjerljiv, te dovodeći isti u vezi sa navodima iz Ugovora o najmu iz kojeg se utvrđuje da je okrivljeni dana 22.11.2010. g. uzeo u najam vozilo marke "Hyndai-Getz" reg. oznaka 721-T-244 kod firme "Renta-a-car "HYNDAI AUTO BiH DOO Sarajevo" sa rokom vraćanja  vozila do 27.11.2010. g. te u vezi sa nalazom i mešljenjem vještaka M. R. i ostalim izvedenim dokazima iz kojih se utvrđuje da okrivljeni nije u roku vratio ovo vozilo, čija je vrijednost iznosila 5.175,10 eura, pa je isto bilo predmet međunarodne potrage jer je prijavljeno da je ukradeno, nakon čega je dana 17.01.2011. g . okrivljeni zatečen da upravlja istim na graničnom prelazu Uvac prilikom izlaska iz BiH, te mu je isto oduzeto, zaista se nedvosmisleno zaključuje da je okrivljeni prisvojio navedeno vozilo koje mu je povjereno na osnovu ugovora o najmu, u namjeri da sebi pribavi protivpravnu imovinsku korist u navedenom iznosu.</span>
</p>
<p class="p2">
<span>	Dakle, u postupku je utvrđeno da je okrivljeni dana 17.01.2011. g. oko 1,30 h, na graničnom prelazu "Uvac" ,  Opština Rudo, država Bosna i Hercegovina, zatečen da upravlja tuđim putničkim motornim vozilom marke "Hyndai-Getz" reg. oznaka 721-T-244 vrijednosti od 5.175,10 eura vlasništvo "Renta-a-Car firme "Hyndai auto BIH DOO Sarajevo" sa rokom vraćanja  koje je u namjeri da sebi pribavi protivpravnu imovinsku korist prisvojio, a isto mu je povjereno na osnovu ugovora o najmu sa navedenom firmom dana 22.11.2010. g. , sa predviđenim vraćanjem vozila dana 27.11.2010. g.</span>
</p>
<p class="p2">
<span>	Cijeneći psihički odnos okrivljenog prema krivičnom djelu sud je našao da je isti bio svjestan svog djela, tj. svjestan da na opisani  način protivpravno prisvaja tuđu pokretnu stvar radi sticanja protivpravne imovinske koristi i to je htio, pa je postupio sa umišljajem.</span>
</p>
<p class="p2">
<span>	Pravnom analizom utvrđenog činjeničnog stanja sud je našao da su u radnjama okrivljenog sadržani svi bitni elementi krivičnog djela utaja iz čl. 243. st. 2. u vezi st. 1. Krivičnog zakonika, za koje djelo je sud istog oglasio krivim i izrekao mu uslovnu osudu, utvrđujući mu pritom kaznu zatvora u trajanju od 1  (jedne)  godine i istovremeno odredio da se kazna neće izvršiti ukoliko okrivljeni u roku od jedne godine ne izvrši novo krivično djelo.</span>
</p>
<p class="p2">
<span>	Prilikom izricanja ovakve vrste krivične sankcije sud je imao u vidu stepen krivice, stepen nastupele posledice okolnosti pod kojima je djelo izvršeno, cijeneći kao olakšavajuće okolnosti njegovo priznanje za izvršeno krivično djelo, kajanje i obećanje da ubuduće neće vršiti bilo kakva krivična djela, dok raniju osuđivanost nije cijenio kao otežavajuću okolnost imajući u vidu protek vremena od izvršenja krivičnog djela kao i činjenicu da se ne radi o istovrsnom krivičnom djelu, pa je sud imajući u vidu svrhu uslovne osude iz čl. 52. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela.</span>
</p>
<p class="p2">
<span>	Na osnovu čl. 229. u vezi čl. 226. st. 2. tač.3. i st. 3. KZ sud je obavezao okrivljenog da plati ovome sudu na ime troškova krivičnog postupka  paušalni iznos od 40,00 eura, a  ovo imajući u vidu trajanje i složenost krivičnog postupka kao i imovno stanje okrivljenog.</span>
</p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2"></p>
<p class="p2">
<span>		OSNOVNI SUD U ROŽAJAMA, dana 19.03.2012. g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,                                                                                  S U D I J A,</span>
</p>
<p class="p2">
<span>Aida Luboder, s.r							  Milosav Zekić , s.r.</span>
</p>
<p class="p2"></p>
<p class="p2"></p>
<p class="p2">
<span>	PRAVNA POUKA: Protiv ove presude može se izjaviti žalba u roku od 15</span>
</p>
<p class="p2">
<span> dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>
<p class="p2"></p>
<p class="p2"></p>
<p class="p4">
<span> </span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-left:-0.15763889in;margin-right:-0.15763889in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{margin-left:-0.15763889in;margin-right:-0.15763889in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-left:-0.15763889in;margin-right:-0.15763889in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p6{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.312/13</span>
</p>
<p class="p2">
<!--Image link to '0.png' can be here-->
</p>
<p class="p2">
<span>U IME CRNE GORE</span>
</p>
<p class="p3">
<span>OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu protiv okrivljenog J. Z. iz B., zbog krivičnog djela krađa iz čl.239 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva Kt.br.1104/12 od 20.03.2013. godine kojeg je zastupala savjetnik Osnovnog državnog tužioca P. J., nakon glavnog, javnog pretresa održanog 04.09.2013. godine u prisustvu stranaka, izrekao je i istog dana javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3">
<span>Okrivljeni: J. Z., od oca P. i majke O., rođene V., rođen .... godine u B., sa prebivalištem u P., Ul. A. B. br...., državljanin Crne Gore, nezaposlen, oženjen, otac četvoro djece, pismen, sa završenom Višom ugostiteljskom školom, srednjeg imovnog stanja, ranije osuđivan, i to presudom Opštinskog suda u B. K.28/86 od 14.02.1986. godine za krivično djelo iz čl.210 st.1 KZ SRCG na novčanu kaznu u iznosu od 10,000 dinara, te presudom Osnovnog suda u Podgorici K.06/837 od 17.02.2009. godine za krivično djelo iz čl.403/2/1 KZCG na uslovnu osudu (kazna zatvora u trajanju od 4 mjeseca uslovno na 2 godine),</span>
</p>
<p class="p2">
<span>KRIV JE</span>
</p>
<p class="p4">
<span>Zato što je:</span>
</p>
<p class="p3">
<span>Od početka januara 2012. godine do 07. juna 2012. godine u P., u Ul. A. B. br...., tuđu pokretnu stvar  – vodu, oduzeo drugome u namjeri da njenim prisvajanjem sebi pribavi protivpravnu imovinsku korist u iznosu preko 150 eura, na način što je nakon isključenja sa V.ne mreže od strane radnika JP „V. i K.“, svoj stambeni objekat priključio direktno na V. mrežu tako što je na mjestu predviđenom za vodomjer ugradio slavinu i preko crijeva doveo vodu do kuće, usljed čega se utrošak vode nije registrovao, pri čemu je bio svjestan svog djela i htio njegovo izvršenje, znajući da je njegovo djelo zabranjeno, pa je sebi pribavio protivpravnu imovinsku korist u iznosu od 31,59 eura,</span>
</p>
<p class="p3">
<span>- čime je izvršio krivično djelo krađa iz čl.239 st.1 Krivičnog zakonika</span>
</p>
<p class="p3">
<span>Pa sud okrivljenom, primjenom citiranih zakonskih propisa te čl.3, 4, 5, 13, 15, 32, 42, 52, 53, 54 Krivičnog zakonika te čl.226, 229, 239 i 374 Zakonika o krivičnom postupku, i z r i č e</span>
</p>
<p class="p2">
<span>USLOVNU OSUDU</span>
</p>
<p class="p3">
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p class="p3">
<span>Djelimično se usvaja imovinskopravni zahtjev oštećene JP „V. i K.“ Podgorica, pa se obavezuje okrivljeni da oštećenoj na ime naknade štete uplati novčani iznos od 31,59 eura u roku od dva mjeseca po pravosnažnosti presude, dok se za višak imovinskopravnog zahtjeva oštećena upućuje na parnični postupak.</span>
</p>
<p class="p3">
<span>Obavezuje se okrivljeni da ovom sudu na ime troškova krivičnog postupka uplati novčani iznos od 110,00 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p2">
<span>O b r a z l o ž e nj e</span>
</p>
<p class="p3">
<span>Optužnim predlogom Osnovnog državnog tužilaštva Kt.br.1104/12 od 20. marta 2013. godine okrivljenom J. Z. stavljeno je na teret izvršenje krivičnog djela krađa iz čl.239 st.1 Krivičnog zakonika. Zastupnik optužbe je u završnoj riječi izjavila da ostaje pri podnijetom optužnom predlogu jer iz provedenih dokaza na glavnom pretresu proizilazi da je isti izvršio krivično djelo za koje se tereti, iz kojih razloga je predložila sudu da ga oglasi krivim i izrekne krivičnu sankciju u granicama propisanim za predmetno krivično djelo. </span>
</p>
<p class="p3">
<span>Predstavnik oštećenog javnog preduzeća “V. i K.” Podgorica, V. M., je u završnoj riječi navela da se pridružuje krivičnom gonjenju i ističe imovinskopravni zahtjev u iznosu od 480,00 eura.</span>
</p>
<p class="p3">
<span>Okrivljeni J. Z. je u navodima svoje odbrane na glavnom pretresu, kao i tokom čitavog postupka, je istakao da je predmetnu kuću, za koju je vršena kontrola od strane radnika JP „V. i K.“, kupio 1999. godine od sada pokojnog K. M.. Početkom januara 2012. godine radnici pomenutog javnog preduzeća su isključili vodu na šahti ispred kuće zbog utrošenog duga. Interesovao se kod navedenog preduzeća gdje mu je saopšteno da duguje 180 eura, te da je to razlog isključenja. Nakon toga je na V. mrežu priključio jednu slavinu i crijevo kako bi imao vodu za piće u kući. Zadnji put radnici JP “V. I K.” Podgorica su vršili kontrolu 07.06.2012. godine. Ne spori da je priključio slavinu na vodu kao što je prikazano na slici (fotografija sačinjena prilikom predmetne kontrole), ali nije bio svjestan da postavljanje plastične cijevi predstavlja krivično djelo. </span>
</p>
<p class="p3">
<span>Okrivljeni je u završnoj riječi ostao pri navodima svoje odbrane date na glavnom pretresu.</span>
</p>
<p class="p3">
<span>Sud je, u cilju utvrđivanja potpunog i pravilnog činjeničnog stanja, u dokaznom postupku proveo sljedeće dokaze: saslušao ovlašćenog predstavnika oštećenog JP „V. i K.“ Podgorica, V. M.; na saglasan predlog stranaka pročitao iskaz svjedoka R. D. sa zapisnika u prethodnom postupku pred ODT-om Kt.br.1104/12 od 11.09.2012. godine; pročitao zapisnik o kontroli – isključenju sa V. mreže JP „V. i K.“ Podgorica br.0002116 od 11.01.2012. godine; pročitao zapisnik o kontroli – isključenju sa V. mreže JP „V. i K.“ Podgorica br.06744 od 07.06.2012. godine; izvršio uvid u fotografiju sačinjenu prilikom predmetne kontrole; pročitao nalaz i mišljenje vještaka geodetske struke K. M. od 15.06.2013. godine; pročitao izvod iz KE za okrivljenog izdat od UP PJ Bar broj 19-03/1-245/13-2587/2 od 12.04.2013. godine.</span>
</p>
<p class="p3">
<span>Iz iskaza ovlašćenog predstavnika JP „V. i K.“ Podgorica, V. M., datog na glavnom pretresu 03.06.2013. godine, proizilazi da se oštećeno javno preduzeće pridružuje krivičnom gonjenju protiv okrivljenog i ističe imovinskopravni zahtjev, koji je precizirala na iznos od 480,00 eura.</span>
</p>
<p class="p3">
<span>Iz iskaza svjedoka R. D., datog u prethodnom postupku pred ODT-om dana 11.09.2012. godine, proizilazi da je isti zaposlen u JP „V. i K.“ Podgorica, te da je dio njegovih obaveza da kontroliše na terenu potrošače. Dana 11.01.2012. godine, po nalogu pomenutog javnog preduzeća, on i njegov kolega M. B. otišli su u Ul. A. B. br.... kod potrošača koji se, prema njihovim saznanjima, nelegalno prikopčao na V. mrežu. Na toj adresi kao potrošač vodi se K. M., međutim, postoji podatak da je vlasnik kuće drugo lice koje je prije otprilike godinu dana isključeno sa mreže zbog duga. Prilikom kontrole potrošača utvrđeno je da je pomenuto lice samovoljno priključilo crijevo na V. cijev bez vodomjera. </span>
</p>
<p class="p3">
<span>Iz zapisnika o kontroli – isključenju sa V. mreže JP „V. i K.“ Podgorica br.0002116 od 11.01.2012. godine proizilazi da je isti sačinjen gore navedenog datuma povodom kontrole potrošača, na ime K. M., na adresi Ul. A. B. br.... U kratkom opisu mjernog mjesta stoji da lice zatečeno na datoj adresi ne dozvoljava isključenje cijevi. Zapisnik je potpisan od strane R. D., M. B. i J. Z..</span>
</p>
<p class="p3">
<span>Iz zapisnika o kontroli – isključenju sa V. mreže JP „V. i K.“ Podgorica br.06744 od 07.06.2012. godine proizilazi da je isti sačinjen gore pomenutog datuma povodom kontrole potrošača, na ime K. M., na adresi Ul. A. B. br..... U kratkom opisu mjernog mjesta stoji da su ovlašćeni službenici oštećenog javnog preduzeća utvrdili direktno priključenje na cijev bez vodomjera, kao i prilikom ranijih kontrola, te da je kontroli prisustvovao J. Z. koji nije dozvolio isključenje cijevi. Zapisnik je potpisan od strane R. D. i J. Z..</span>
</p>
<p class="p3">
<span>Na fotografiji, sačinjenoj prilikom predmetne kontrole 11.01.2012. godine, evidentno je direktno priključenje na V. mrežu, bez vodomjera, na način što su umjesto vodomjera ugrađeni slavina i crijevo.</span>
</p>
<p class="p3">
<span>Iz nalaza i mišljenja vještaka geodetske struke K. M. od 15.06.2013. godine proizilazi da je vještak, radi procjene vrijednosti utrošene vode za period od početka januara 2012. godine do 07.06.2012. godine, došao do podataka upisanih na ime majke okrivljenog, J. Olge, i utvrdio da je u listu nepokretnosti broj 1010 (K.o. Podgorica-1) na parceli broj 1659, upisana društvena stambena zgrada površine 530 m2. U istom listu, u Odeljku „V” - „Posebni djelovi objekta“ kao posebni dio 1, na stambenom prostoru u prizemlju površine 36 m2, upisana je svojina J. O.. Prema priloženoj kopiji katastarskog plana, izvršena je identifikacija parcele broj 1659. Ova parcela se nalazi južno od parkinga „D. M.“ Ul. A. B., sa kućnim brojem .... Položaj dijela objekta, označenog sa brojem 1, nalazi se na istočnoj strani zgrade. Osim dijela zgrade površine 36 m2 upisanog na ime J. O., nema dvorišta niti parcela drugih kultura, koje bi mogle uticati na povećanu potrošnju vode. U konačnom, vještak je mišljenja da ukupna vrijednost potrošene vode za period od 01.01.2012. godine do 07.06.2012. godine iznosi  31,59 eura.</span>
</p>
<p class="p3">
<span>Iz izvoda iz KE za okrivljenog, izdatog od strane UP PJ Bar broj 19-03/1-245/13-2587/2 od 12.04.2013. godine, proizilazi da je J. Z. ranije osuđivan, i to presudom Opštinskog suda u Baru – K.28/86 od 14.02.’86. godine zbog krivičnog djela iz čl.210 st.1 KZ SRCG na novčanu kaznu u iznosu od 10,000 dinara, te presudom Osnovnog suda u Podgorici – K.06/837 od 17.02.2009. godine zbog krivičnog djela iz čl.403/2/1 KZ na uslovnu osudu (kazna zatvora u trajanju od 4 mjeseca uslovno na 2 godine).</span>
</p>
<p class="p3">
<span>Ocjenom navoda optužbe i odbrane, te svih provedenih dokaza, i to kako pojedinačno tako i u njihovoj međusobnoj vezi, ovaj sud je na nesumnjiv način utvrdio da je okrivljeni J. Z. izvršio krivično djelo krađa iz čl.239 st.1 Krivičnog zakonika u vrijeme, mjesto i na način kao u izreci presude, pa ga je sud oglasio krivim, a ovo iz sljedećih razloga:</span>
</p>
<p class="p3">
<span>Okrivljeni J. Z. nije sporio da je na V. mrežu priključio jednu slavinu i crijevo, na mjestu gdje se prethodno nalazio vodomjer, ali da nije bio svjestan da njegovo postupanje predstavlja krivično djelo. Naime, odbrana okrivljenog bi mogla da odgovara definiciji stvarne zablude, koja podrazumijeva nepostojanje svijesti o bitnim obižjima koje ulaze u biće krivičnog djela, odnosno zabludu u pogledu razloga koji isključuju protivpravnost. Međutim, kako sam okrivljeni u svojoj odbrani navodi da mu je voda isključena zbog duga, što je osnaženo i iskazom svjedoka R. D., kojem sud poklanja vjeru, to je sud zaključka da je okrivljeni znao da vrši krivično djelo krađe vode, obezbjeđujući sebi vodu nakon isključenja iste od strane ovlašćenih lica V., a pogotovo imajući u vidu ličnost, odnosno zrelost okrivljenog u pogledu njegovih godina (...) i obrazovanja (Viša ugostiteljska škola), te ovaj dio njegove odbrane sud cijeni kao neosnovan, neobjektivan i sračunat na izbjegavanje krivice. Dio odbrane okrivljenog koji se odnosi na to da je priključio crijevo i slavinu na V. mrežu, mimo vodomjera sud cijeni kao istinit, a isti je osnažen svim provedenim dokazima, kako materijalnim tako i personalnim. Naime,da je okrivljeni izvršio predmetno krivično djelo sud je utvrdio  iskazom svjedoka R. D., sačinjenim zapisnicima, kao i fotografijom sa predmetne kontrole iz kojih se utvrđuje da je direktno na V. mrežu postavljeno crijevo i česma, bez vodomjera.</span>
</p>
<p class="p3">
<span>Zapisnike o kontroli – isključenju sa V. mreže JP „V. i K.“ Podgorica (od 11.01.2012. godine i 07.06.2012. godine) sud cijeni kao vjerodostojne, a isti su osnaženi iskazom svjedoka R. D., kojem sud poklanja vjeru, a i samim potpisom okrivljenog J. Z.. Poklanjajući im vjeru, sud je zaključio da su službenici oštećenog javnog preduzeća iz dva navrata pokušali da isključe samovoljno postavljenu česmu, odnosno direktno priključenje na cijev bez vodomjera od strane okrivljenog, u čemu nijesu uspjeli, a o čemu su sastavili zapisnik(e) koji su potpisani i od strane okrivljenog.</span>
</p>
<p class="p3">
<span>Iskaz svjedoka R. D. sud cijeni kao konkretan i dosljedan u odnosu na odlučne činjenice, te mu poklanja vjeru, a isti je u skladu sa sačinjenim zapisnicima koje je potpisao i sam okrivljeni, pa i fotografijom sačinjenom prilikom predmetne kontrole. </span>
</p>
<p class="p3">
<span>Cijeneći nalaz i mišljenje vještaka geodetske struke K. M. kao egzaktan, stručan i objektivan, sud je utvrdio da na datoj adresi, osim dijela zgrade površine 36 m2 upisanog na ime J. O. (majke okrivljenog), nema dvorišta niti parcela drugih kultura, koje bi mogle uticati na povećanu potrošnju vode. U konačnom, cijeneći da je ovaj nalaz dat na pravilima struke, sud je utvrdio da ukupna vrijednost potrošene vode za period od 01.01.2012. godine do 07.06.2012. godine iznosi 31,59 eura.</span>
</p>
<p class="p5">
<span>Neophodno je istaći da je sud izmijenio činjenični opis krivičnog djela, na način što je u pretposljednjem redu, a nakon riječi „zabranjeno“, stavio riječi „pa je sebi pribavio protivpravnu imovinsku korist u iznosu od 31,59 eura“. Po stanovištu prvostepenog suda, ovom izmjenom nije povrijeđen objektivni identitet optužbe i presude.</span>
</p>
<p class="p5"></p>
<p class="p5">
<span>Cijeneći naprijed utvrđeno činjenično stanje, ovaj sud nalazi da su se u radnjama okrivljenog J. Z. stekli svi bitni elementi krivičnog djela krađa iz čl.239 st.1 Krivičnog zakonika. Činjenica da protivpravno stečena imovinska korist ne prelazi vrijednost od 150,00 eura ne utiče na drugačije pravno zaključivanje suda u pogledu pravne kvalifikacije krivičnog djela, jer okrivljeni u vrijeme protivravnog oduzimanja tuđe pokretne stvari - vode, nije mogao znati vrijednost iste.</span>
</p>
<p class="p5"></p>
<p class="p5">
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je isti bio svjestan svog djela i htio njegovo izvršenje, u namjeri da sebi pribavi protivpravnu imovinsku korist u iznosu preko 150,00 eura, pa je postupao sa oblikom vinosti koji se definiše kao direktan umišljaj, propisan čl.15 Krivičnog zakonika, koji je sud utvrdio iz dokaza provedenih na glavnom pretresu kojima je poklonio vjeru.</span>
</p>
<p class="p5">
<span> </span>
</p>
<p class="p3">
<span>Prilikom izbora vrste i visine krivične sankcije, sud je cijenio sve okolnosti iz čl.42 Krivičnog zakonika, koje utiču da kazna bude manja ili veća, pa je kao otežavajuću okolnost cijenio raniju osuđivanost okrivljenog, i to presudom Opštinskog suda u Baru K.28/86 od 14.02.1986. godine za krivično djelo iz čl.210 st.1 KZ SRCG na novčanu kaznu u iznosu od 10,000 dinara, te presudom Osnovnog suda u Podgorici K.06/837 od 17.02.2009. godine za krivično djelo iz čl.403/2/1 KZCG na uslovnu osudu(kazna zatvora u trajanju od 4 mjeseca uslovno na 2 godine), uzimajući u obzir činjenicu da je od izvršenja prvog krivičnog djela proteklo 27 godina, te i činjenicu da je drugom presudom osuđen za krivično djelo koje nije istovrsno sa onim za koje ga  ovaj sud oglašava krivim. Kao olakšavajuću okolnost na strani okrivljenog sud je cijenio njegove porodične prilike, činjenicu da je oženjen i da je otac četvoro djece. Cijeneći navedene okolnosti sud je primjenom čl.53 i čl.54 Krivičnog zakonika, okrivljenom izrekao uslovnu osudu kojom mu je prethodno utvrdio kaznu zatvora u trajanju od 3 (tri) mjeseca i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo, u uvjerenju suda da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p class="p3">
<span>Sud je djelimično usvojio imovinskopravni zahtjev oštećenog JP „V. i K.“ Podgorica u skladu sa čl.239.st.2 Zakonika o krivičnom postupku, pa je obavezao okrivljenog da oštećenom na ime naknade štete uplati novčani iznos od 31,59 eura u roku od dva mjeseca po pravosnažnosti presude,shodno nalazu vještaka geodetske struke, dok je za višak imovinskopravnog zahtjeva oštećeno preduzeće uputio na parnični postupak.</span>
</p>
<p class="p5">
<span>Sud je odluku o troškovima postupka temeljio na odredbi čl.229 Zakonika o krivičnom postupku, pa je obavezao okrivljenog da na ime troškova krivičnog postupka uplati novčani iznos od 110,00 eura. Troškovi postupka se odnose na ime nagrade vještaku geodetske struke K. M.. Visinu paušala od 30,00 eura sud je odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je dužan da plati troškove u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p class="p4">
<span>	</span>
</p>
<p class="p2">
<span>OSNOVNI SUD U PODGORICI                                                                                               Dana 04.09.2013. godine</span>
</p>
<p class="p1">
<span>S U D I J A                                                                                                                          Đuković Goran s.r.</span>
</p>
<p class="p6"></p>
<p class="p6">
<span>PRAVNA POUKA:</span>
</p>
<p class="p6">
<span>Protiv ove presude može se izjaviti žalba u roku</span>
</p>
<p class="p6">
<span>od 8 dana od dana prijema pismenog otpravka,</span>
</p>
<p class="p6">
<span>Višem sudu u Podgorici a preko ovog suda.</span>
</p>
<p class="p6"></p>
<p class="p6">
<span>Z.T.O. Maraš Ana</span>
</p>
<p class="p3"></p>
<p class="p3"></p>
<p class="p4">
<span>DN-a: Po primjerak presude dostaviti:</span>
</p>
<p class="p6">
<span>- ODT Podgorica</span>
</p>
<p class="p6">
<span>- Okrivljenom J. Z.                                                                                                          - Nakon pravosnažnosti oštećenom preduzeću JP „V. i K.“ P.</span>
</p>
<p class="p6"></p>
<p class="p6">
<span>Postupljeno dana ______________________</span>
</p>
<p class="p6">
<span>Namještenik suda ______________________</span>
</p>
<p class="p3"></p>
<p class="p3"></p>
<p class="p5"></p>
<p class="p7"></p>


</body>
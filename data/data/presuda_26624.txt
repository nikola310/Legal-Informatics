<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br.K. 235/09</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span>U   I M E   C R N E   G O R E</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U CETINJU, kao prvostepeni, po sudiji pojedincu Mariji Ćupić, uz sudjelovanje namještenika suda Martinović Aleksandre, kao zapisničara, u krivičnom predmetu okr. M. S. zbog krivičnog djela teško djelo protiv bezbjednosti javnog saobraćaja iz člana 348.st.1. u vezi čl.339.st.1. KZ-a, po Optužnici Osnovnog Državnog Tužilaštva u Podgorici, Kt.br. 566/08  od  06.04.2009.godine, nakon održanog glavnog i javnog pretresa u prisustvu zamjenika ODT-a R.S. i optuženog M. S. donio je dana 10.06.2013.godine  i javno objavio, ovu</span>
</p>
<p class="p2"></p>
<p class="p2"></p>
<p class="p2">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Opt. M. S. JMB ....... od oca D. i majke Lj. rodjene B. rodjenog .....godine u Podgorici, gdje i prebiva , državljanin Crne Gore, oženjen, bez djece, osudjivan presudom Osnovnog suda u Podgorici br. K.10/331 za krivično djelo iz čl. 420 st.1 KZ-a u sticaju iz čl. 388 st.4 KZ-a na sedam mjeseci zatvora uslovno na dvije godine</span>
</p>
<p class="p2"></p>
<p class="p2">
<span>K  R  I  V      J  E</span>
</p>
<p class="p3">
<span>Što je:</span>
</p>
<p class="p5"></p>
<p class="p4">
<span>Dana 19.10.2007. godine u 19,10 časova u Podgorici , iako svjestan da ne pridržavajući se saobraćajnih propisa iz čl. 200 st.1. i čl. 13.st.1. ZOBS-a na putevima,  može ugroziti javni saobraćaj i dovesti u opasnost život i tijelo ljudi,našto je pristao , na način što upravljajući putničkim motornim vozilom marke „Ford“ reg. oznake PG ... pod dejstvom alkohola – u pripitom stanju, pri koncentraciji ne manjoj od 1,21 promila apsolutnog alkohola u krvi, lijevom saobraćajnom trakom desne kolovozne trake ulice Kralja Nikole iz pravca ulice Slobode, iako je bio dužan, nije obratio pažnju na pješaka – oštećenog S. M.  koji se nalazio na kolovozu prelazeći označenu ulicu sa lijeve na desnu stranu gledano iz pravca okrivljenog usled čega je došlo do sudara označenog vozila i tijela pješaka kojom prilikom je S. M. zadobio teške tjelesne povrede u vidu potresa mozga, rane razderine glave u desnom tjemenom predjelu, oguljotine kože u predjelu lica sa desne strane i oguljotine kože u predjelu lijevog koljena, </span>
</p>
<p class="p4"></p>
<p class="p4">
<span>-čime je izvršio krivično djelo teško djelo protiv bezbjednosti javnog saobraćaja iz čl.348.st.1 u vezi čl.339.st.1. Krivičnog zakonika </span>
</p>
<p class="p4"></p>
<p class="p6">
<span>-  pa mu Sud primjenom citiranog zakonskog propisa, te primjenom članova 4, 5, 13, 15,17, 42, 52, 53, 54, KZ -a i čl. 226 – 229, i 374 ZKP-a izriče </span>
</p>
<p class="p7"></p>
<p class="p4"></p>
<p class="p4"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom optuženom utvrđuje kaznu zatvora u trajanju od 1 (jedne)</span><span class="s1"> </span><span>godine i istovremeno odredjuje da se navedena kazna neće izvršiti ukoliko optuženi u vremenskom periodu od 3 (tri) godine dana po pravosnažnosti presude, ne počini novo krivično djelo.</span>
</p>
<p class="p4"></p>
<p class="p4">
<span>Obavezuje se optuženi da na ime troškova krivičnog postupka plati  iznos od 1087,50 eura u korist budžeta Crne Gore, te na ime paušala iznos od 30,00 eura, a sve  u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p4">
<span>Osnovno Državno Tužilaštvo u Podgorici</span><span class="s1"> </span><span>podignutom Optužnicom Kt.br.566/08 od 06.04.2009.godine opt. M. S. iz Podgorice, stavilo je na teret izvršenje krivičnog djela  teško djelo protiv bezbjednosti javnog saobraćaja iz člana 348.st.1. u vezi čl.339.st.1.KZ-a. U završnoj riječi na glavnom pretresu zastupnica optužbe je uz manje činjenične izmjene istakla  da su provedenim dokazima u svemu potvrđeni navodi ODT u Podgorici kojom je okrivljenom M. S.  stavljeno na teret izvršenje krivičnog djela teško djelo protiv bezbjednosti javnog saobraćaja iz člana 348. st. 1. u vezi čl. 339.st.1. KZ-a. Ovo iz razloga što iz usaglašenih nalaza i mišljenja angažovanih vještaka saobraćajne struke, a u vezi nalaza i mišljenja vještaka medicinske struke nesporno proizilazi da radnje okrivljenog stoje u uzročno posledičnoj vezi sa nastalom nezgodom, te stoga je ostao pri podignutoj optužnici i predložio sudu da okrivljenog oglasi krivim za djelo stavljeno mu na teret i osudi po zakonu.</span>
</p>
<p class="p4"></p>
<p class="p4">
<span>Okrivljeni M. S. </span><span class="s1">, </span><span>u odbrani iznijetoj u prethodnom postupku i na glavnom pretresu je istakao  da je kritičnog dana oko 17 ili 18 časova, upravljao sa svojim vozilom marke Ford PG .... i kretao se ul. Kralja Nikole od pravca ulice Slobode sa namjerom da ide ka naselju Zabjelo. Bila je gužva u saobraćaju, i bila je kolona vozila i ispred njega i iz suprotnog pravca tako da se on kretao veoma lagano. Kod Sahat kule postoji raskrsnica gledano iz njegovog pravca kretanja koja ide lijevo prema EI Nišu i autobuskoj stanici. On je tu raskrsnicu prošao i nakon nekih 20-tak metara van pješačkog prelaza, tačno ispred prodavnice Voli, dijete je natrčalo na prednji lijevi blatobran njegovog vozila i udario je u njega sa strane i tako da je dijete palo . Desno od njega stajao je autobus koji je išao za Zetu i to dijete je valjda trčalo da uhvati taj autobus.</span>
</p>
<p class="p4">
<span>Iz ovog što je naveo ne osjeća se krivim za nezgodu, već je krivo dijete koje je natrčalo na njegovo auto. Žao mu je što je došlo do ove nezgode. Tog dana je popio dva piva. Dodao je i to da je dijete trčalo jer je kasnilo na autobus koji mu je prolazio, a koji je bio sa druge strane. Bila je pojačana frekvencija saobraćaja, tj. kolona vozila, troje, četvoro vozila, tako da se nije mogao brzo kretati.  Nije vidio dijete prije nego što je protrčalo, jer su bili đaci sa jedne strane, a sa druge strane putnici koji su čekali autobus i bila je gužva, i dijete je istrčalo i nije ga primijetio kada je iskočilo. Istakao je da ne postoji na tom mjestu pješački prelaz, ali nazad jedno 40 do 50 metara postoji. Kretao se brzinom od 30 do 35 km/h i nije imao ni tragova kočenja i samo je stao i ovom brzinom se kretao zbog kolone vozila koja su bila ispred njega. Na tom mjestu nalazi se i raskrsnica. Prije ovog događaja otprilike prije 45 minuta je konzumirao alkohol u količini od jedne čaše rakije i poslije toga dva piva ili tri ne može se sjetiti zbog proteka vremena. Znao je da ne smije upravljati vozilom u alkoholisanom stanju i od kada je prestao da konzumira alkohol do momenta nezgode je prešao daljinu od jedno 4 do 5 kilometara. Po njegovoj procjeni je vozio uobičajeno kako inače vozi.</span>
</p>
<p class="p4"></p>
<p class="p4">
<span>Radi razjašnjenja ove krivičnopravne stvari, Sud je u dokaznom postupku na glavnom pretresu proveo dokaze: saslušao stalne sudske vještake saobraćajne struke Mr. Đ. V. i Š. M. oštećenog S. M. pročitao Zapisnik o uviđaju saobraćajne nezgode UP br.3298 od 25.10.2007. godine, sa skicom lica mjesta, izvršio uvid u fotoelaborat UP br. 3298 od 25.10.2007 godine, pročitao izvještaj o analizi alkohola u krvi za okr. M. S. br.2512 od 02.10.2007.godine, pročitao otpusnu listu sa epikrizom istorije bolesti br. 20595/1053 na ime S. M. pročitao nalaz i mišljenje vještaka medicinske struke, pročitao nalaz i mišljenje sudskog vještaka saobraćajne struke od 01.07.2008. godine i dopune nalaza i mišljenja od 28.12.2008. godine i od 30.03.2009 godine,te nalaz i mišljenje od januara 2012.godine, na saglasan predlog stranaka pročitao nalaz i mišljenje sudskog vještaka medicinske struke Č. D. pročitao izvod iz KE UP Podgorica broj 29-245/13-5758/2-989 od 28.03.2013. godine. </span>
</p>
<p class="p4"></p>
<p class="p4">
<span>Oštećeni S. M. u svojoj izjavi koju je dao na zapisniku na glavnom pretresu od 08.02.2013.godine je naveo da u svemu ostaje pri izjavi koju je dao na zapisniku pred Istražnim sudijom dana 24.09.2008.godine gdje je istakao  da se nijednog detalja vezano za ovu saobraćajnu nezgodu ne sjeća, a kasnije su mu objasnili da je to zbog dobijenih povreda u nezgodi. Svijesti je došao u bolnici, kako je došlo do nezgode i gdje ne može da priča ništa o tome, jer nezna, tj. jednostavno se ne sjeća.  Pojasnio je da je škola na udaljenosti od 500 metara sa suprotne strane i nema nikakve veze sa autobuskim stajalištem. Naveo i to da je mjesto kontakta udaljeno od autobuskog stajališta nekih 4 do 5 metara, tj. da se nalazilo naspram mjesta udara. Mjesto kontakta je izmedju dva pješačka prelaza koje su na udaljenosti od nekih 5 do 10. metara. Ne sjeća se kako je prelazio kolovoz, ali su mu drugovi rekli da je prelazio laganim hodom. Sam je prelazio ,ali društvo ga je čekalo na stanici. Nije se pridružio krivičnom gonjenju protiv optuženog i nije postavio imovinskopravni zahtjev.</span>
</p>
<p class="p4">
<span> </span>
</p>
<p class="p4">
<span>Iz zapisnika o uvidjaju saobraćajne nezgode UP.br. 3298 od 25.10.2007.godine sa skicom lica mjesta, proizilazi da je u ovoj saobraćajnoj nezgodi učestvovalo lice M. S.  sa put.mot. vozilom marke „Ford“, reg.oznaka PG ....  i da je vrsta nezgode obaranje pješaka S. M. Nezgoda se dogodila u ul. Kralja Nikole koja je podijeljena uzdužnom neisprekidanom linijom na dvije kolovozne trake, a kolovozne na po dvije saobraćajne trake. Putničko mot.vozilo PG ....  zatečeno je u lijevoj saobraćajnoj traci desne kolovozne trake, prednjim dijelom okrenuto u pravcu ul. Petra Prlje, gledano iz pravca ul. Slobode. Pješak je prevezen u Urgentni blok KBC Podgorica. Iz skice lica mjesta se utvrdjuje smjer kretanja vozila, zatečeni položaj vozila ,kao i stajna tačka (ugao ukrštanja).</span>
</p>
<p class="p4"></p>
<p class="p4">
<span>U fotoelaboratu UP br. 3298 od 25.10.2007.godine prikazan je širi izgled lica mjesta saobaćajne nezgode, zatečeni položaj vozila, trag udara vozila u pješaka, tragovi na vozilu od udara pješaka i polomljeno prednje vjetrobransko staklo.</span>
</p>
<p class="p4"></p>
<p class="p4"></p>
<p class="p4">
<span>Iz izvjetšaja o analizi alkohola u krvi za okr. M. S. proizilazi da je kod istog prisutna koncentracija od 1,15 promila apsolutnog alkohola u krvi i da se isti nalazio u pripitom stanju.</span>
</p>
<p class="p4"></p>
<p class="p4">
<span>Iz otpusne liste sa epikrizom istorije bolesti br. 20595/1053 za S. M. proizilazi da se isti nalazio na liječenju od 19.10.2007.godine do 20.10.2007.godine u Kliničkom centru CG – Organizacionoj jedinici Neurohiruška klinika i da je isti nakon liječenja otpušten na dalje uslove kućnog liječenja. </span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicinske struke utvrdjuje se da je S. M. zadobio povrede u vidu  potresa mozga, rana razderina glave u desnom tjemenom predjelu, oguljotine kože u predjelu lica sa desne strane, mnogobrojne i oguljotine kože u predjelu lijevog koljena i da se povrede kvalifikuju kao teška tjelesna povreda.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicinske struke Č. D. od 08.05.2013.godine, proizilazi da je dana 19.10.2007.godine kod M. S. u 19,45 časova  ustanovljena koncentracija alkohola u krvi od 1,15 promila, a u urinu od 1,80 promila, te da je bio u pripitom stanju. Pri koncentraciji alkohola u krvi od 0,50 – 1,49 promila, odnosno u pripitom stanju dolazi do sve jačeg narušavanja samokontrole nestaje samokritičnost,  pojavljuje se želja za isticanjem, dolazi do precenjivanja sopstvene sposobnosti, nastaju promjene u hodu i pokretima, vozači su skloni riskantnoj i prebrzoj vožnji. Produžava se reakciono vrijeme ili psihička sekunda, a pod tim pojmom se podrazumijeva vrijeme koje protekne od trenutka uočavanja situacije najčešće opasne situacije, do trenutka realizovanja odredjene radnje (psihička sekunda nije jednaka za sve zdrave osobe, a prosječno iznosi 0,75 sekundi), sem što je rekacija produžena, ona je često i neispravna, pogrešna. Sve to ukazuje na zaključak da je alkoholisano – pripito stanje kod M. S. (najmanje 1,21 promila) uticalo na produženje psihičke sekunde, te nastanak predmetne saobraćajne nezgode.</span>
</p>
<p class="p4"></p>
<p class="p4">
<span>Vještak se u svom nalazu osvrnula i na koncentraciju apsolutnog alkohola u organizmu kod okrivljenog u vrijeme nastanka predmetne saobraćajne nezgode.Naime,kako proizilazi iz njenog nalaza i mišljenja navedeni nalaz alkohola u krvi i urinunedvosmisleno ukazuje da je alkohol u organizmu M. S. u vrijeme uzimanja krvi i urina na analizu bio u poodmakloj fazi eliminacije iz organizma ,što dozvoljava mogućnost da se retrogradno primjeni Widmar-kova formula.Ukoliko se nezgoda dogodila u 19,10 časova ,kako stoji u Zapisniku o uviđaju ,onda je u vrijeme nezgode koncentracija alkohola u krvi M. S. iznosila najmanje 1,21 promille ,najviše 1,27 promille,srednje 1,24 promille,što opet znači da je bio u pripitom stanju.</span>
</p>
<p class="p4"></p>
<p class="p4">
<span>Iz nalaza i mišljenja sud.vještaka saobraćajne struke mr. Dj. V. od 01.07.2008.godine, proizilazi da je do nezgode došlo nebezbjednim prelaskom pješaka preko kolovoza na mjestu gdje nema obilježnog pješačkog prelaza i koji nije obratio pažnju na kretanje vozila, a imao je dovoljno i prostora i vremena da sačeka prolaz vozila i time izbjegne kontakt sa istim. Ovakav način prelaska preko kolovoza od strane pješaka predstavlja grešku i osnovni je uzrok nastanka predmetne saobraćajne nezgode. Vozač obzirom da mu je pješak ušao u putanju kretanja u okviru psihičke sekunde nije imao mogućnosti da pri posjedovanoj brzini izbjegne kontakt sa pješakom. Kontakt nebi bio izbjegnut ni pod uslovom da se vozilo kretalo u okviru brzine ograničenja za gradske uslove saobraćaja.</span>
</p>
<p class="p4"></p>
<p class="p4">
<span>Iz dopune nalaza i mišljenja od 28.12.2008.godine proizilazi da je do nezgode došlo nebezbjednim prelaskom pješaka preko kolovoza na mjestu gdje nema obilježenog pješačkog prelaza, i koji nije obratio pažnju na kretanje vozila, a imao je dovoljno i prostora i vremena da sačeka prolazak vozila i time izbjegne kontakt sa istim. Ovakav način prelaska preko kolovoza od strane pješaka predstavlja grešku i osnovni je uzrok nastanka predmetne saobraćajne nezgode. Vozač obzirom da mu je pješak ušao u putanju kretanja u okviru psihičke sekunde, nije imao mogućnosti da pri posjedovanoj brzini izbjegne kontakt sa pješakom. Kontakt nebi bio izbjegnut ni pod uslovima da se vozilo kretalo u okviru brzine ograničenja za gradske uslove saobraćaja. </span>
</p>
<p class="p4"></p>
<p class="p4">
<span>Iz dopune nalaza i mišljenja saobraćajnog vještaka od 30.03.2009.godine proizilazi da je do nezgode došlo nebezbjednim prelaskom pješaka preko kolovoza na mjestu gdje nema obilježenog pješačkog prelaza, jer nije obratio pažnju na kretanje vozila, a imao je dovoljno prostora i vremena da sačeka prolazak vozila  i time izbjegne kontakt sa istim.Ovakav način prelaska preko kolovoza od strane pješaka predstavlja grešku i osnovni je uzrok nastanka predmetne saobraćajne nezgode. Vozač bez obzira što mu je pješak ušao u putanju kretanja u vrlo kratkom vremenskom intervalu imao je mogućnosti da pri posjedovanoj brzini izbjegne kontakt sa pješakom. Medjutim usled trenutnog psihofizičkog stanja nije blagovremeno reagovao na kočnicu (produženo vrijeme reakcije zbog prisustva alkohola) što je u direktnoj uzročnoj vezi sa nastankom predmetne saobraćajne nezgode.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka saobraćajne struke Š. ing.M. od januara 2012.godine proizilazi da nekontrolisani i neoprezni pokušaj prelaska kolovoza od strane mldb.pješaka preko kolovoza,van obilježenog pješačkog prelaza od lijeve prema desnoj ivici puta ,smjera kretanja vozila marke "Ford",reg.oznake PG  .... u trenutku kada se ovo vozilo nalazilo na kritičnoj prostornoj udaljenosti predstavlja dominantni faktor uzroka nezgode.Ukoliko je vozač bio u mogućnosti da uoči mldb.pješaka u trenutku prelaženja kolovoza preko lijeve kolovozne trake ,odn.da se nije odvijalo mimoilaženje kolone vozila,što utvrđuje Sud ,onda je vozač bio u mogućnosti da izbjegne nezgodu i pri brzini kojom se sa vozilom kretao ,odn.pri dozvoljenoj brzini kretanja ,što znači da pri ovoj alternativi postoji propust u vožnji od strane vozača vozila marke "Ford",koji nije obratio adekvatnu pažnju prema mldb.pješaku ,koji je prelazio kolovoz od lijeve prema desnoj ivici puta ,te nije blagovremeno reagovao u pravcu zaustavljanja vozila ,kada je mogao da predvidi potencijalnu opasnost koja je rezultirala iz načina i smjera kretanja mldb.pješaka.</span>
</p>
<p class="p4"></p>
<p class="p4">
<span>Sudski vještaci saobraćajne struke su se neposredno izjašnjavali pred sudom vezano za uzrok nastanka predmetne saobraćajne nezgode i u konačnom su usaglasili date nalaze i mišljenja pritom pojašnjavajući i dajući razumne razloge koji su doveli do usaglašavanja nalaza i mišljenja ,a koje je sud prihvatio .</span>
</p>
<p class="p4"></p>
<p class="p4">
<span>Sudski vještak saobraćajne struke mr. Dj. V. je pojasnio da je na osnovu uvidjajne dokumentacije o predmetnoj saobraćajnoj nezgodi dao osnovni nalaz 2008.godine sa konstatacijom kao u mišljenju da su osnovni uzročni propusti na strani pješaka koji je prelazio kolovoz van obilježenog pješačkog prelaza i koji nije obratio pažnju na kretanje vozila i ako je za to imao vremenskih prostornih uslova. Iz dva razloga, a to su što je vozilo bilo osvijetljeno svijetlima za osvjetljavanje puta, a ulica na mjestu nezgode je osvijetljena uličnom rasvjetom i naravno to ne obavezuje pješaka, ali je činjenica da na mjestu nezgode postoji puna linija, a to su sve uslovi koji su pješaka obavezivali da prije prelaska kolovoza na mjestu koje nije označeno pješačkim prelazom mora da se uvjeri da namjeravanu radnju može izvršiti bezbjedno što nije učinio. Ova konstatacija je možda nedoslovna, ali slična ,ako ne i ista sa konstatacijom koju je gospodin Š. dao u svom nalazu i takav način prelaska kolovoza po njima predstavlja grešku i osnovni uzrok nastanka nezgode. U radnjama vozača i ako nema tragova kočenja nema elemenata koji bi bili u uzročnoj vezi sa nastankom nezgode jer je za vozača pojava pješaka van pješačkog prelaza pretrčavanjem bila iznenadna i neočekivana pojava, tako da vozač nije imao vremensko prostornih uslova da pravovremeno zaustavi vozilo prilije linije kretanja pješaka. U proračunima oba vještaka koristili su vremenski interval tkz. „psihičke sekunde“ u iznosu od jedne sekunde, što znači da se ista sastoji od vremena reakcije vozača od 08 sekundi plus 02 sekunde odaziv kočionog sistema.</span>
</p>
<p class="p4">
<span>Na skici lica mjesta i u zapisniku o uvidjaju nema podataka koji bi uputili na konstataciju da je postojalo autobusko stajalište i gdje se ono nalazilo i da li je autobus bio ili ne i pitanje je da li je pješak i krenuo prema autobusu ili ne, to su samo nagadjanja. Vezano za uslove koji bi opredijelili vozača da smanji brzinu u odnosu na dozvoljenu to su niz faktora koje je nabrojao Š. stanje kolovoza, njegova širina, površina itd., dubina vidnog polja, osvijetljenost ulične rasvjete, njegova vidljivost kroz vjetrobransko staklo, njegovo psihofizičko stanje i drugo što se u suštiti svodi na ličnu procjenu vozača i ti faktori utiču na njegovo subjektivno stanje, neko povećava, a neko smanjuje i tu se ne može precizno odgovoriti. Ono što je nedvosmisleno na osnovu parametara koji su poznati, a koji su izvedeni iz činjenica sadržani u uvidjajnoj dokumentaciji, oba vještaka su konstatovali i da se vozač kretao brzinom od 50 km/h nebi imao uslova da izbjegne nalet na pješaka.  Vezano za bezbjednu brzinu ona je manja od brzine ograničenja, a kolika je zavisi od niza faktora, a računski je ispod 47 km/h. Uz sve tehničke detalje koji su obradjeni kroz nalaze i jednog i drugog vještaka i koji su potpuno identični i on i vještak Š. su u odgovoru saglasni u sledećem: kontakt izmedju vozila i pješaka ostvaren je ispred prvog pješačkog prelaza gledano u smjeru kretanja vozila, dakle nije izmedju dva pješačka prelaza i eksplicitno su naveli da je kontakt ostvaren na prostoru van pješačkog prelaza. Ni on ,ni drugi vještak nijesu imali uvida kroz analitički dio podataka da se u blizini nalazilo autobusko stajalište zato što u uvidjajnoj dokumentaciji to stajalište nije locirano ni jednim elementom pa za ocjenu nije relevatno. Postojanje austobuskog stajališta koje je istaknuto kroz izjavu oštećenog nema uticaja na analitički tok nezgode, kao ni zaključak i mišljenje po istoj, već je to subjektivna stvar pješaka koju je trebao imati u vidu ,a koja nije predmet analize vještaka saobraćajne struke. Činjenica je da je iz uvidjajne dokumentacije vidljivo da se na mikro lokaciji nezgode nalaze dva pješačka prelaza pri čemu i udaljeni pješački prelaz je bliži od 100 metara, što je obavezivalo pješaka bez obzira na potrebu za prelazom da jedan od postojećih koristi ,odnosno ako ne koristi pješački prelaz da se nedvosmisleno uvjeri  da namjeravanu radnju prelaska može izvršiti bezbjedno kako po sebe, tako i druge učesnike u saobraćaju. Vještak je dalje izjavio da i on i vještak Š. u nalazu ne koriste pojmove okrivljeni i oštećeni nego koriste termine iz uvidjajne dokumentacije. Po njihovom saglasnom mišljenju osnovni uzročni propusti nastanka nezgode su na strani pješaka koji je prelazio kolovoz van obilježenog pješačkog prelaza da se pri tom nije uvjerio da namjeravanu radnju može izvršiti bezbjedno. Vozač vozila „Ford“ kretao se brzinom većom od ograničene, medjutim i da se kretao u okviru ograničene brzine kretanja nebi imao uslova za izbjegne nezgodu. U radnjama vozača nema elemenata koji su u uzročnoj vezi sa nastalom nezgodom. </span>
</p>
<p class="p4"></p>
<p class="p4">
<span>U svojoj izjavi na glavnom pretresu od 25.05.2013.godine,a nakon uvida u nalaz i mišljenje sudskog vještaka iz oblasti sudske medicine dr. Č. D. vještak je pojasnio da u dosadašnjem toku postupka poslije niza nalaza i dopuna nalaza u saobraćajno tehničkom smislu usaglašeni su nalazi izmedju njega i vještaka Š. i to da su osnovni uzročni propusti na strani pješaka koji je prelazio kolovoz na mjestu gdje nema obilježenog pješačkog prelaza, jer nije obratio pažnju na kretanje vozila, a imao je dovoljno vremena i prostora da sačeka prolazak vozila i time izbjegne kontakt sa istim, što predstavlja grešku i osnovni uzrok nastanka nezgode. Ono što u svim usaglašavanjima nije pomenuto sve do 30.03.2009.godine kada je u dopunskom mišljenju svog nalaza rekao vozač bez obzira što mu je pješak ušao u putanju kretanja u kratkom vremenskom intervalu nije imao mogućnosti da pri posjedovnoj brzini izbjegne kontakt sa pješakom, medjutim usled trenutnog psihofizičkog stanja nije blagovremeno reagovao na kočnicu (produženo vrijeme reakcije zbog prisustva alkohola) što je u direkno uzročnoj vezi sa predmetnom saobraćajnom nezgodom. Od tada do sada, a shodno napomeni koju je dao da se o stanju alkoholisanosti treba izjasniti vještak medicinske struke mišljenja je da je vještak medicinske struke nalazom o stanju alkoholisanosti M. a vezano za brzinu reakcije u tkz. produženom trajanju potvrdio njegov stav na osnovu čega se može nedvosmisleno zaključiti da osnovni uzročni propusti ostaju nepromijenjeni medjutim, usled trenutnog psihofizičkog stanja kao u nalazu vještaka medicinske struke utvrdjeno je da je stvarno postojalo produženo vrijeme reakcije i što je po njemu u direktnoj uzročnoj vezi sa nastalom nezgodom. </span>
</p>
<p class="p4"></p>
<p class="p4">
<span>Vještak Š. M. je pojasnio da je njegov kolega sve rekao i to u cjelosti prihvata i imao je na raspolaganju njegov nalaz, kao i on nalaz V. i što se tiče krajnjeg zaključka potpuno je identičan, a metodološki je svako pojedinačno i individualno radio i prema tome se može konstatovati da u postupku vozača ne postoje propusti u vožnji koje stoje u uzročnoj vezi, i kada se kaže propusti to je prekoračenje dozvoljene brzine kretanja, i takodje ne stoje u uzročnoj vezi sa nastalom nezgodom jer bi do iste došlo i da se kretao u granicama dozvoljene brzine, jer vremensko prostorna distanca izmedju vozila i pješaka kada je vozač mogao da predvidi nije omogućavala vozaču da izbjegne nesreću i da se kretao u granicama prekoračene brzine.</span>
</p>
<p class="p4"></p>
<p class="p4">
<span>  Na zapisniku o glavnom pretresu od 07.06.2013.godine vještak Š. M. je istakao da je dao svoj nalaz i mišljenje na osnovu fonda podataka iz spisa predmeta i da je taj nalaz i mišljenje usaglasio prethodno sa kolegom V. koji je prije njega dao svoj nalaz i mišljenje. Ponovo je proučio spise predmeta, a posebno nalaz i mišljenje vještaka medicinske struke koji se na decidan i jasan i pouzdan način izjasnio na prisustvo alkohola u organizmu koji je posjedovao vozač putničkog vozila. Polazeći od nalaza i mišljenja vještaka medicinske struke i nalaza vještaka  V. pojasnio je  da pored postupka, odnosno propusta u ponašanju pješaka postoji i propust u vožnji od strane vozača putničkog vozila. Ovo iz razloga što isti nije blagovremeno reagovao kada je mogao da predvidi potencijalnu opasnost koja je rezultirala iz načina smjera kretanja pješaka. Da je vozač adekvatno reagovao isti je mogao izbjeći nezgodu, što znači da ovaj propust u vožnji stoji dijelom u uzročnoj vezi sa nastalom nezgodom.  Na kraju je istakao da prihvata nalaz i mišljenje vještaka Vučeljića, tako da u nalazu i mišljenju izmedju ovog nalaza i njegovog nalaza i mišljenja u suštini nema razlike. </span>
</p>
<p class="p4"></p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica br. 29-245/13-5758/2-989 od 28.03.2013.godine, proizilazi da je isti osudjivan presudom Osnovnog suda u Podgorici br. K.10/331 za krivično djelo iz čl. 420 st.1 KZ-a u sticaju iz čl. 388 st.4 KZ-a na sedam mjeseci zatvora uslovno na dvije godine.</span>
</p>
<p class="p4"></p>
<p class="p4">
<span>Analizirajući rezultate provedenog dokaznog postupka te na osnovu savjesne i brižljive ocjene svih provedenih dokaza, Sud je utvrdio da se rezultati dokaznog postupka potkrijepili navode optužnice da je opt. M. S.  počinio krivično djelo teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 KZ-a, na način vrijeme i mjesto kako je to predstavljeno u izreci presude. </span>
</p>
<p class="p4"></p>
<p class="p4">
<span>Naime, utvrdjujući činjenice radi pravilnog odredjenja materijalno pravnog odnosno u ovoj krivično pravnoj stvari sud je nesumnjivo zaključio da je optuženi dana dana 19.10.2007. godine u 19,10 časova u Podgorici, iako svjestan da ne ne pridržavajući se saobraćajnih propisa iz čl. 200 st.1. i čl. 13.st.1. ZOBS-a na putevima, može ugroziti javni saobraćaj i dovesti u opasnost život i tijelo ljudi, našto je pristao ,na način što upravljajući putničkim motornim vozilom marke „Ford“ reg. oznake PG ... pod dejstvom alkohola – u pripitom stanju, pri koncentraciji ne manjoj  od 1,21 promila apsolutnog alkohola u krvi, lijevom saobraćajnom trakom desne kolovozne trake ulice Kralja Nikole iz pravca ulice Slobode, iako je bio dužan, nije obratio pažnju na pješaka – oštećenog S. M. koji se nalazio na kolovozu prelazeći označenu ulicu sa lijeve na desnu stranu gledano iz pravca okrivljenog usled čega je došlo do sudara označenog vozila i tijela pješaka kojom prilikom je S. M. zadobio teške tjelesne povrede u vidu potresa mozga, rane razderine glave u desnom tjemenom predjelu, oguljotine kože u predjelu lica sa desne strane i oguljotine kože u predjelu lijevog koljena.</span>
</p>
<p class="p4"></p>
<p class="p4">
<span>Sve prednje sud je utvrdio iz nalaza i mišljenja vještaka saobraćajne struke ing.Dj. V. i Š. ing. M. zapisnika o uvidjaju saobraćajne nezgode UP br. 3298 od 25.10.2007.godine sa skicom lica mjesta, fotoelaboratom Uprave policije br. 3298 od 25.10.2007.godine, nalazom i mišljenjem vještaka medicinske struke, te saslušanja vještaka Š. M. kao i vještaka V. Dj. na glavnom pretresu. </span>
</p>
<p class="p4"></p>
<p class="p4">
<span>Iz nalaza i mišljenja vještaka saobraćajne struke ing. V. Dj. od 01.07.2008., kao i dopuna nalaza i mišljenja od 28.12.2008.godine, proizašlo je  da je isti u svojim nalazima naveo da je do nezgode došlo nebezbjednim prelaskom pješaka preko kolovoza na mjestu gdje nema obilježenog pješačkog prelaza i koji nije obratio pažnju na kretanje vozila, a imao je dovoljno i prostora i vremena da sačeka prolazak vozila i time izbjegne kontakt sa istim. Dakle dajući ovakav nalaz i mišljenje kako je kasnije i vještak sam istakao u momentu davanja istog nije posjedovao sve relevantne podatke da bi se izjasnio o svim činjenicama i uzrocima nastanka saobraćajne nezgode, pa je isti pojasnio u svom nalazu i mišljenju koji je dao od 30.03.2009.godine  da je vozač bez obzira što mu je pješak ušao u putanju kretanja u vrlo kratkom vremenskom intervalu imao mogućnosti da pri posjedovanju brzine izbjegne kontakt sa pješakom. Medjutim, usled trenutno psihofizičkog stanja on nije blagovremeno reagovao na kočnicu zbog prisustva alkohola što je bilo u direktnoj uzročnoj vezi sa nastankom predmetne saobraćajne nezgode. Sud je, da bi izbjegao dilemu takodje i saslušao vještaka na glavnom pretresu, a takodje i drugog vještaka saobraćajne struke ing. Š. M. koji su pojasnili da je upravo  zbog prisustva alkohola u organizmu koji je posjedovao vozač putničkog vozila nadjen propust u vožnji od strane istog, tako i da je došlo do obaranja pješaka, što znači da ovaj propust u vožnji je u uzročnoj vezi sa nastankom saobraćajne nezgode. Ovakav nalaz i mišljenje vještaka sud je u potpunosti prihvatio ,a posebno ako se isti dovedu u vezu sa nalazom i mišljenjem vještaka medicinske struke dr. Č. D. koja se na decidan, jasan i za sud prihvatljiv način, a čiji nalaz je u skladu sa pravilima struke i nauke, izjasnila da je alkoholisano – pripito stanje kod M. S. uticalo na produženje psihičke sekunde, te nastanak predmetne saobraćajne nezgode, pojašnjavajući da psihička sekunda podrazumijeva vrijeme koje protekne od trenutka uočavanja situacije, najčešće opasne situacije  do trenutka realizovanja odredjene radnje. Kako se iz nalaza i mišljenja vještaka o alkoholisanosti utvrdjuje da je kod istog postojalo prisustvo alkohola u krvi ne manje od 1,21 promila , to je kod istog reakcija bila produžena što u slučaju iznenadnih i nepredvidivih situacija kakva je u konkretnom slučaju i bila,  vozač reaguje sporije i pogrešno. Da je u predmetnoj saobraćajnoj nezgodi oštećeni S. M. zadobio teške tjelense povrede, utvrdjuje se i iz nalaza i mišljenja vještaka medicinske struke. </span>
</p>
<p class="p4"></p>
<p class="p4">
<span>Iskaz oštećenog vezan za nastanak saobraćajne nezgode nije bio od uticaja na rasvetljenje ove krivično pravne stvari, iz razloga što se isti na te okolnosti nije mogao ni izjasniti. </span>
</p>
<p class="p4"></p>
<p class="p4">
<span>Ni okrivljeni u odbrani nije poricao da je upravljao svojim vozilom, te da je konzumirao alkohol prije same nezgode. Odbranu okrivljenog  u kojoj je naveo da je oštećeni S. M. natrčao na prednji lijevi blatobran njegovog vozila i udario u njega sa strane, te da je zatim pao i da on nije vidio oštećenog i mogao da preduzme bilo kakvu radnju koja bi spriječila nastanak ove saobraćajne nezgode, Sud je cijenio kao činjenično neutemeljenu koja je suprotna prvenstveno sa nalazom i mišljenjem vještaka saobraćajne struke, i medicinske struke ,pa je odbranu cijenio kao sračunatu tj. datu u cilju izbjegavanja krivično pravne odgovornosti.</span>
</p>
<p class="p4"></p>
<p class="p4">
<span>Naime čl. 200 st.1 ZOBS-a na putevima je odredjeno da vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola, a čl. 13 st.1 istog Zakona je predvidjeno da je vozač dužan da obrati pažnju na pješake koji se nalaze na kolovozu ili stupaju na kolovoz. Optuženi  je samim tim što je stupio u saobraćaj pod uticajem alkohola i što nije obratio pažnju na pješaka prekršio navedene članove, usled kojih propusta je i došlo do saobraćajne nezgode u kojoj je ošt. S.M. zadobio tešku tjelesnu povredu. </span>
</p>
<p class="p4"></p>
<p class="p6">
<span>Po nalaženju suda optuženi  je bio svjestan da može učiniti djelo, pa je na to i pristao, čime su se u njegovim radnjama i nastupjelim posledicama stekla sva objektivna obilježja bića krivičnog djela ugrožavanje javnog saobraćaja iz čl. 339. st. 1. KZ-a kao osnovnog djela. Kako su usled osnovnog djela kod oštećenog S.M., nastupile teške tjelesne povrede u odnosu na koje je posljedice optuženi postupao nehatno stekli su se uslovi za postojanje odgovornosti za težu posledicu propisanu čl. 17. KZ-a, čime je krivično djelo poprimilo kvalifikovani vid , poprimajući obilježja bića krivičnog djela teško djelo protiv bezbjednosti javnog saobraćaja iz čl. 348. st. 1. u vezi čl. 339. st. 1. KZ-a. </span>
</p>
<p class="p6"></p>
<p class="p4"></p>
<p class="p4">
<span>Prilikom utvrđivanja vrste i visine krivične sankcije koje će sud izreći optuženom, cijenjene su okolnosti iz čl. 42 KZ-a, pa je Sud od olakšavajućih okolnosti na strani optuženog cijenio okolnosti pod kojima je došlo do izvršenja djela, njegovu mladost u vrijeme izvršenja djela , okolnost da se isti kaje zbog izvršenog krivičnog djela, da se oštećeni nije pridružio krivičnom gonjenju i da nije postavio imovinskopravni zahtjev, dok je od otežavajućih okolnosti na strani optuženog utvrdio raniju osuđivanost (što je utvrđeno iz izvoda iz kaznene evidencije za okrivljenog). </span>
</p>
<p class="p4"></p>
<p class="p4">
<span>          Uzimajući u obzir ovako utvrđene okolnosti  sud je optuženom odmjerio kaznu zatvora u trajanju od 1 (jedne) godine i istovremeno našao da su ispunjeni uslovi iz čl. 53 i 54 KZ-a za izricanje uslovne osude, pa je istom izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko optuženi u vremenskom periodu od 3 (tri) godine od dana pravosnažnosti ove presude, ne počini novo krivično djelo. Prilikom izricanja uslovne osude, Sud je posebno uzeo u obzir lične prilike i okolnosti pod kojima je došlo do izvršenja ovog krivičnog djela, tj.činjenicu da je pješak ušao u putanju kretanja  vozilu ,da je do nezgode došlo van obilježenog pješačkog prelaza ,uz uvjerenje da će se i ovako izrečenom uslovnom osudom postići svrha njenog izricanja propisana čl. 52 KZ-a.</span>
</p>
<p class="p4"></p>
<p class="p6">
<span>Optuženi je dužan shodno čl.226-229 ZKP-a obavezana da plati troškove krivičnog postupka u iznosu od 1087,50 eura, a koji se troškovi odnose na ime nagrade za izvršeno vještačenje po vještaku saobraćajne struke  V. Dj. u iznosu od 429,50 eura, za dati nalaz i mišljenje vještaka saobraćajne struke Š. M. u iznosu od 187,50 eura, te vještačenje po vještaku medicinske struke D.Č.  u iznosu od 245,50 eura,kao i na ime angažovanja branioca po službenoj dužnosti P. J. adv.iz Podgorice u iznosu od 225,00 eura, te na ime paušala iznosu od  30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike optuženog, a sve u roku od 15 dana, po pravosnažnosti presude, a pod prijetnjom prinudnog izvršenja. </span>
</p>
<p class="p6"></p>
<p class="p4">
<span>Sa svega izloženog a na osnovu čl. 374. ZKP-a, odlučeno je kao u izreci.</span>
</p>
<p class="p4"></p>
<p class="p8">
<span>OSNOVNI SUD U CETINJU</span>
</p>
<p class="p8">
<span>Dana 10.06.2013.godine,</span>
</p>
<p class="p3"></p>
<p class="p3">
<span>Zapisničar, 						                               Sudija,</span>
</p>
<p class="p4">
<span>Aleksandra Martinović				                       Marija Ćupić s.r.</span>
</p>
<p class="p4"></p>
<p class="p4"></p>
<p class="p4">
<span>Pravna pouka:</span>
</p>
<p class="p4">
<span>Protiv ove presude može se izjaviti žalba</span>
</p>
<p class="p4">
<span> Višem sudu u Podgorici, u roku od 15 dana</span>
</p>
<p class="p4">
<span> od dana prijema, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p9"></p>


</body>
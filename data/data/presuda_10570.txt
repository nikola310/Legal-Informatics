<div style="text-align: right">
	K.br. 73/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji Vladimiru Novoviću, kao pojedincu, uz učešće Ane Ivanović, kao zapisničara, u krivičnom predmetu okrivljenog P.M.a iz D., zbog krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, koga brani M.B., adv. iz Podgorice i okrivljenog R.D.a iz D., zbog krivičnog djela sprječavanje službenog lica u vršenju službene radnje u pokušaju iz čl.375 st.3 u vezi st.1 KZ u vezi čl.20 KZ, odlučujući po optužnici Osnovnog državnog tužilaštva iz Podgorice Kt.br.879/11 od 20.06.2011.godine, koju je na glavnom pretresu zastupala Snežana Šišević,&nbsp; zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog P.M.a, okrivljenog R.D.a i branioca okrivljenog P.M.a adv. M.B., dana 09.07.2012.godine, donio je dana 09.07.2012.godine, a dana 12.07.2012.godine, javno objavio<br>
	&nbsp;</div>
<div style="text-align: center">
	P R E S U D U<br>
	&nbsp;<br>
	I<br>
	&nbsp;</div>
<div style="text-align: justify">
	Okrivljeni P.M.,&nbsp; JMB ..., od oca M. i majke M., rodjene B., rodjen ....godine u P., sa mjestom prebivališta u D. – Ć. bb, državljanin Crne Gore, pismen, završio srednju školu, po zanimanju automehaničar, nezaposlen, s tim što povremeno obavlja poslove automehaničara u auto-servisu kod B. B. u D., neoženjen, lošeg imovnog stanja, kome je rješenjem Osnovnog suda u Danilovgradu Km.br.8/10 od 28.02.2011.godine, a koje je postalo pravosnažno dana 29.04.2011.godine, zbog krivičnog djela iznuda u pokušaju iz čl.250 st.1 KZ u vezi čl.20 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin, rješenjem Osnovnog suda u Danilovgradu Km.br.9/10 od 28.02.2011.godine, a koje je postalo pravosnažno dana 06.04.2011.godine, zbog krivičnih djela napad na službeno lice u vršenju službene dužnosti iz čl.376 st.3 u vezi st.2 i 1 KZ i laka tjelesna povreda iz čl.152 st.1 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin, rješenjem Osnovnog suda u Danilovgradu Km.br.1/11 od 27.05.2011.godine, a koje je postalo pravosnažno dana 01.07.2011.godine, zbog krivičnog djela nasilničko ponašanje iz čl.399 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin i rješenjem Osnovnog suda u Podgorici Km.br.10/38 od 26.01.2011.godine, zbog krivičnog djela teška tjelesna povreda iz čl.151 st.1 KZ izrečena vaspitna mjera pojačani nadzor od strane organa starateljstva.&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 29.05.2011.godine, oko 01,00 časova, u ulici Baja Sekulića u Danilovgradu, napao službeno lice - oštećenog L.D.a, ovlašćenog službenika Uprave policije Ispostave Danilovgrad u vršenju poslova javne bezbjednosti i istom prilikom ga teško tjelesno povrijedio, na način što je, nakon što je oštećeni L.D. sa O.O.om prišao okrivljenom R.D.u, radi vršenja službene radnje - privodjenja okrivljenog R.D.a, oštećenom L.D.u zadao udarac pesnicom u predjelu glave, a potom i nogama u predjelu grudi, nanoseći mu tako tešku tjelesnu povredu u vidu preloma nosnih kostiju sa pomjeranjem slomljenih djelova kostiju, te nagnječine kože lijeve strane grudnog koša,<br>
	&nbsp;<br>
	- čime je počinio krivično djelo napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ.<br>
	&nbsp;<br>
	Pa sud okrivljenom P.M.u primjenom citiranih zakonskih odredbi, te čl.4, 5, 15, 32, 36, 42 i 48 st.1 KZ prethodno utvrdjuje:<br>
	&nbsp;<br>
	- Za krivično djelo napad na službeno lice u vršenju službene dužnosti iz čl.376 st.3 u vezi st.1 KZ kaznu zatvora u trajanju od 6 (šest) mjeseci.<br>
	&nbsp;<br>
	- Za krivično djelo teška tjelesna povreda iz čl.151 st.1 KZ kaznu zatvora u trajanju od 6 (šest) mjeseci.<br>
	&nbsp;<br>
	Pa sud okrivljenog P.M.a primjenom citiranih zakonskih odredbi, te čl.48 st.2 tač.2 i 51 KZ i čl.226, 229 i 374 ZKP-a<br>
	&nbsp;</div>
<div style="text-align: center">
	OSUĐUJE</div>
<div style="text-align: justify">
	&nbsp;<br>
	Na jedinstvenu kaznu zatvora u trajanju od 10 (deset) mjeseci, u koju kaznu mu se uračunava vrijeme provedeno u pritvoru od 29.05.2011.godine do 09.09.2011.godine.<br>
	&nbsp;<br>
	Dužan je okrivljeni P.M. da na ime troškova krivičnog postupka uplati ovom sudu iznos od 468,00 eura&nbsp; i po osnovu sudskog paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeni L.D.b se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	II</div>
<div style="text-align: justify">
	&nbsp;<br>
	Okrivljeni R.D., JMB ..., od oca Z. i majke N., rodjene Ž., rodjen ...godine u P., sa mjestom prebivališta u D. – G.bb, državljanin Crne Gore, pismen, završio srednju medicinsku školu, po zanimanju zubni tehničar, neoženjen, nezaposlen, srednjeg imovnog stanja, neosudjivan.&nbsp;<br>
	&nbsp;<br>
	Na osnovu čl.373 tač.2 ZKP-a<br>
	&nbsp;</div>
<div style="text-align: center">
	OSLOBAĐA SE OD OPTUŽBE</div>
<div style="text-align: justify">
	&nbsp;<br>
	Da je:<br>
	&nbsp;<br>
	Dana 29.05.2011.godine, oko 01,00 časova, u ulici Baja Sekulića u Danilovgradu, silom pokušao spriječiti službeno lice u vršenju poslova javne bezbjednosti, čuvanja javnog reda i mira, te hvatanje učinioca krivičnog djela, na način što je oštećenog L.D.a, prilikom lišenja slobode okrivljenog P.M.a, zbog izvršenja krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, uhvatio za ruke kako bi onemogućio da ga uvede u službeno vozilo, nakon čega ga je oštećeni L.D.b savladao i tek tada uspio da izvrši službenu radnju lišenja slobode okrivljenog P.M.a,<br>
	&nbsp;<br>
	- čime bi počinio krivično djelo sprječavanje službenog lica u vršenju službene radnje u pokušaju iz čl.375 st.3 u vezi st.1 KZ u vezi čl.20 KZ.<br>
	&nbsp;<br>
	Na osnovu čl.230 st.1 ZKP-a, troškovi krivičnog postupka u ovom dijelu padaju na teret budžetskih sredstava suda.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.879/11 od 20.06.2011.godine, stavljeno je na teret okrivljenom P.M.u izvršenje krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 KZ, dok je okrivljenom R.D.u stavljeno na teret izvšrenje krivičnog djela sprječavanje službenog lica u vršenju službene radnje u pokušaju iz čl.375 st.3 u vezi st.1 KZ. Zastupnik optužbe je na glavnom pretresu u završnoj riječi izmijenio činjenični opis optužnice, stavljajući na teret okrivljenom P.M.u izvršenje krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, a okrivljenom R.D.u izvršenje krivičnog djela sprječavanje službenog lica u vršenju službene radnje u pokušaju iz čl.375 st.3 u vezi st.1 KZ u vezi čl.20 KZ. Predložio je da se okrivljeni oglase krivim i osude na kazne u zakonom propisanim granicama.<br>
	&nbsp;<br>
	Okrivljeni P.M. u odbrani datoj u pretkrivičnom i istražnom postupku i na glavnom pretresu u bitnom je naveo da je dana 29.05.2011.godine, oko 01,00 časova, bio na raskrsnici ulica Baja Sekulića i Bijeli Pavle u Danilovgradu, zajedno sa drugovima R.D.om i P.B.m. U jednom momentu sa vozilom marke "Audi" naišao je jedan momak, koji se preziva M. i tom prilikom R.D.o ga je zaustavljao lupajući rukom o haubi. M. se sa svojim vozilom udaljio, a poslije nekoliko minuta došli su policajci L.D. i O.O.. Sjeća se da se L.D. njima obratio riječima "Što se kurčite momci". Poslije toga, L.D. je tražio od R.D.a da podje sa njim, a on i P.B.e su se tome protivili, govoreći da R.D. ništa nije kriv i da će i oni poći u policijsku stanicu da razjasne situaciju. Tvrdi da mu se u tom momentu policajac L.D. obratio riječima "Što se ti kurčiš", da mu se unio u lice, uhvatio ga za majcu, kojom prilikom mu je majcu pocijepao, uhvatio ga rukom za vrat i otvorenom šakom&nbsp; ga udario u lice. Instiktivno je reagovao i stisnutom pesnicom lijeve ruke udario je L.D.a u predjelu nosa. Zatim je izmedju njega i L.D.a stao R.D.. Tvrdi da je namjera okrivljenog R.D.a bila da spriječi eventualni dalji sukob izmedju njega i L.D.a, obzirom da je L.D. izvadio službenu palicu. Dok je R.D. stajao izmedju njega i L.D.a, L.D. je zamahivao službenom palicom u njegovom pravcu. Poslije toga na mjesto dogadjaja je došao R.V., a O.O. mu je kazao da udje u službeno vozilo policije. Misli da su ga L.D. i O.O. uhvatili za ruke i htjeli da ga uvedu u službeno vozilo. Opirao se na način što ih je rukama gurao od sebe, a iz razloga što je smatrao da nema potrebe da ga privode, jer je on bio napadnut. U jednom momentu je prestao da se opire i ušao je u službeno vozilo policije. Istakao je da je u ovom dogadjaju imao povrede i to od hvatanja i šamara. U Ispostavi policije u Danilovgradu od ovlašćenih policijskih službenika R. P. i R.P.1 je tražio da ga odvedu u hitnu pomoć, kako bi mu se konstatovale zadobijene povrede. Iz policije ga nijesu vodili na pregled, a od povreda je imao krvni podliv ispod desnog oka i ogrebotinu u predjelu donjeg dijela vrata. Tvrdi da je istražni sudija Raičević Željko vidio da mu je majca kratkih rukava bila iscijepana, a mislio je da će konstatovati ono što je vidio na njemu, a što se odnosilo na povrede i iscijepanu majcu. U završnoj riječi je kazao da prihvata završnu riječ svoga branioca.&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Branilac okrivljenog P.M.a, adv. M.B. je u završnoj riječi zastupao tezu da nije dokazano da je njegov branjenik izvršio krivična djela koja mu se stavljaju na teret, zbog čega je predložio da ga sud oslobodi od optužbe.<br>
	&nbsp;<br>
	Okrivljeni R.D. u odbrani datoj u pretkrivičnom i istražnom postupku i na glavnom pretresu u bitnom je naveo da se dana 29.05.2011.godine, oko 00,30 časova, nalazio na raskrsnici ulica Baja Sekulića i Bijeli Pavle, u društvu sa P.M.om i P.B.em. U jednom momentu sa vozilom marke "Audi" naišao je M. N., kojeg poznaje od ranije. Mahnuo mu je rukom da stane kako bi ga prebacio do kuće i kako M. N. nije vidio mahanje, lupio je lagano po krovu vozila. M. N se ni poslije toga nije zaustavio. Nakon 10-20 minuta došli su policajci L.D. i O.O.. Sjeća se da je L.D. pitao "Ko je dirao momka sa Audijem", misleći na M. N. Objasnio je da M. N nijesu dirali i predočio je razlog zbog kojeg je lupio po krovu vozila. Nakon što su policajci zatražili da sa njima podje u policijsku stanicu, on je to prihvatio i krenuo je prema policijskom vozilu. Tada je P.M. tražio da i on podje u policijsku stanicu, kako bi objasnio šta se zapravo desilo. Došlo je do rasprave izmedju L.D.a i P.M.a. L.D. je kazao P.M.u "Što ćeš ti", počupao ga je za majcu, uhvatio rukom za lice i udario ga otvorenom pesnicom u predjelu lica. P.M. je reagovao tako što je udario L.D.a pesnicom u predjelu nosa. Misli da je ova reakcija P.M.a bila instiktivna. Zajedno sa policajcem O.O. razdvajao je L.D.a i P.M.a, jer su se oni počeli tući. Istakao je da nije imao namjeru da spriječi L.D.a u privodjenju P.M.a, da L.D.a nije udarao, već da ga je samo sprječavao da pridje P.M.u, jer se sa L.D.om poznaju i on i njegov otac. Na glavnom pretresu je dodao da je P.M.a i L.D.a razdvajao tako što je stao izmedju njih i raširio obje ruke, da se isti ne bi mogli sukobiti. Tvrdi da L.D. nije imao službenu palicu u ruci, tj. da L.D. u rukama nije imao ništa. Kada je prišao policajac O.O. kazao je P.M.u da udje u službeno vozilo, da sjedne i uhvatio je P.M.a pod ruku. Tom prilikom P.M. je bez ikakvog opiranja ušao u službeno vozilo. Nakon što je O.O. njemu kazao da udje u službeno vozilo, bez ikakvog pogovora ga je poslušao i sjeo je u to vozilo. U momentu kada je sjeo u službeno vozilo, na mjestu vozača bio je policajac V.R. Pojasnio je da je osvjetljenje na mjestu dogadjaja bilo solidno, jer se radilo o centru grada, da je prilikom privodjenja u Ispostavu Danilovgrad primijetio ogrebotinu u donjem dijelu vrata P.M.a, da je vidio i lice P.M.a, ali da mu na licu nije primijetio bilo kakvu povredu. Zatim je istakao da je P.M. bio okrenut prema njemu jednom stranom lica, a da mu drugu stranu lica nije vidio. Vidio je i da je majca P.M.a bila pocijepana u predjelu grudnog koša. U završnoj riječi je predložio da ga sud oslobodi od optužbe.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Sud je u dokaznom postupku na glavnom pretresu pročitao iskaz svjedoka-oštećenog L.D.a iz istražnog postupka sa zapisnika o saslušanju svjedoka Ki.br.14/11 od 07.06.2011.godine i sa glavnog pretresa od 09.09.2011.godine, pročitao iskaz svjedoka-oštećenog O.O.a iz istražnog postupka sa zapisnika o saslušanju svjedoka Ki.br.14/11 od 06.06.2011.godine i sa glavnog pretresa od 09.09.2011.godine, saslušao svjedoka R.V.a, pročitao iskaz svjedoka P.B.a iz istražnog postupka sa zapisnika o saslušanju svjedoka Ki.br.14/11 od 13.06.2011.godine i sa glavnog pretresa od 09.09.2011.godine, pročitao iskaz svjedoka M. N. iz istražnog postupka sa zapisnika o saslušanju svjedoka Ki.br.14/11 od 09.06.2011.godine i sa glavnog pretresa od 09.09.2011.godine, saslušao svjedoka R. S., saslušao svjedoka P. R.1, saslušao svjedoka P. R., pročitao službenu zabilješku Uprave policije Ispostava Danilovgrad od 29.05.2011.godine, sačinjenu od strane L.D.a, pročitao službenu zabilješku Uprave policije Ispostava Danilovgrad od 29.05.2011.godine, sačinjenu od strane O.O.da, pročitao medicinsku dokumentaciju izdatu na ime oštećenog L.D.a, pročitao nalaz i mišljenje vještaka sudske medicine dr B. B. Ki.br.14/11 od 15.06.2011.godine i sa glavnog pretresa od 09.09.2011.godine, pročitao nalaz i mišljenje vještaka psihijatra dr Ž. G. K.br.73/11 od 29.05.2012.godine i saslušao ovog vještaka, pročitao rješenje Osnovnog suda u Danilovgradu Km.br.8/10 od 28.02.2011.godine, a koje je postalo pravosnažno dana 29.04.2011.godine, pročitao rješenje Osnovnog suda u Danilovgradu Km.br.9/10 od 28.02.2011.godine, a koje je postalo pravosnažno dana 06.04.2011.godine, pročitao rješenje Osnovnog suda u Danilovgradu Km.br.1/11 od 27.05.2011.godine, a koje je postalo pravosnažno dana 01.07.2011.godine, pročitao izvod iz kaznene evidencije Uprave policije PJ Podgorica br.11-245/11-15070/2-2377 od 08.06.2011.godine, izdat na ime okrivljenog P.M.a i pročitao izvod iz kaznene evidencije Uprave policije PJ Podgorica br.11-245/11-15070/2-2377 od 08.06.2011.godine, izdat na ime okrivljenog R.D.a.&nbsp;<br>
	&nbsp;<br>
	Svjedok-oštećeni L.D., ovlašćeni policijski službenik Uprave policije Ispostava Danilovgrad, u iskazu datom u istražnom postupku i na glavnom pretresu u bitnom je naveo da je kritične večeri obavljao dužnost dežurnog starješine i da je obišao patrole. Od M. N. dobio je prijavu da su mu neki momci u glavnoj ulici kod objekta "Foto Nina" udarali po vozilu dok je prolazio i da je on prepoznao jednog debelog mladića i P., nakon koje prijave se zajedno sa O.O.om uputio prema mjestu gdje je stajala ta grupa mladića. Na tom mjestu zatekao je P.M.a, kojeg je znao od ranije obzirom da je isti više puta privodjen, R.D.a i P.B.a. Kada su pitali ko je i zašto lupao po vozilu M. N, prvi se javio P.M., govoreći zašto je ovaj to prijavljivao, ko je on i slično. Medjutim, R.D.o je odmah reagovao i rekao je da je on to uradio. Tom prilikom R.D.o je pitao i šta to znači M. N, a pojasnio je i da je njegova namjera bila da zaustavi M. N. radi vožnje kući. Obzirom da je R.D.o priznao da je lupao po vozilu, pozvali su ga da podje do patrolnog vozila. R.D.o je išao ispred njega sa policajcem O.O.om, a za njima je krenuo P.M., vrijedjajući M., psujući i govoreći "Šta će taj smrad". Upozorio je P.M.a da ne vrijedja i da ih pusti da rade svoj posao. I pored toga, P.M. je nastavio sa vrijedjanjem M. i dobacivanjem i u jednom momentu uhvatio je R.D.a za ruku, govoreći mu "Ajmo mi odavde u grad, srešćemo mi M., pa ćemo mu mi objasnit o čemu se radi". Upozorio je P.M.a da se udalji i kako je P.M. uhvatio R.D.a za ruku, on je uhvatio P.M.a za ruku, sa namjerom da ga odstrani. Zatim mu se P.M. unio u lice, a on ga je odgurnuo u predjelu ramena, a u cilju da ga odmakne kako bi R.D.o pošao sa njima. U tom momentu P.M. mu iznenada zadaje udarac zatvorenom šakom u predjelu lica. Pritrčao je O.O. i zajedno su pokušali da savladaju P.M.a i da ga vozilom prebace do stanice, obzirom da je policajac R. odmah bio pozvan. Tvrdi da se P.M. opirao, a da je R.D.o sprječavao da oni P.M.a ubace u vozilo, hvatajući ga za ruke. Tada je P.M.o iskoristio ovu situaciju i sa obje noge ga udario u predjelu grudi. Medjutim, i pored toga uspjeli su da P.M.a stave u vozilo i privedu ga u policijsku stanicu. Istakao je da je u ovom dogadjaju zadobio frakturu nosa, da mu je dva puta radjeno namiještanje, a o čemu je priložio dokumentaciju. Na glavnom pretresu je pojasnio da misli da je O.O. morao vidjeti momenat kada ga je P.M. udario desnom rukom u predjelu nosa, da P.M.a nijedanput nije udario, da je P.M.a uvodio u vozilo kolega O.O., a da je on tada stajao jedno pola metra udaljen od njih i od službenog vozila, da ga je u tom momentu R.D.o držao za desnu ruku, a da poznajući R.D.a misli da njegova namjera nije bila ta da njega spriječi u vršenju službene radnje, već da je R.D.o htio da eventualno zaštiti P.M.a, jer je mislio da će se na P.M.a upotrijebiti sila. Dodao je i da ga je P.M. udario nogama dok je ležao na zadnjem sjedištu službenog vozila. Istakao je da je prije nego što je zadobio udarac od P.M.a, došlo do čupanja izmedju njega i P.M.a, tako što je P.M.a prvo uhvatio rukama za odjeću, a nakon čega je P.M. uhvatio njega za uniformu. Pridružio se krivičnom gonjenju protiv okrivljenih P.M.a i R.D.a. Tražio je naknadu štete od okrivljenog P.M.a u iznosu od 10.000,00 eura, dok nije tražio naknadu štete od okrivljenog R.D.a.&nbsp;<br>
	&nbsp;<br>
	Svjedok-oštećeni O.O., ovlašćeni policijski službenik Uprave policije Ispostava Danilovgrad, u iskazu datom u istražnom postupku u bitnom je naveo da je kritične noći bio u patroli zajedno sa kolegom R.V.om na Trgu 9. decembar. U jednom trenutku kod njih je došao dežurni starješina L.D.. Zajedno sa L.D.om pošao je do mjesta gdje se nalazila grupa mladića, u kojoj je bio P.M., a iz razloga što je njih M. N. prijavio da su mu lupali po vozilu, dok je R.V. ostao na Trgu 9. decembar. Kada su došli do glavne ulice, nedaleko od objekta "Foto Nina", vidio je da su u toj grupi mladića bili P.M., R.D. i P.B.. L.D.b je postavio pitanje vezano za udaranje po vozilu M. N, a na to je P.M.o odgovorio nešto u smislu šta on ima da prijavljuje udaranje po vozilu. Nakon toga, R.D.o je priznao da je on jedini udarao po vozilu M. N. Zatim je L.D. rekao R.D.u da podje sa njima do vozila, kako bi uzeli podatke. U tom momentu reagovao je P.M., govoreći da vode i njega. Jasno je P.M.u saopšteno da nema potrebe da on ide sa njima, jer je R.D. izjavio da je on jedini udarao po vozilu M. N. Medjutim, P.M. nije ispoštovao upozorenje da nema potrebe da ide sa njima. Sjeća se i da je P.M. kazao da želi da se obračuna sa M. N. Potom je P.&nbsp; M. uhvatio za ruku R.D.a, sa namjerom da ga odvuče u stranu i da mu ne da da ide sa njima, a u čemu ga je sprječavao L.D., da bi P.M.o započeo tuču, zadajući udarac L.D.u u predjelu lica. Tvrdi da je tada ostavio R.D.a i pritrčao prema P.M.u, uhvatio P.M.a rukama preko pojasa sa namjerom da ga spriječi u daljem obračunu. Na lice mjesta je došao službenim vozilom i policajac R.V.. U gužvu se zatim uključio i R.D., ali sa namjerom da razdvoji, kako ne bi bilo kontakta od strane P.M.a prema L.D.u. Kada su P.M.a smjestili u službeno vozilo, isti je L.D.u nogama zadao udarac u predjelu stomaka. Istakao je i da ih je P.M. pokušao ometati u privodjenju i to u vozilu prilikom dovodjenja u stanicu.<br>
	&nbsp;<br>
	Svjedok-oštećeni O.O., ovlašćeni policijski službenik Uprave policije Ispostava Danilovgrad, u iskazu datom na glavnom pretresu u bitnom je naveo da je kritične večeri bio u patroli zajedno sa kolegom R.V.om. Bili su na Trgu 9. decembar i u jednom momentu kod njih je došao dežurni starješina L.D.. Ubrzo je došao i M. N i prijavio je L.D.u da je iz jedne grupe mladića u gradu neko udario po krovu njegovog vozila. Njemu je L.D. kazao da podje sa njim, dok je R.V. ostao u službenom vozilu. Kada su on i L.D. došli u ul. Baja Sekulića ispred objekta "Foto Nina", tamo su zatekli P.M.a, R.D.a i P.B.a. Kolega L.D. je pitao "Ko je udarao po vozilu". Sjeća se da je P.M. kazao "Ja sam udarao po vozilu". Nakon toga, R.D. je rekao da je on udarao po vozilu M. N, te da P.M.a ne diraju. Tada mu je L.D. kazao da privede R.D.a i on je sa R.D.om krenuo u pravcu službenog vozila. Nakon što je prešao dva-tri koraka sa R.D.om, čuo je da je pala radio-veza, a kada se okrenuo, vidio je radio-vezu i kapu na asfaltu. Pustio je R.D.a krenuo je u pravcu P.M.a. Kada je došao do P.M.a, uhvatio je P.M.a sa obje ruke i pozvao je radio-vezom kolegu R.V.a da dodje. Kolega R.V. je odmah došao. Za to vrijeme dok je držao P.M.a, L.D. je stajao sa strane udaljen od njega i P.M.a jedno metar. Pošto je sa policijskim službenim vozilom došao R.V., tvrdi da ga je L.D. odgurnuo i da mu je kazao da P.M.a prepusti njemu da ga on ubaci u policijsko vozilo. L.D. je pokušao da P.M.a ubaci u službeno vozilo. To je učinio na način što je P.M.a uhvatio sa ledja i gurao ga prema službenom vozilu, a P.M. se opirao tako što se zadržavao za krov od vozila. Kada je L.D. ugurao P.M.a u službeno vozilo, P.M. je iz sjedećeg položaja, kroz otvorena vrata odgurnuo L.D.a nogama u predjelu stomaka. Tvrdi da je tada odgurnuo L.D.a u stranu i da je zatvorio vrata od vozila. Dok je L.D. pokušavao da P.M.a ugura u službeno vozilo, vidio je da je R.D., po njemu u namjeri da razdvoji i smiri situaciju, stao izmedju L.D.a i P.M.a. Nakon što je P.M. uguran u vozilo, na njihov poziv u službeno vozilo ušao je R.D.. Primijetio je da je L.D.bu točila krv iz nosa. Nije mogao da se sjeti da li je P.M. imao kakvu povredu na licu, a misli da je imao nekakve ogrebotine. Sjeća se da je P.M.u majca bila pocijepana, a nije se mogao sjetiti da li je u momentu kada je uhvatio P.M.a njemu bila pocijepana majca. Istakao je da kritične večeri L.D.b nije imao službenu palicu. Dodao je i da smatra da je on sa R.V.om pošao na lice mjesta, da bi riješili sve bez ikakvih problema, da kada je ranije privodio P.M.a da je on to uvijek prihvatao bez pogovora i odlazio u miru sa njima, odnosno da ih je P.M. uvijek ispoštovao. Upoznat na različitosti u odnosu na iskaz dat u istražnom postupku, u bitnom je naveo da je istinit njegov iskaz sa glavnog pretresa, a da ne zna zašto je u istražnom postupku govorio drugačije, da bi zatim dodao da je bolje reći istinu. Nije se pridružio krivičnom gonjenju protiv okrivljenog R.D.a i nije tražio naknadu štete, jer ga R.D. nije sprječavao u vršenju službene radnje.&nbsp;<br>
	&nbsp;<br>
	Svjedok R.V., ovlašćeni policijski službenik Uprave policije Ispostava Danilovgrad, u iskazu datom na glavnom pretresu u bitnom je naveo da je kritične večeri bio u smjeni zajedno sa policajcem O.O.om. Sjedjeli su u vozilu koje je bilo parkirano na Trgu 9.decembar. U jednom momentu došao je komandir L.D.. Kolega O.O. je izašao iz vozila i nešto je pričao sa L.D.om. Sadržinu tog razgovora nije čuo. Kada je L.D. otvorio vrata, kazao mu je "Odosmo nas dvojica uz ulicu". Ostao je u vozilu i nastavio je da piše patrolni list. Nakon par minuta, preko radio veze čuo je "Poziv 571, dodji hitno ispred foto "Nine"". Pokrenuo je vozilo i za 10-tak sekundi je došao ispred radnje "Foto Nina". Dok je prilazio vozilom, primijetio je da O.O. drži jedno lice, na način što ga je rukama uhvatio za odjeću, a moguće i za ruku. Sa desne strane udaljen nekoliko metara stajao je R.D.. Kada je prišao i stao vozilom, primijetio je da je ono lice koje je držao O.O. u stvari P.M.. Na 5-6 metara iza P.M.a i O.O.a stajao je jedan momak čije je prezime takodje P. &nbsp;L.D. je bio na udaljenosti jedno metar do dva iza P.M.a i O.O.a. Čim je zaustavio vozilo, O.O. je otvorio zadnja lijeva vrata na vozilu i sjeo je P.M.a. Tvrdi da je tada izašao iz vozila i da mu je L.D. rekao "Privedite i R.D.a". Kada je R.D.o čuo ove riječi, sam je ušao u vozilo. Zajedno sa O.O.om vozilom je odveo P.M.a i R.D.a u Ispostavu Danilovgrad. Nije vidio da je P.M. pružao bilo kakav otpor u momentu kada ga je O.O. uvodio u vozilo, a da je P.M. pružao kakav otpor, tvrdi da bi to sigurno vidio. Nije mogao da se sjeti da li je P.M. imao kakvu povredu na licu, a kada je L.D. kasnije došao u Ispostavu Danilovgrad, vidio je da je L.D. imao krvi u predjelu nosa i iznad gornje usne.Pojasnio je da je u momentu kada je O.O. sijedao u vozilo P.M., L.D. bio udaljen oko 1-2 metra iza njih dvojice.<br>
	&nbsp;<br>
	Svjedok P.B. u iskazu datom u istražnom postupku u bitnom je naveo da je kritične večeri bio zajedno sa P.M. i R.D.om na raskrsnici ulica Bijeli Pavle i Baja Sekulića. Nije obraćao pažnju, ali je kasnije saznao da je neko rukom udario po vozilu nekog M., što je bio razlog za dolazak policajaca L. i O. Začudio se kada su policajci došli, jer tada nije bio upoznat sa ovim udaranjem po vozilu. Policajci su razgovarali sa R.D. i P.M.. Sjeća se da se policajac L. u jednom momentu obratio riječima "Što se kurčite momci". P.M. je rekao da ne želi da se svadja i u toj raspravi vidio je da je L. udario u nekoliko navrata šamarom P.M.a. Stao je izmedju njih da ne bi došlo do svadje i tada je P.M. udario L.D.a u predjelu lica. Nakon ovog udarca nije vidio da je bilo ko više zadavao udarce, a P.M. je policijskim vozilom odveden u stanicu.&nbsp;&nbsp;<br>
	&nbsp;<br>
	Svjedok P.B.e u iskazu datom na glavnom pretresu u bitnom je naveo da je kritične noći na ulici stajao zajedno sa P.M. i R.D.. U jednom momentu do njih su došli policijski službenici L. i O. Nakon što su oni započeli razgovor, sjeća se da je L.D. njima uputio riječi "Što se kurčite momci". Zatim je L.D. kazao R.D.u da podje sa njima. L.D. je krenuo da vodi R.D.a, a P.M. je kazao da će i on da ide sa R.D.om i to čisto drugarski. Potom je L.D. kazao P.M.u da ne ide sa njima u stanicu policije, a P.M.o je insistirao na tome. Zbog toga je L.D. uhvatio P.M.a za odjeću, a nakon toga P.M. je ispružio ruke ispred sebe želeći da spriječi L.D.a da ga čupa za odjeću. Tvrdi da je zatim L.D. udario P.M.u tzv. "dupli šamar" i to tako što ga je u istom momentu udario i sa lijevom i sa desnom otvorenom rukom u predjelu jedne i druge strane lica. Stao je izmedju L. i P.M.a iz razloga da se ne bi svadjali, odnosno da bi ih razdvojio. Njih dvojicu je razdvajao na način što ih je gurao. Nije vidio da je P.M. udario L.D.a. Ubrzo je došlo službeno policijsko vozilo i policijski službenici L.D. i O.O. su u ovo vozilo ugurali P.M.a i R.D.a. Istakao je da P.M. i R.D. nijesu pružali otpor prilikom tog guranja. Pojasnio je da je bio udaljen od policijskog vozila 2-3 metra u momentu kada su P.M. i R.D. bili ugurani u vozilo, da su u jednom momentu noge P.M.a bile van policijskog vozila i da nije vidio da je R.D. hvatao za ruku, odjeću ili tome slično L.D.a i O.O.a. Upoznat na različitosti u odnosu na iskaz dat u istražnom postupku, kazao je da je tačno da je P.M. udario rukom L.D.a, a nije mogao da pojasni zašto je na glavnom pretresu kazao da to nije vidio.<br>
	&nbsp;<br>
	Svjedok M. N. u iskazu datom u istražnom postupku i na glavnom pretresu u bitnom je naveo da je kritične noći upravljao vozilom marke "Audi" i da je u glavnoj ulici naišao na grupu mladića, kada mu je R.D. lupao po krovu, dok je sa vozilom bio u pokretu. Nije se zaustavljao i kod fontane je zatekao patrolu policije i njima ispričao šta se desilo, sa namjerom da se ti mladići upozore, a ne da se podnosi prijava. Policajci su pošli prema ovoj grupi i kada je kasnije prošao sa vozilom, vidio je da oni razgovaraju sa mladićima, medju kojima je prepoznao R.D.a i P.M.a. Istakao je da R.D.a i P.M.a poznaje, a da se sa njima ne druži.&nbsp;<br>
	&nbsp;<br>
	Svjedok R. S. u iskazu datom na glavnom pretresu u bitnom je navela da je bila branilac po službenoj dužnosti okrivljenog P.M.a u pretkrivičnom postupku. Istakla je da koliko se sjeća, P.M. na glavi nije imao povreda i da garderoba na njemu nije bila pocijepana. Nije se mogla sjetiti koju je vrstu garderobe imao na sebi okrivljeni P.M..<br>
	&nbsp;<br>
	Svjedok P. R.1., ovlašćeni policijski službenik Uprave policije Ispostava Danilovgrad, u iskazu datom na glavnom pretresu u bitnom je naveo da se sjeća da je P.M. zbog dogadjaja zbog kojeg mu se sudi, bio priveden u Ispostavu Danilovgrad, a da je on te noći bio na poslovima vodje smjene. Koliko ga sjećanje služi, P.M. je na sebi imao šorc, na nogama obuvene patike, a nije se mogao sjetiti šta je nosio na gornjem dijelu tijela. Kroz veoma mali otvor na vratima pritvorske ćelije, P.M. je tražio da se odvede u Hitnu pomoć, radi ukazivanja ljekarske pomoći. Tom prilikom P.M. mu je kazao da je povrijedjen u predjelu koljena. Zbog nedostatka ljudstva, te večeri P.M. nije odveden na ljekarski pregled. Tvrdi da je kroz mali otvor na vratima pritvorske ćelije mogao vidjeti povredu kod P.M. u predjelu lica i u predjelu vrata, te da takvu povredu kod P.M.a nije primijetio. Istakao je da u ćeliji gdje je bio P.M. nije bilo svijetla, a da je u hodniku sa spoljašnje strane ćelije bilo neonsko svijetlo, te da je sa P.M.om razgovarao najviše 2-3 minuta.&nbsp;<br>
	&nbsp;<br>
	Svjedok P. R., ovlašćeni policijski službenik Uprave policije Ispostava Danilovgrad, u iskazu datom na glavnom pretresu u bitnom je naveo da misli da 29.05.2011.godine i 30.05.2011.godine nije bio na poslu u Upravi policije Ispostava Danilovgrad.<br>
	&nbsp;<br>
	U službenoj zabilješci Uprave policije Ispostava Danilovgrad od 29.05.2011.godine, sačinjenoj od strane ovlašćenog policijskog službenika Uprave policije Ispostava Danilovgrad L.D.a, navedeno je da je dana 28/29.05.2011.godine, u vremenu od 07,00 časova do 07,00 časova obavljao poslove dežurnog starješine u Ispostavi Danilovgrad. Negdje oko 00,50 časova, dok se nalazio u obilasku patrola M-572 na Trgu 9.decembar, pristupio je M.N. i prijavio je da je R.D. više puta udarao šakom o krov njegovog vozila. Zajedno sa ovlašćenim policijskim službenikom O.O.om uputio se u pravcu raskrsnice ulica Baja Sekulića i Bijelog Pavla. Ispred objekta "Foto Nina" zatekli su P.M.a, R.D.a i P.B.a. Na pitanje ko je i zašto udarao u vozilo M., P.M. je kazao "Što će ta pička jebena, jebem ga u usta, ja sam udarao po autu, neka stane da mu ja pokažem posa". U tom momentu obratio se R.D. i kazao je "Pušti M., nije ga on udarao, već ja, što će taj smrad ušljivi, neka stane da mu ja malo objasnim". Izdali su naredjenje R.D.u da podje sa njima do službenog vozila, što je isti prihvatio. Zajedno sa njima upućuje se i P.M.. P.M.u izdali su naredjenje da nije potreban, da se udalji i da ne kreće za njima. Tom prilikom P.M. se oglušio o izdato naredjenje i nastavio je kretanje za njima, govoreći "Oću i ja da vidim što će taj smrad, privedite i mene, pička ta raspala". Nakon ovoga, P.M.u ponavljaju da se udalji i da ih ne ometa u vršenju službene radnje, o šta se P.M. oglušuje. U jednom momentu, P.M. hvata R. za ruku, pokušava da ga odvuče na stranu, govoreći "Pušti tog smrada, ajmo mi u grad". U tome je spriječen od strane ovlašćenog policijskog službenika L.D.a, koji je P.M.a odvojio i odstranio. Tada se P.M. obratio L.D.u riječima "L., nemoj tako džukelski da se ponašaš prema meni". Njih dvojica započinju fizički kontakt na način što P.M. ovlašćenog policijskog službenika L.D.a hvata za ruke, unosi mu se u lice, a zatim mu stisnutom pesnicom zadaje 2-3 udarca u predjelu glave. Nakon toga, prilikom privodjenja u službeno vozilo, P.M. zadaje dva udarca nogom u predjelu stomaka ovlašćenom policijskom službeniku L.D.u, pri tom upućujući prijetnje "Pičko jedna, vidjećemo se mi, zašto mene privodiš". Prilikom privodjenja umiješao se i R.D., na način što je sprječavao ovlašćenog policijskog službenika O.O.a, držeći ga za ruke i govoreći "Nemoj njega da privodiš, pušti te ga", a kasnije je preko ledja čupao za košulju i ruke ovlašćenog policijskog službenika L.D.a.<br>
	&nbsp;<br>
	U službenoj zabilješci Uprave policije Ispostava Danilovgrad od 29.05.2011.godine, sačinjenoj od strane ovlašćenog policijskog službenika Uprave policije Ispostava Danilovgrad O.O.a, navedeno je da je dana 28/29.05.2011.godine, u vremenu od 07,00 časova do 07,00 časova obavljao patrolnu djelatnost u užem dijelu grada. Negdje oko 00,50 časova, dok se nalazio na Trgu 9.decembar, pristupio je M. N. i prijavio je da je R.D. više puta udarao šakom o krov njegovog vozila. Zajedno sa dežurnim starješinom L.D.om uputio se u pravcu raskrsnice ulica Baja Sekulića i Bijelog Pavla. Ispred objekta "Foto Nina" zatekli su P.M.a, R.D.a i P.B.a. Na pitanje ko je i zašto udarao u vozilo M., P.M. je kazao "Što će ta pička jebena, jebem ga u usta, ja sam udarao po autu, neka stane da mu ja pokažem posa". U tom momentu obratio se R.D. i kazao je "Pušti M., nije ga on udarao, već ja, što će taj smrad ušljivi, neka stane da mu ja malo objasnim". Izdali su naredjenje R.D. da podje sa njima do službenog vozila, što je isti prihvatio. Zajedno sa njima upućuje se i P.M.. P.M.u izdali su naredjenje da nije potreban, da se udalji i da ne kreće za njima. Tom prilikom P.M. se oglušio o izdato naredjenje i nastavio je kretanje za njima, govoreći "Oću i ja da vidim što će taj smrad, privedite i mene, pička ta raspala". Nakon ovoga, P.M.u ponavljaju da se udalji i da ih ne ometa u vršenju službene radnje, o šta se P.M. oglušuje. U jednom momentu, P.M. hvata R. za ruku, pokušava da ga odvuče na stranu, govoreći "Pušti tog smrada, ajmo mi u grad". U tome je spriječen od strane ovlašćenog policijskog službenika L.D.a, koji je P.M.a odvojio i odstranio. Tada se P.M. obratio L.D.u riječima "L., nemoj tako džukelski da se ponašaš prema meni". Njih dvojica započinju fizički kontakt na način što P.M. ovlašćenog policijskog službenika L.D.a hvata za ruke, unosi mu se u lice, a zatim mu stisnutom pesnicom zadaje 2-3 udarca u predjelu glave. Nakon toga, prilikom privodjenja u službeno vozilo, P.M. zadaje dva udarca nogom u predjelu stomaka ovlašćenom policijskom službeniku L.D.u, pri tom upućujući prijetnje "Pičko jedna, vidjećemo se mi, zašto mene privodiš". Prilikom privodjenja umiješao se i R.D., na način što je sprječavao ovlašćenog policijskog službenika O.O.a, držeći ga za ruke i govoreći "Nemoj njega da privodiš, puštite ga", a kasnije je preko ledja čupao za košulju i ruke ovlašćenog policijskog službenika L.D.a.<br>
	&nbsp;<br>
	Iz nalaza i mišljenja vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinske dokumentacije izdate na ime oštećenog L.D.a, utvrdjuje se da je oštećeni L.D. kritičnom prilikom zadobio tešku tjelesnu povredu u vidu preloma nosnih kostiju sa pomjeranjem slomljenih djelova kostiju, te nagnječine kože lijeve strane grudnog koša. Povreda u vidu preloma nosnih kostiju sa pomjeranjem slomljenih djelova ovih kostiju, nastala je djelovanjem zamahnute, tupo-tvrde sile, ravne površine, srednjeg ili slabijeg intenziteta djelovanja, koja je sila djelovala na glavu oštećenog od naprijed i više sa lijeve strane, u jednom navratu, dovodeći do preloma nosnih kostiju i pomjeranja slomljenih djelova ovih kostiju, te oštećenja krvnih sudova kože i mekog tkiva nosne piramide i krvnih sudova sluzokože nosnih hodnika i izlaska manje količine krvnog sadržaja kroz spoljašnje otvore nosa, a u spoljašnju sredinu. Ista je nastala djelovanjem zamahnute stisnute šake ili polustisnute šake. Povreda u vidu nagnječine lijeve strane grudnog koša, nastala je djelovanjem zamahnute tupo-tvrde sile, ravne površine, slabijeg ili srednjeg intenziteta djelovanja, koja je sila djelovala na tijelo oštećenog sa lijeve strane, u jednom navratu. Ista je mogla nastati djelovanjem zamahnute stisnute ili otvorene šake i sl. Na glavnom pretresu vještak sudske medicine dr B.B. je naveo i da su povrede kod oštećenog L.D.a mogle nastati na način kako je to on predstavio u iskazu. Nije mogao sasvim isključiti mogućnost nastanka preloma nosnih kostiju sa pomjeranjem slomljenih djelova ovih kostiju, djelovanjem zamahnutog lakatnog dijela desne ruke, sa desnom rukom jako savijenom u laktu, mada je za njega takva mogućnost manje vjerovatna. Povreda u vidu nagnječine kože lijeve strane grudnog koša mogla je nastati djelovanjem i zamahnute noge. Sasvim je logično da je do ovakve povrede moglo doći na način kako je to oštećeni L.D. i prikazao, tj. u momentu kada je počinilac djela povrjedjivanja bio u ležećem položaju, na zadnjem sjedištu vozila, nekontrolisano krećući se nogama, a oštećeni u tom momentu bio blago nagnut ka otvoru lijevih zadnjih vrata vozila.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz nalaza i mišljenja vještaka psihijatra dr Ž. G. K.br.73/11 od 29.05.2012.godine i saslušanja ovog vještaka sa glavnog pretresa, utvrdjuje se da je okrivljeni P.M. osoba prosječnih intelektualnih sposobnosti, da ne boluje od trajnog duševnog oboljenja, te da ne pokazuje simptome duševne poremećenosti. Isti pokazuje prisustvo neurotski dublje struktuiranih simptoma u sklopu emocionalno nestabilnog poremećaja ličnosti, što se ubraja u tzv. druge teže duševne poremećaje. Ukoliko se prihvati činjenica i okolnost da je okrivljeni P.M. u toku deliktne radnje fizički napadnut od strane oštećenog L.D.a, odnosno da je bilo neposrednog fizičkog kontakta sa oštećenim, u tim okolnostima P.M. se u vrijeme izvršenja krivičnog djela nalazio u stanju afekta bijesa i razdraženosti srednjeg intenziteta, a uračunljivost mu je bila smanjenog intenziteta, ali ne i bitno. Ukoliko se prihvati okolnost i činjenica da nedostaje fizički napad oštećenog L.D.a prema okrivljenom P.M.u, u takvoj situaciji okrivljeni P.M. se u vrijeme izvršenja krivičnog djela nalazio u stanju afekta, razdraženosti i bijesa minimalnog do srednjeg intenziteta i u tim okolnostima je mogao da shvati značaj svog djela i da upravlja svojim postupcima. Dodao je i da okrivljeni P.M. pokazuje simptome domena afektivno emocionalne sfere, koji se karakterišu anksioznošću, nižeg je praga tolerancije na frustracije, impulsivan, otežane kontrole impulsa i u principu reaguje po tipu "kratkog spoja". Afektivno stanje kod okrivljenog P.M.a nije dostiglo nivo patološkog afekta. U prilog tome govori činjenica da u deliktnoj situaciji kod okrivljenog P.M.a nijesu registrovani kvantitativni i kvalitativni poremećaji svijesti, u smislu suženja svijesti, pomućenja svijesti ili sumračne svijesti. Okrivljeni P.M. na vrlo jasan način opisuje deliktnu situaciju, što upućuje na činjenicu da nije bilo amnezije, odnosno zaboravnosti za okolnosti kritičnog dogadjaja. Zbog toga je afektivno stanje okrivljenog P.M.a u vrijeme izvršenja krivičnog djela dostiglo nivo srednjeg intenziteta, a ne jake razdraženosti, a ovo sve pod uslovom ukoliko se prihvate činjenice i okolnosti da je bilo provokativnog ponašanja oštećenog prema okrivljenom P.M.u.&nbsp;&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz rješenja Osnovnog suda u Danilovgradu Km.br.8/10 od 28.02.2011.godine, koje je postalo pravosnažno 29.04.2011.godine, utvrdjuje se da je P.M.u, zbog krivičnog djela iznuda u pokušaju iz čl.250 st.1 u vezi čl.20 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin<br>
	&nbsp;<br>
	Iz rješenja Osnovnog suda u Danilovgradu Km.br.9/10 od 28.02.2011.godine, koje je postalo pravosnažno 06.04.2011.godine, utvrdjuje se da je P.M.u,&nbsp; zbog krivičnih djela napad na službeno lice u vršenju službene dužnosti iz čl.376 st.3 u vezi st.2 i 1 KZ i laka tjelesna povreda iz čl.152 st.1 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin.&nbsp;&nbsp;<br>
	&nbsp;<br>
	Iz rješenja Osnovnog suda u Danilovgradu Km.br.1/11 od 27.05.2011.godine, koje je postalo pravosnažno 01.07.2011.godine, utvrdjuje se da je P.M.u, zbog krivičnog djela nasilničko ponašanje iz čl.399 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin.&nbsp;&nbsp;<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/11-15070/2-2377 od 08.06.2011.godine, izdatog na ime okrivljenog P.M.a, utvrdjuje se da je P.M.u rješenjem Osnovnog suda u Podgorici Km.br.10/38 od 26.01.2011.godine, zbog krivičnog djela teška tjelesna povreda iz čl.151 st.1 KZ izrečena vaspitna mjera pojačani nadzor od strane organa starateljstva.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/11-15070/2-2377 od 08.06.2011.godine, izdatog na ime okrivljenog R.D.a, utvrdjuje se da isti nije osudjivan.&nbsp;<br>
	&nbsp;<br>
	Sud je cijenio iskaz svjedoka-oštećenog L.D.a iz istražnog postupka i sa glavnog pretresa, pa je našao da se ovaj svjedok istinito, objektivno i detaljno izjasnio o činjenicama važnim za ovu krivičnu stvar. Njegov iskaz stoji u potpuno skladnoj vezi sa nalazom i mišljenjem vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinskom dokumentacijom izdatom na njegovo ime.<br>
	&nbsp;<br>
	Sud je cijenio iskaz svjedoka-oštećenog O.O.d, pa je našao da se ovaj svjedok u iskazu datom u istražnom postupku istinito, objektivno i detaljno izjasnio o činjenicama važnim za ovu krivičnu stvar. Njegov iskaz iz istražnog postupka je u potpunosti saglasan sa iskazom svjedoka-oštećenog L.D.a iz istražnog postupka i sa glavnog pretresa, nalazom i mišljenjem vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinskom dokumentacijom izdatom na ime oštećenog L.D.a.<br>
	&nbsp;<br>
	Sud nije prihvatio iskaz svjedoka-oštećenog O.O.a sa glavnog pretresa, jer je isti bio u suprotnosti sa njegovim iskazom iz istražnog postupka, koji iskaz, kao što je već rečeno, stoji u potpuno skladnoj vezi sa iskazom svjedoka-oštećenog L.D.ba iz istražnog postupka i sa glavnog pretresa, nalazom i mišljenjem vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinskom dokumentacijom izdatom na ime oštećenog L.D. a. Neprihvatljivo je objašnjenje svjedoka-oštećenog O.O.a sa glavnog pretresa da je istinit njegov iskaz sa glavnog pretresa, a da ne zna zašto je u istražnom postupku govorio drugačije.<br>
	&nbsp;<br>
	Sud nije prihvatio ni iskaz svjedoka R.V.a. Ovo stoga što je ovaj svjedok tvrdio da okrivljeni P.M. od njegovog dolaska vozilom nije pružao bilo kakav otpor, da bi sigurno vidio da je okrivljeni P.M. pružao otpor, a iz iskaza svjedoka-oštećenog L.D.a iz istražnog postupka i sa glavnog pretresa i iskaza svjedoka-oštećenog O.O.a iz istražnog postupka, proizilazi da se okrivljeni P.M. po dolasku R.V.a opirao prilikom privodjenja u policijsko vozilo, kada je dok je ležao na zadnjem sjedištu službenog vozila, kroz otvorena vrata zadao udarac nogama u predjelu grudi oštećenom L.D.u, a koja činjenica je potvrdjena i nalazom i mišljenjem vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinskom dokumentacijom izdatom na ime oštećenog L.D.a, obzirom da ovi dokazi upućuju da je oštećeni L.D., izmedju ostalog, imao i povredu nagnječine kože lijeve strane grudnog koša, koja je mogla nastati na način kako su to predstavili svjedok-oštećeni L.D. u istražnom postupku i na glavnom pretresu i svjedok-oštećeni O.O. u istražnom postupku.<br>
	&nbsp;<br>
	Sud nije prihvatio iskaz svjedoka P.B.a, druga okrivljenih P.M.a i R.D.a. Iskaz svjedoka P.B.a da je povod cijelog dogadjaja bio taj što je svjedok-oštećeni L.D. udario šamar P.M.u, obezvrijedjen je kazivanjem svjedoka-oštećenog L.D.a iz istražnog postupka i sa glavnog pretresa i svjedoka-oštećenog O.O.a iz istražnog postupka, iz kojih dokaza proizilazi da svjedok-oštećeni L.D. nije udario šamar okrivljenom P.M.u. Osim navedenog, svjedok P.B.e je naveo da okrivljeni P.M. nije pružao otpor prilikom uvodjenja u policijsko vozilo, tj. da nije vidio da je bilo ko kome tada zadavao udarce, a da je bio udaljen 2-3 metra od policijskog vozila, što je u suprotnosti sa iskazom svjedoka-oštećenog L.D.a iz istražnog postupka i sa glavnog pretresa, iskazom svjedoka-oštećenog O.O.a iz istražnog postupka, nalazom i mišljenjem vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinskom dokumentacijom izdatom na ime oštećenog L.D.a, iz kojih dokaza proizilazi da je okrivljeni P.M., dok je ležao na zadnjem sjedištu službenog vozila, kroz otvorena vrata zadao udarac nogama u predjelu grudi oštećenom L.D.u, kada je oštećenom L.D.u nastala povreda nagnječine kože lijeve strane grudnog koša.<br>
	&nbsp;<br>
	Sud je cijenio iskaze svjedoka M. N., R. S., P. R.1. i P. R., pa je našao da su se isti objektivno i istinito izjasnili o činjenicama koje su im poznate, ne upuštajući se u izjašnjavanje o činjenicama koje im nijesu poznate.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da je okrivljeni P.M. počinio krivično djelo napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, a na način, mjesto i vrijeme kako je to predstavljeno u stavu I izreke presude.<br>
	&nbsp;<br>
	Iz iskaza svjedoka-oštećenog L.D.a iz istražnog postupka i sa glavnog pretresa i iskaza svjedoka-oštećenog O.O.a iz istražnog postupka, koji iskazi su potpuno saglasni, utvrdjuje se da su kritične noći svjedok-oštećeni L.D. i O.O., kao ovlašćeni službenici Uprave policije Ispostava Danilovgrad, koji su vršili poslove javne bezbjednosti, po obavještenju M.N. da je ometan u vožnji od strane mladića koji su se nalazili u glavnoj ulici u Danilovgradu, tj. u ul. Baja Sekulića kod objekta "Foto Nina", a na način što su ti mladići udarali po vozilu dok je on prolazio, došli do tog mjesta. I svjedok M.N. u svom iskazu potvrdjuje činjenicu da je policijske službenike obavijestio o takvom ponašanju grupe mladića, medju kojima su bili okrivljeni P.M. i R.D.. Nakon što je okrivljeni R.D. priznao da je on udarao po krovu vozila M.N., okrivljenom R.D.u su prišli svjedok-oštećeni L.D. i O.O. i krenuli su da ga sprovode do službenog patrolnog vozila i tada je i pored datog upozorenja da ne može sa njima, okrivljeni P.M. uhvatio za ruku okrivljenog R.D.a sa namjerom da ga odvuče, pa kada je svjedok-oštećeni L.D. uhvatio okrivljenog P.M.a za ruku, sa namjerom da ga odstrani i nakon što su se oštećeni L.D. i okrivljeni P.M. pohvatali za odjeću, okrivljeni P.M. je pesnicom udario oštećenog L.D.a u predjelu glave, a što se sve utvrdjuje iz iskaza svjedoka-oštećenog L.D.a iz istražnog postupka i sa glavnog pretresa i iskaza svjedoka-oštećenog O.O.a iz istražnog postupka. Iz iskaza svjedoka-oštećenog L.D.a iz istražnog postupka i sa glavnog pretresa i iskaza svjedoka-oštećenog O.O.a iz istražnog postupka utvrdjuje se da su L.D. i O.O. uspjeli da okrivljenog P.M.a smjeste u službeno vozilo koje je došlo na lice mjesta. Iz službenog vozila, a dok je ležao na zadnjem sjedištu, okrivljeni P.M. je kroz otvorena vrata zadao udarac nogama u predjelu grudi oštećenom L.D.u, a što proizilazi iz iskaza svjedoka-oštećenog L.D.a iz istražnog postupka i sa glavnog pretresa i iskaza svjedoka-oštećenog O.O.a iz istražnog postupka.<br>
	&nbsp;<br>
	Da je oštećeni L.D. od udarca pesnicom u predjelu glave i nogama u predjelu grudi, a koje udarce mu je zadao okrivljeni P.M., zadobio tešku tjelesnu povredu u vidu preloma nosnih kostiju sa pomjeranjem slomljenih djelova kostiju, te nagnječine kože lijeve strane grudnog koša, sud je utvrdio iz&nbsp; nalaza i mišljenja vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinske dokumentacije izdate na ime oštećenog L.D.a. Način i mehanizam nastanka povreda kod oštećenog L.D.a, a kako je to našao vještak sudske medicine dr B.B., stoji u potpuno skladnoj vezi sa kazivanjem svjedoka-oštećenog L.D.a iz istražnog postupka i sa glavnog pretresa i kazivanjem svjedoka-oštećenog O.O.a iz istražnog postupka o tome kako su, na koji način i kojim sredstvom nanesene povrede oštećenom L.D.u. Okrivljeni P.M. u datim odbranama nije poricao da je kritični dogadjaj bio dana 29.05.2011.godine, oko 01,00 časova, te da je stisnutom pesnicom udario oštećenog L.D.a u predjelu nosa.&nbsp;&nbsp;<br>
	&nbsp;<br>
	Okrivljeni P.M. se branio da je prije nego što je udario stisnutom pesnicom oštećenog L.D.a, njega oštećeni L.D. bez razloga uhvatio za majcu, uhvatio rukom za vrat i otvorenom šakom ga udario u lice. Ovakva odbrana okrivljenog P.M.a obesnažena je iskazom svjedoka-oštećenog L.D.a iz istražnog postupka i sa glavnog pretresa i iskazom svjedoka-oštećenog O.O.a iz istražnog postupka, iz kojih dokaza proizilazi da je oštećeni L.D. jedino prije zadobijenog udarca uhvatio za ruku i za odjeću okrivljenog P.M.a, a u cilju odmicanja okrivljenog P.M.a od okrivljenog R.D.a, kojem je okrivljeni P.M. prethodno prišao i uhvatio ga za ruku, i da oštećeni L.D. okrivljenog P.M.a nije uhvatio rukom za vrat i nije ga otvorenom šakom udario u lice. Iz istih razloga, sud nije prihvatio ni odbranu okrivljenog R.D.a u dijelu da je oštećeni L.D. bez razloga uhvatio za majcu okrivljenog P.M.a, uhvatio ga rukom za vrat i udario otvorenom pesnicom prije nego što je okrivljeni P.M. pesnicom udario oštećenog L.D.a u predjelu nosa. Okrivljeni P.M. je negirao da je oštećenog L.D.a udario nogama u predjelu grudi, a okrivljeni R.D. je tvrdio da je okrivljeni P.M. po prilasku O.O.a bez opiranja uveden u službeno vozilo, dok nasuprot tome iz iskaza svjedoka-oštećenog L.D.a iz istražnog postupka i sa glavnog pretresa, iskaza svjedoka O.O.a iz istražnog postupka, nalaza i mišljenja vještaka sudske medicine dr B.B.a Ki.br.14/11 od 15.06.2011.godine i sa glavnog pretresa od 09.09.2011.godine i medicinske dokumentacije izdate na ime oštećenog L.D.a nesporno proizilazi da je okrivljeni P.M., dok je ležao na zadnjem sjedištu službenog vozila, kroz otvorena vrata zadao udarac nogama u predjelu grudi oštećenom L.D.u. Zbog toga je sud odbranu okrivljenog P.M.a cijenio kao sračunato datu u cilju izbjegavanja ili umanjenja krivične odgovornosti, a odbranu okrivljenog R.D.a, druga okrivljenog P.M.a, o ponašanju okrivljenog P.M.a, kao sračunato datu u cilju pomaganja okrivljenom P.M.u da izbjegne ili da se umanji njegova krivična odgovornost.<br>
	&nbsp;&nbsp;&nbsp; &nbsp;&nbsp;&nbsp;<br>
	Krivično djelo napad na službeno lice u vršenju službene dužnosti iz čl.376 st.1 KZ čini onaj ko napadne ili prijeti da će napasti službeno lice u vršenju službene dužnosti, dok krivično djelo iz čl.376 st.2 KZ čini onaj ko izvrši krivično djelo iz čl.376 st.1 KZ, a pod uslovom da je službenom licu nanesena laka tjelesna povreda ili je prijećeno upotrebom oružja. Dalje, krivično djelo iz čl.376 st.3 KZ čini se ako je djelo iz st.1 i 2 ovog člana učinjeno prema sudiji ili državnom tužiocu u vezi sa vršenjem njihove sudijske, odnosno tužilačke dužnosti ili službenom licu u vršenju poslova javne ili državne bezbjednosti. Krivično djelo teška tjelesna povreda iz čl.151 st.1 KZ čini onaj ko drugog teško tjelesno povrijedi ili mu zdravlje teško naruši. Imajući u vidu citirane zakonske odredbe, ovaj sud je našao da su se u radnjama okrivljenog P.M.a, a na način kako je to činjenično utvrdjeno, stekla sva bitna obilježja bića krivičnog djela napad na službeno lice u vršenju službene dužnosti iz čl.376 st. 3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, budući da je okrivljeni P.M. napao službeno lice –oštećenog L.D.a, ovlašćenog službenika Uprave policije Ispostava Danilovgrad u vršenju poslova javne bezbjednosti i to kada je prišao radi vršenja službene radnje privođenja okrivljenog R.D.a tako što mu je zadao udarac pesnicom u predjelu glave, a potom i nogama u predjelu grudi nanoseći mu i opisanu tešku tjelesnu povredu.<br>
	&nbsp;<br>
	Cijeneći psihički odnos okrivljenog P.M.a prema krivičnim djelima napad na službeno lice u vršenju službene dužnosti iz čl.376 st.3 u vezi st.1 KZ&nbsp; i teška tjelesna povreda iz čl.151 st.1 KZ, sud je našao da je isti postupao sa direktnim umišljajem jer je bio svjestan svojih djela i htio je njihova izvršenja.<br>
	&nbsp;<br>
	Sud je odbio predlog okrivljenog P.M.a i njegovog branioca da se u dokaznom postupku u svojstvu svjedoka sasluša Raičević Željko, istražni sudija, a na okolnosti utvrdjivanja činjenice da li je vidio povrede kod okrivljenog P.M.a i iscijepanu majicu, a ovog stoga što je činjenično stanje u ovoj krivičnoj stvari bilo u dovoljnoj mjeri utvrdjeno, a provodjenje ovog dokaza je vodilo nepotrebnom odugovlačenju postupka.<br>
	&nbsp;<br>
	U skladu sa činjeničnim utvrđenjem prizašlim iz provedenih dokaza sud je precizirao činjenični opis krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, na način određen kao u stavu I izreke presude, ne povrjeđujući na taj način objektivni identitet optužnog akta.<br>
	&nbsp;<br>
	Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog P.M.a, koje su od značaja za njen izbor i visinu u smislu čl.42 KZ, pa je od olakšavajućih okolnosti našao da je okrivljeni P.M. mlad (rođen je 15.10.1992.godine), a od otežavajućih okolnosti da mu je rješenjem Osnovnog suda u Danilovgradu Km.br.8/10 od 28.02.2011.godine, koje je postalo pravosnažno 29.04.2011.godine, zbog krivičnog djela iznuda u pokušaju iz čl.250 st.1 u vezi čl.20 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin, da mu je rješenjem Osnovnog suda u Danilovgradu Km.br.9/10 od 28.02.2011.godine, koje je postalo pravosnažno 06.04.2011.godine, zbog krivičnih djela napad na službeno lice u vršenju službene dužnosti iz čl.376 st.3 u vezi st.2 i 1 KZ i laka tjelesna povreda iz čl.152 st.1 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin, da mu je rješenjem Osnovnog suda u Danilovgradu Km.br.1/11 od 27.05.2011.godine, koje je postalo pravosnažno 01.07.2011.godine, zbog krivičnog djela nasilničko ponašanje iz čl.399 KZ izrečena vaspitna mjera pojačani nadzor od strane organa starateljstva - JU Centra za socijalni rad opština Podgorica, Cetinje, Danilovgrad i Kolašin i da mu je rješenjem Osnovnog suda u Podgorici Km.br.10/38 od 26.01.2011.godine, zbog krivičnog djela teška tjelesna povreda iz čl.151 st.1 KZ izrečena vaspitna mjera pojačani nadzor od strane organa starateljstva, a što je utvrđeno iz citiranih rješenja i izvoda iz kaznene evidencije izdatog na ime okrivljenog P.M.a, pa je sud okrivljenom P.M.u u smislu čl.48 st.1 KZ prethodno utvrdio kazne za izvršena krivična djela, pa mu je za krivično djelo napad na službeno lice u vršenju službene dužnosti iz čl.376 st.3 u vezi st.1 KZ utvrdio kaznu zatvora u trajanju od 6 (šest) mjeseci, a za krivično djelo teška tjelesna povreda iz čl.151 st.1 KZ, kaznu zatvora u trajanju od 6 (šest) mjeseci, pa je okrivljenom, primjenom čl.48 st.2 tač.2 KZ izrekao jedinstvenu kaznu zatvora u trajanju od 10 (deset) mjeseci. Zbog toga sud nalazi da će se jedinstvenom kaznom zatvora u trajanju od 10 (deset) mjeseci u potpunosti ostvariti svrha kažnjavanja iz čl.32 KZ, a u okviru opšte svrhe izricanja i propisivanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl.51 KZ okrivljenom P.M.u se u izrečenu jedinstvenu kaznu zatvora ima uračunati vrijeme provedeno u pritvoru od 29.05.2011.godine do 09.09.2011.godine.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni P.M. oglašen krivim obavezan je da na ime troškova krivičnog postupka uplati ovom sudu iznos od 468,00 eura, a koji troškovi se odnose na nagradu odmjerenu njegovom braniocu po službenoj dužnosti u pretkrivičnom postupku adv.S.R. u iznosu od 187,50 eura, na nagrade odmjerene vještaku sudske medicine dr B.B.u u ukupnom iznosu od 99,00 eura i nagradu odmjerenu vještaku psihijatru dr Ž. G. u iznosu od 181,50 eura, kao i iznos od 30,00 eura na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Oštećeni L.D. je osnovom čl.239 st.2 ZKP-a, radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	II Sud je našao da nema dokaza da je okrivljeni R.D. počinio krivično djelo sprječavanje službenog lica u vršenju službene radnje u pokušaju iz čl.375 st.3 u vezi st.1 KZ u vezi čl.20 KZ, a na način, mjesto i vrijeme kako je to predstavljeno u stavu II izreke presude zbog čega je okrivljenog R.D.a osnovom čl.373 tač.2 ZKP-a oslobodio od optužbe.<br>
	&nbsp;<br>
	Naime, u konkretnom slučaju nema dokaza da je okrivljeni R.D. umišljajno silom pokušao spriječiti službeno lice u vršenju poslova javne bezbjednosti, čuvanja javnog reda i mira, te hvatanja učinioca krivičnog djela, na način što je oštećenog L.D.a, prilikom lišenja slobode okrivljenog P.M.a, zbog izvršenja krivičnog djela napad na službeno lice u vršenju službene dužnosti iz čl.376 st.3 u vezi st.1 KZ u sticaju sa krivičnim djelom teška tjelesna povreda iz čl.151 st.1 KZ, uhvatio za ruke kako bi onemogućio da ga uvede u službeno vozilo, nakon čega ga je oštećeni L.D. savladao i tek tada uspio da izvrši službenu radnju lišenja slobode okrivljenog P.M.a.<br>
	&nbsp;<br>
	Ovo stoga što iz iskaza svjedoka-oštećenog O.O.a iz istražnog postupka i iskaza svjedoka-oštećenog L.D.a iz istražnog postupka i sa glavnog pretresa proizilazi da je nakon što je okrivljeni P.M. udario pesnicom oštećenog L.D.a u predjelu glave, okrivljeni R.D. uhvatio oštećenog L.D.a za ruke, ne da bi pokušao da silom spriječi službeno lice u vršenju poslova javne bezbjednosti čuvanja javnog reda i mira i hvatanja učinioca krivičnog djela, već da bi razdvojio i spriječio dalji fizički sukob između okrivljenog P.M.a i oštećenog L.D.a. Ovakav zaključak suda potvrđen je i time što se okrivljeni R.D. i svjedok-oštećeni L.D. poznaju, što proizilazi iz odbrane okrivljenog R.D.a i kazivanja oštećenog L.D.a. I okrivljeni R.D. u datim odbranama ističe da je sprječavao oštećenog L.D.a da priđe okrivljenom P.M.u u cilju razdvajanja njih dvojice, a ne da bi na taj način spriječio privođenje okrivljenog P.M.a od strane oštećenog L.D.a.<br>
	&nbsp;<br>
	Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.<br>
	&nbsp;<br>
	Zbog toga što nije bilo dokaza da je okrivljeni R.D. počinio krivično djelo&nbsp; sprječavanje službenog lica u vršenju službene radnje u pokušaju iz čl.375 st.3 u vezi st.1 KZ u vezi čl.20 KZ sud je okrivljenog R.D.a osnovom čl.373 tač.2 ZKP-a oslobodio od optužbe.<br>
	&nbsp;<br>
	Kako je okrivljeni oslobođen od optužbe, sud je na osnovu čl.230 st.1 ZKP-a odlučio da troškovi krivičnog postupka u ovom dijelu padaju na teret budžetskih sredstava suda.<br>
	&nbsp;<br>
	Sud je cijenio i druge provedene dokaze pa je našao da su bez uticaja na drugačije presuđenje u ovoj krivičnoj stvari.<br>
	&nbsp;<br>
	Osnovom čl. 374 ZKP-a, odlučeno je kao u stavu I izreke presude, dok je na osnovu čl.373 tač.2 ZKP-a, odučeno kao u stavu II izreke presude.<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; SUDIJA,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	&nbsp;<br>
	&nbsp;</div>

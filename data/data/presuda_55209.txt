<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.1295/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene B. M., zbog krivičnog djela građenje objekta bez građevinske dozvole iz čl. 326a KZ-a, odlučujući po optužnom predlogu ODT-a Podgorica Kt.br. 1492/12 od 23.11.2012 godine, kojeg je na glavnom pretresu zastupala Popović Nadja  savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 07.02.2013 godine donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>Okrivljena:</span>
</p>
<p class="p3"></p>
<p class="p3">
<span>B. M.,od oca J. i majke S., rodjene B., rodjena ...  godine u P., sa prebivalištem u P. - ... ,penzioner, udata, majka dvoje djece,pismena , završila srednju školu,lošeg imovnog stanja, ranije neosuđivana</span>
</p>
<p class="p3"></p>
<p class="p1">
<span>K R I V A     J E</span>
</p>
<p class="p3">
<span>Zato što je: </span>
</p>
<p class="p3"></p>
<p class="p3">
<span>U septembru 2012 godine, u naselju Park šuma-Zagorič, u Podgorici, postupajući protivno odredbi čl. 69 Zakona o uredjenju prostora i izgradnji objekata započela gradjenje objekta bez prethodno pribavljene gradjevinske dozvole, na način što je na katastarskoj parceli br. 4601 KO Podgorica II vršila rekonstrukciju postojećeg objekta i gradila visoko potkrovlje sa krovnom konstrukcijom, bez pribavljene gradjevinske dozvole, pri čemu je bila svjesna svog djela i htjela njegovo izvršenje, znajući da je njeno djelo zabranjeno,</span>
</p>
<p class="p3"></p>
<p class="p3">
<span>-čime je izvršila krivično djelo građenje objekta bez građevinske dozvole iz čl.326a KZ-a, </span>
</p>
<p class="p3"></p>
<p class="p3">
<span>-pa joj  Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54 Krivičnog Zakonika, te čl. 226, 227, 229 i 374 ZKP-a, i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj prethodno utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužna je okrivljena da na ime troškova krivičnog postupka - paušala uplati Ovom sudu iznos od 50,00 (pedeset) eura, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT-a Podgorica Kt.br. 1492/12 od 23.11.2012 godine kojeg je na glavnom pretresu zastupala Popović Nadja, savjetnik na radu kod ODT-a Podgorica, okrivljenoj B. M., stavljeno je na teret izvršenje krivičnog djela građenje objekta bez građevinske dozvole iz čl. 326a KZ-a CG, kako je to bliže opisano izrekom ove presude.</span>
</p>
<p class="p3"></p>
<p class="p3">
<span>Zastupnik optužbe je pri optužnom aktu u svemu ostala do kraja glavnog pretresa,a u završnoj riječi izjavila da, imajući u vidu priznanje okrivljene, predložila da je Sud oglasi krivim i osudi po zakonu u granicama zakonom zaprijećene kazne za krivično djelo stavljeno joj na teret. </span>
</p>
<p class="p3"></p>
<p class="p3">
<span>U svojoj odbrani i u prethodnom postupku, kao i na glavnom pretresu okrivljena je izjavila da priznaje izvršenje krivičnog djela stavljenog joj na teret. Izjavila je da je još prije 5-6 godina na državnom zemljištu izgradila prizemnu kuću dimenzija 9x7,5 metara u mjestu Zagorič, ..., Opština Podgorica. Navela je da je taj objekat sve do septembra 2012 godine, bio pod pločom bez krova i isti je zbog kiša počeo da vlaži i postao neuslovan za življenje. Izjavila je da je ona hronični bolesnik bronhitisa. Navela je da je zbog svega toga da bi priuštila sebi i svojoj porodici skromne uslove za život odlučila da krajem septembra 2012 godine, ozida zidove visine 10 blokova i postavila krov. Navela je da su u toku tih radova kod nje na gradilištu došli gradjevinski inspektori i tražili gradjevinsku dozvolu koju nije posjedovala i to sa razloga jer se za istu nije ni obraćala jer taj prostor nije urbanizovan  i da se ne može dobiti dozvola. Izjavila je da su nakon ovoga inspektori sačinili zapisnik o utvrdjenom stanju i ona je taj zapisnik potpisala. Istakla je i to da je spremna da plati državi sve dažbine kako bi legalizovala taj objekat.</span>
</p>
<p class="p3"></p>
<p class="p3">
<span>U završnoj riječi nije imala šta dodati svojoj odbrani, osim da je nužda natjerala na to, i da ništa slično nikada neće učiniti, te je zamolila Sud da je što blaže kazni.</span>
</p>
<p class="p3"></p>
<p class="p3">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije PJ Pljevlja br. 03-245/12-12148/2 od 11.12.2012 godine, na ime okrivljene B. M., dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljene. </span>
</p>
<p class="p3"></p>
<p class="p3">
<span>Cijeneći potpuno,nedvosmisleno i jasno priznanje okrivljene kao dokaz, koje pri tom ničim nije dovedeno u sumnju, ovaj Sud je neosporno utvrdio da se okrivljena B. M., nije pridržavala odredbe čl. 69 Zakona o uređenju prostora i izgradnji objekata kojim je propisano da se objekat može graditi, a pod čim se podrazumijeva i rekonstrukcija objekta, samo na osnovu građevinske dozvole i tehničke dokumentacije, već je u septembru 2012 godine, u naselju ..., u Podgorici, započela gradjenje objekta bez prethodno pribavljene gradjevinske dozvole, na način što je na katastarskoj parceli br. 4601 KO Podgorica II vršila rekonstrukciju postojećeg objekta i gradila visoko potkrovlje sa krovnom konstrukcijom, bez pribavljene gradjevinske dozvole, pri čemu je bila svjesna svog djela i htjela njegovo izvršenje, znajući da je njeno djelo zabranjeno.</span>
</p>
<p class="p3"></p>
<p class="p3">
<span>U takvim naprijed utvrđenim radnjama okrivljene se, po nalaženju Ovog suda, stekla sva bitna obilježja bića krivičnog djela građenje objekta bez građevinske dozvole iz čl.326a Krivičnog Zakonika Crne Gore, u odnosu na koje djelo je okrivljena postupila sa direktnim umišljajem, odnosno bila je svjesna svog djela i htjela njegovo izvršenje, tj. znala je da građenju objekta obavezno prethodi pribavljanje građevinske dozvole, što ona nije učinila, već je započela radnju građenja predmetnog objekta,  bez građevinske dozvole.</span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je cijenio sve okolnosti iz čl. 42 KZ-a, pa je u odsustvu otežavajućih okolnosti van elemenata bića krivičnog djela stavljenog joj na teret, od olakšavajućih okolnosti na strani okrivljene cijenio njene lične i imovinske prilike, to da je riječ o majci dvoje djece, priznanje izvršenja krivičnog djela, kojim je doprinijela bržem i efikasnijem okončanju krivičnog postupka, pobude iz kojih je izvršila predmetno krivično djelo, te iskreno kajanje,a posebno raniju neosuđivanost utvrđenu izvodom iz Kaznene evidencije; a koje okolnosti je Sud u svom zbiru cijenio kao osobito olakšavajuće, pa je okrivljenoj, shodno odredbama čl. 45 i 46 KZ-a, najprije utvrdio kaznu zatvora ispod zakonom propisanog minimuma za navedeno krivično djelo, u trajanju od tri mjeseca, a zatim je, nalazeći da nije neophodno da okrivljena kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 07.02.2013 godine</span>
</p>
<p class="p3"></p>
<p class="p3">
<span>       ZAPISNIČAR                                                                     SUDIJA,   </span>
</p>
<p class="p4">
<span>Valentina Vukašinović				   Larisa Mijušković-Stamatović                                                            </span>
</p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenoj</span>
</p>
<p class="p1">
<span>SUDIJA,</span>
</p>
<p class="p1">
<span>________________________</span>
</p>
<p class="p3">
<span>Postupljeno dana_____________</span>
</p>
<p class="p3">
<span>Namještenik_________________</span>
</p>
<p class="p5"></p>
<p class="p5"></p>


</body>
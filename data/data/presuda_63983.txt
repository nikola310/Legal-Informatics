<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:start;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:end;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:-0.25in;margin-left:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{text-indent:0.49166667in;margin-left:0.49166667in;text-align:justify;hyphenate:auto;font-family:Arial;font-size:12pt;}
.p12{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{display: inline-block; text-indent: 0; min-width: 0.2361111in;}
</style>
<title>VIŠI SUD U PODGORICI</title>
<meta content="Ratko Cupic" name="author">
</head>
<body class="b1 b2">
<p class="p1">
<a name="_GoBack"></a>
</p>
<p class="p2"></p>
<p class="p2">
<span class="s1">VIŠI SUD U PODGORICI</span>
</p>
<p class="p2">
<span class="s1">K.br. 122/13	</span>
</p>
<p class="p2">
<span class="s1">Podgorica, 04.10.2013. godine</span>
</p>
<p class="p2"></p>
<p class="p3"></p>
<p class="p4">
<br>
</p>
<p class="p2"></p>
<p class="p3">
<span class="s1">U IME CRNE GORE </span>
</p>
<p class="p3"></p>
<p class="p5"></p>
<p class="p6">
<span class="s1">VIŠI SUD U PODGORICI</span><span>, kao prvostepeni krivični, po sudiji Ratku Ćupiću, kao sudiji pojedincu uz učešće namještenika Popović Vere, kao zapisničara, u krivičnom predmetu protiv optuženog </span><span class="s1">J, A, </span><span>iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz člana 300. stav 1 Krivičnog zakonika, po optužnici Višeg državnog tužilaštva iz Podgorice Kt.br. 106/13 od 12.09.2013. godine, koju je na glavnom pretresu zastupala zamjenik Višeg državnog tužioca iz Podgorice Jovanović Maja, nakon održanog glavnog javnog pretresa dana 02.10.2013. godine u prisustvu zastupnika optužnice, optuženog i njegovog branioca advokata Ivanović Tanje, donio je, a dana 04.10.2013. godine javno objavio 	</span>
</p>
<p class="p6"></p>
<p class="p7"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p6">
<span>Optuženi </span><span class="s1">J. A., </span><span>JMBG 1., od oca B. i majke M., rodjene R., rodjen 1..0..1..godine u P., sa prebivalištem u P., ul. M. P. br. 1., državljanin C. G., neoženjen, pismen, završio srednju trgovačku školu, nezaposlen, lošeg imovnog stanja, osudjivan, u pritvoru od 21.07.2013.godine,</span>
</p>
<p class="p6"></p>
<p class="p6"></p>
<p class="p3">
<span class="s1">K R I V   JE</span>
</p>
<p class="p3"></p>
<p class="p2">
<span class="s1">Zato što je:</span>
</p>
<p class="p2"></p>
<p class="p6">
<span class="s1">       </span><span>Dana 21.07.2013. godine, u C., neovlašćeno radi dalje prodaje držao opojnu drogu marihuanu – supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga („Sl.list CG“ br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio na način što je navedenog dana u putničkom motornom vozilu marke „G.“, registarskih oznaka P. C. 9., kojim je upravljao, držao opojnu drogu marihuanu, koja je bila zapakovana u jednu PVC kesu sa ručkom crvene boje, ukupne neto mase od 405,04 grama, a koja se nalazila ispod sjedišta suvozača, kada je istog dana oko 22,55 časova, na kružnom toku u C., na raskrsnici  magistralnog puta C. – B. – P. kontrolisan od strane ovlašćenih službenika Uprave policije – Odjeljenje bezbjednosti C., kojom prilikom su pregledom naznačenog vozila, pronašli i oduzeli predmetnu opojnu drogu, koja je bila namijenjena daljoj neovlašćenoj prodaji,</span>
</p>
<p class="p6"></p>
<p class="p8">
<span class="s2">-​&nbsp;</span><span>čime je izvršio krivično djelo – neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika,</span>
</p>
<p class="p9"></p>
<p class="p10">
<span>pa ga sud na osnovu citiranog zakonskog propisa, člana 4 st.2, čl. 32, 36, 42 i 51 st. 1 Krivičnog zakonika, te čl. 227, 229 i 374 Zakonika o krivičnom postupku</span>
</p>
<p class="p3"></p>
<p class="p3">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p6">
<span>Na kaznu zatvora u trajanju od 2 (dvije) godine u koju kaznu mu se uračunava vrijeme provedeno u pritvoru  od 21.07.2013. godine, pa nadalje.</span>
</p>
<p class="p6"></p>
<p class="p6">
<span>Obavezuje se optuženi da ovom sudu plati troškove krivičnog postupka u iznosu od 1.600,00 eura, kao i 100 € na ime paušala, sve u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p6"></p>
<p class="p6">
<span>Na osnovu čl. 300 st. 7, a u vezi čl. 75 st. 3 Krivičnog zakonika od optuženog se trajno oduzima opojna droga – marihuana u količini  405,04 grama, koja se ima uništiti.</span>
</p>
<p class="p6"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p6">
<span>Optužnicom VDT-a Podgorica Kt.br. 106/13 od 12.09.2013. godine, pri kojoj je njen zastupnik ostao do kraja glavnog pretresa, stavljeno je na teret optuženom J.A., da je izvršio krivično djelo činjenično i pravno bliže opisano u izreci ove presude. </span>
</p>
<p class="p6"></p>
<p class="p6">
<span>U svojoj odbrani iznijetoj na zapisniku kod VDT-a optuženi je izjavio da je predmetna droga-marihuana koja je pronadjena u njegovom vozilu, njegova i da njegov drug L. S.koji je sa njim bio u vozilu nema nikakve veze sa ovom drogom. Ističe da je drogu nabavio dva-tri dana prije nego što je ista pronadjena od strane policije. Imao je namjeru da je koristi samo za ličnu upotrebu, a ranije je koristio i „teže“ vrste opojnih droga i to heroin, ali se uspješno izliječio. Dalje je naveo da ne radi nigdje, da je u teškoj finansijskoj situaciji, „nekako se snalazi“ i izdržava se od majčine penzije koja iznosi oko 200 do 250 eura. </span>
</p>
<p class="p6"></p>
<p class="p6">
<span>Na glavnom pretresu optuženi je ponovio prethodne navode svoje odbrane i dodao: da živi samo sa majkom, jer mu je sestra udata i živi sa svojom porodicom kao i brat koji je oženjen i takodje ima svoju porodicu. Naveo je da se njegovoj majci od navedene penzije odbija kredit u mjesečnom iznosu od 50 ili više, a možda i do 100 eura, te kazao da je nezaposlen, da posao ne može nigdje da nadje, mada je završio srednju trgovinsku školu. S vremena na vrijeme i to samo ljeti, u svojoj šumi kod B. P. ubere po kamion drva i to obično jedan kamion drva proda, a jedan kamion drva doveze za svoje potrebe kući, tako da živi u teškim finansijskim uslovima. Iako finansijski teško prolazi, uspio je da skupi oko 200 eura i kupi predmetnu marihuanu koja mu je pronadjena u vozilu. Dalje je naveo da je sa njim kritične prilike u vozilu kao saputnik bio njegov poznanik L. S. kojeg poznaje 10 do 15 godina. Imali su namjeru da te prilike podju do B., gdje je on trebao da svrati kod svoje djevojke, a da potom njih dvojica dalje produže na A. B. kod U. da bi se iskupali. Kada ih je zaustavila policija na kružnom toku kod C., a to je raskrsnica na samom ulazu u C., policiji je priznao da je to njegova droga i da njegov saputnik nema nikakve veze sa ovom drogom koja je pronadjena ispod sjedišta na kojem je saputnik sjedio. Predmetnu drogu je kupio dva-tri dana ranije od lica čije ime ne može reći zbog svoje bezbjednosti. Inače vozilo u kojem je pronadjena droga i kojim je upravljao je njegovo vlasništvo. Naveo je još da je dva puta ranije osudjivan zbog droge i oba puta izdržao kaznu. Na pitanje svoga branioca još je kazao: da ga je finansijski pomagao brat koji radi u prodavnici auto djelova u P., mada isti ima svoju porodicu, dok ga sestra teško može pomoći s obzirom da i ona ima svoju porodicu i troje djece. Sem marihuane ranije je koristio i heroin i to do 2006. godine kada je prestao da ga uživa. Zbog konzumiranja droge bolnički je liječen 2006. godine u bolnici u D. – Opština K.gdje je na liječenju proveo mjesec dana. Ne posjeduje medicinsku dokumentaciju o liječenju, ali pretpostavlja da ona postoji u bolnici u kojoj se liječio. Nakon toga je samo povremeno išao na kontrole, a heroin nije koristio već samo marihuanu. Na kraju, u završnoj riječi je kazao da se osjeća krivim samim tim što je pronadjena droga u njegovom vozilu, iako ista nije bila namijenjena za prodaju. </span>
</p>
<p class="p6"></p>
<p class="p6">
<span>Sud je na pretresu izveo dokaze: saslušanjem svjedoka L. S., čitanjem službene zabilješke UP – Odjeljenja bezbjednosti C. Ku.br. 109/2013 od 21.07.2013.godine, čitanjem potvrde o privremeno oduzetim predmetima UP – Odjeljenja bezbjednosti C. Ku.br. 109/13 od 21.07.2013.godine na ime J. A., čitanjem Izvještaja o hemijskom vještačenju i uvidom u fotodokumentaciju Forenzičkog centra D. broj 2283/13 od 31.07.2013.godine te čitanjem Izvoda iz kaznene evidencije UP – Centra bezbjednosti P. na ime J. A., br. 29-245/13-6140/2-2397 od 30.07.2013.godine. </span>
</p>
<p class="p6"></p>
<p class="p6">
<span>Svjedok L.S. u svojoj izjavi datoj na zapisniku kod VDT-a Podgorica od 09.09.2013.godine izjavio je da je to bilo 21. Jula ove godine kada je sa svojim prijateljem i komšijom J. A. po njegovom pozivu, krenuo sa njim na primorje da bi se kupali i proveli taj dan u B. pa čak da bi se „spustili“ do A. B.. Navodi da nije znao da je A. u vozilu imao bilo kakvu drogu. Kada su stigli do C., na kružnom toku zaustavila ih je policija, legitimisala ih i ispod sjedišta suvozača, tj. ispod sjedišta na kom je on sjedio, pronašli opojnu drogu – marihuanu za koju im je A. rekao da je njegova (tj. A.),, nakon čega ih je policija obojicu privela. Kazao je još da je te prilike kod sebe imao jedan džoint marihuane koji je bio namijenjen samo za njegovu ličnu upotrebu, pa pošto ga je policija upitala da li ima što kod sebe od nedozvoljenih supstanci, on im je taj džoint marihuane predao.</span>
</p>
<p class="p6"></p>
<p class="p6">
<span>Na glavnom pretresu ovaj svjedok je ponovio prethodne navode, te dodao: da optuženog J.A. zna već skoro 20 godina, da su te prilike trebali da prošetaju, da podju na primorje, te da sjutrašnji dan provedu kupajući se na A.Ponovio je da je kod sebe imao mali zamotuljak marihuane od koje se mogao napraviti jedan džoint koji je bio namijenio za sebe, a držao ga je sakrivenog u džepu od šorca s obzirom da je bilo ljetnje vrijeme. Naveo je još da je taj zamotuljak droge kupio u P., te da mu ga nije dao A.</span>
</p>
<p class="p6"></p>
<p class="p6">
<span>Na posebno postavljeno pitanje – ako su već krenuli prema moru da se kupaju, zbog čega nijesu krenuli ujutro, a ne te noći oko 22-23,00 časa kada ih je zaustavila policija, te gdje su htjeli da prenoće, ovaj svjedok je odgovorio: da su te noći htjeli negdje da popiju piće, da podju negdje da slušaju muziku, a da se vezano za mjesto prenoćišta on i optuženi nijesu dogovarali, da su možda htjeli da zaspu u vozilu, o čemu se ne može precizno izjasniti. </span>
</p>
<p class="p6"></p>
<p class="p6">
<span>U službenoj zabilješci Uprave policije – OB C. Ku.br.109/2013 od 21.07.2013.godine, konstatuje se da je dana 21.07.2013.godine u 22,56 časova, prilikom pregleda vozila marke „G.“ reg. oznaka P. C. 9., kojim je upravljao J.A., ispod sjedišta suvozača pronadjena PVC kesa u kojoj se nalazila biljna materija nalik na marihuanu, težine oko 400 grama, te da je prilikom lišenja slobode isti pružao aktivan otpor i pokušao da pobjegne sa lica mjesta.</span>
</p>
<p class="p6"></p>
<p class="p6">
<span>Iz potvrde o privremeno oduzetim predmetima Uprave policije OB Cetinje br. 67-02 od 21.07.2013.godine, proizilazi da je od J. A. oduzeta PVC kesa crvene boje sa sadržinom materije tamno zelene boje biljnog porijekla, nalik na opojnu drogu-marihuanu. </span>
</p>
<p class="p6"></p>
<p class="p6">
<span>Iz Izvještaja o hemijskom vještačenju br. 2283/13 od 31.07.2013.godine, na koji inače nije bilo primjedbi i sud ga prihvata cijeneći da je isti stručan i uvjerljiv, utvrdjeno je da je Forenzičkom centru na hemijsku analizu dostavljeno jedno ručno pravljeno pakovanje od plastične kese sa sadržajem sasušene biljne materije karakterističnog opojnog mirisa, neto mase 405,04 grama (što se odnosi na materiju oduzetu od optuženog J. A.), kao i jedan ručno pravljeni zamotuljak od plastične kese sa sadržajem sasušene biljne materije tamno zelene boje karakterističnog opojnog mirisa neto mase 0,77 grama (oduzete od L.S.). Detaljnim makroskopskim i mikroskopskim pregledom dostavljenog biljnog materijala, kao i na osnovu karakteristične morfološke gradje utvrdjeno je da isti potiču od biljke čiji je botanički naziv Cannabis Sativa, poznatiji kao konoplja,-marihuana, te da je utvrdjeno da dostavljeni materijal sadrži tetrahidrokanabinol (THC) u koncentraciji iznad 0,2%. U Izvještaju se dalje konstatuje da su konoplja i THC supstance koje djeluju na centralni nervni sistem, izazivaju stanje zavisnosti i nalaze se na spisku opojnih droga jer su proglašene za opojnu drogu Pravilnikom o utvrdjenju spiska droga, psihotropnih supstanci i bilja koje se može koristiti za proizvodnju droga (Sl.list CG br. 56/2012). </span>
</p>
<p class="p6"></p>
<p class="p6">
<span>Nakon sprovedenog postupka, cijeneći odbranu optuženog i izvedene dokaze, kako pojedinačno tako i u njihovoj medjusobnoj vezi shodno članu 370 ZKP-a (a na koje dokaze inače nije bilo primjedbi i sud ih kao takve prihvata), nesumnjivo je utvrdjeno da se u radnjama optuženog J. A. stiču sva bitna obilježja bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ, koje je činjenično bliže opisano u izreci ove presude. </span>
</p>
<p class="p6"></p>
<p class="p6">
<span>Naime, nesporna je činjenica da je optuženi J. A. dana 21.07.2013.godine u C. u svom putničkom vozilo marke „G.“, reg. oznaka P. C.-9. kojim je upravljao, držao opojnu drogu-marihuanu sakrivenu ispod sjedišta suvozača i to u količini od 405,04 gr. </span>
</p>
<p class="p6"></p>
<p class="p6">
<span>Ovu činjenicu kao nespornu sud je utvrdio na osnovu iznijete odbrane optuženog, te iskaza saslušanog svjedoka L. S., potvrde o privremeno oduzetim predmetima i Izvještaja o hemijskom vještačenju Forenzičkog centra D.. Tako optuženi priznaje da je u navedenom vozilu čiji je on vlasnik a kojim je upravljao, držao predmetnu drogu u PVC kesi ispod sjedišta suvozača, što je potvrdio i njegov suvozač – svjedok L. koji je kazao da je prilikom kontrole izvršene od strane policije, ispod sjedišta na kojem je on sjedio, pronađena predmetna opojna droga, a što se potvrđuje i potvrdom o privremeno oduzetim predmetima iz koje se utvrđuje da je od optuženog oduzeta jedna PVC kesa crvene boje sa sadržinom materije tamno zelene boje biljnog porijekla. Da ta oduzeta biljna materija predstavlja opojnu drogu-marihuanu  u naprijed navedenoj količini, od 405,04 gr., nesumnjivo se utvrđuje iz Izvještaja o hemijskom vještačenju Forenzičkog centra D. u kojem stoji da se radi o marihuani neto mase 405,04 gr., sa sadržajem  tetrahidrokanabinola (THC) u koncentraciji iznad 0,2 %. Dakle, nesumnjivo je utvrđeno da je okrivljeni navedene noći, u svom putničkom vozilu kojim je upravljao, držao predmetnu opojnu drogu-marihuanu i ta činjenica nije sporna. </span>
</p>
<p class="p6"></p>
<p class="p6">
<span>Međutim, ono što optuženi osporava jeste činjenica da je predmetnu marihuanu držao radi prodaje, pa navodi da je ista bila namijenjena njemu tj. za njegovu ličnu upotrebu, a ne za prodaju.  Ali takvu odbranu optuženog sud ne prihvata i to sa sledećih razloga:</span>
</p>
<p class="p6"></p>
<p class="p6">
<span>Optuženi je u svom vozilu držao količinu od 405,04 gr., predmetne opojne droge koju je kako navodi kupio 2-3 dana ranije u P. od lica čije ime ne želi da saopšti. Iako je istu kupio u P. 2-3 dana prije nego što je ista otkrivena u njegovom vozilu, optuženi tu drogu nije ostavio kući (iako živi u P. gdje je istu i kupio), već je drogu držao u vozilu kojim se kritične noći (oko 23,00 časa) kretao prema C., odnosno kako on i njegov saputnik-svjedok L. navode, kretali se prema B., a sa namjerom da dalje nastave vožnju prema U. (tj. ka A. na B.). Ako je optuženi predmetnu drogu zaista kupio za svoje potrebe, kako to isti u odbrani navodi, nije logično da tu količinu droge drži u vozilu kojim se kreće od svoje kuće ka B., odnosno ka U.. Ovo tim prije, što su on i njegov saputnik – svjedok L. kako sami navode, imali namjeru samo da se sjutra-dan na moru iskupaju, tj. da samo jedan dan provedu na moru. Za tako kratak period boravka na moru, sigurno je da tolika količina opojne droge radi ličnog konzumiranja, optuženom nije bila potrebna. Uz to, optuženi je kako sam navodi, nezaposlen, lošeg imovnog stanja, izdržava se od majčine penzije, koja po njegovim navodima iznosi svega 200 do 250 € i opterećena je kreditom, pa se zato isti po sopstvenom kazivanju, pomaže branjem drva na način što obično ljeti ubere i proda po jedan kamion drva. Dakle, nesporno je da je optuženi, lošeg imovnog stanja, nezaposlen, ali je ipak, kako ističe bio uspio da sakupi 200 € da bi kupio predmetnu opojnu drogu, (koja je kritične noći otkrivena u njegovom vozilu). Dovodeći u vezu ovu čenjenicu, tj. loše imovno stanje optuženog, sa činjenicom da je u vozilu, (kojim se te noći kretao od P. ka B.) držao opojnu drogu u navedenoj količini, sasvim je neuvjerljiva odbrana optuženog da je predmetnu opojnu drogu u navedenoj količini (405,04 gr) bio namijenio za svoju ličnu upotrebu. Naprotiv, kod prednjeg stanja stvari, izvodi se sasvim logičan zaključak da je optuženi (koji je inače ranije više puta osuđivan zbog istovrsnog krivičnog djela), predmetnu opojnu drogu nabavio i držao u vozilu kojim se kritične noći kretao ka moru, radi dalje prodaje, kako bi prodajom došao do finansijskih sredstava. </span>
</p>
<p class="p6"></p>
<p class="p6">
<span>Sud je pri tom imao u vidu navode odbrane optuženog, da se isti ranije-2006.godine jedan put bolnički liječio zbog konzumiranja opojne droge-heroina i da se kako ističe izliječio, za koje liječenje nema medicinske dokumentacije, te da sada koristi samo marihuanu. Međutim, imajući u vidu sve naprijed izloženo, sud nalazi da su takvi navodi njegove odbrane u konkretnom slučaju sasvim irelevantni, pa njegovu odbranu da je predmetnu opojnu drogu-marihuanu kupio za svoje potrebe, sud cijeni samo kao pokušaj izbjegavanja krivično-pravne odgovornosti.</span>
</p>
<p class="p6"></p>
<p class="p6">
<span>Zato iz svega izloženog sud zaključuje da je optuženi J. A. dana 21.07.2013.godine u C., neovlašćeno radi dalje prodaje držao opojnu drogu marihuanu, supstancu proglašenu za opojnu drogu Pravilnikom o utvrdjenju spiska droga, psihotropnih supstanci i bilja koje se može koristiti za proizvodnju droga (Sl.list CG br. 56/2012), iako je bio svjestan da postupa neovlašćeno i protivpravno, pa je to i htio na način što je navedenog dana u putničkom vozilu marke „G.“ reg. oznaka P. C. 9., kojim je upravljao, držao opojnu drogu-marihuanu zapakovanu u jednoj PVC kesi ukupne neto mase 405,04 grama, a koja se nalazila ispod sjedišta suvozača, kada je istog dana oko 22,55 časova na kružnom toku u C.na raksrsnici magistralnog puta C. – B. – P. kontrolisan od strane ovlašćenih službenika Uprave policije – OB C., kojom prilikom su pregledom naznačenog vozila pronašli i od istog oduzeli predmetnu opojnu drogu koja je bila namijenjena daljoj neovlašćenoj prodaji. </span>
</p>
<p class="p6"></p>
<p class="p6">
<span>Sud je cijeneći psihički odnos optuženog prema izvršenom krivičnom djelu nesumnjivo utvrdio da je optuženi predmetno krivično djelo izvršio sa direktnim umišljajem. Okolnost da je nastupao neovlašćeno, da je djelo protivpravno, što predstavlja bitna obilježja ovog krivičnog djela je, po ocjeni suda optuženom sigurno bila poznata, jer je isti bio svjestan da nema potrebna ovlašćenja za stavljanje u promet opojnih droga, što je optuženi činio, držeći u svom vozilu radi dalje prodaje opojnu drogu – marihuanu, supstancu koja je proglašena za opojnu drogu. Znači, kod optuženog je postojala svijest o svim bitnim obilježjima predmetnog krivičnog djela i htio je njegovo izvršenje, što ga čini krivično pravno odgovornim. </span>
</p>
<p class="p6"></p>
<p class="p6">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela pored navođenja činjenica i okolnosti koje čine obilježja krivičnog djela, a o kojima se sud već izjasnio, bilo nužno navesti i materijalnopravni propis od kojeg zavisi postojanje ovog djela. Naime, marihuana je supstanca koja je proglašena za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine).</span>
</p>
<p class="p6"></p>
<p class="p6">
<span>Prilikom odmjeravanja kazne sud je cijenio sve okolnosti predviđene članom 42 Krivičnog zakonika koje su od uticaja da kazna bude manja ili veća, pa je kao olakšavajuću okolnost  na strani optuženog, cijenio da je isti lošeg imovnog stanja, što je sigurno doprinijelo da predmetno djelo počini, dok je kao otežavajuću okolnost sud cijenio to da je isti ranije više puta osudjivan i to zbog istovrsnog krivičnog djela, a što je utvrđeno iz izvoda iz kaznene evidencije Uprave policije CB P. br.29-245/13-6140/2-2397od30.07.2013. godine. Imajući u vidu ove okolnosti kao i količinu predmetne opojne droge koju je optuženi neovlašćeno držao radi dalje prodaje, sud nalazi da je izrečena kazna zatvora u trajanju od dvije godine, iako minimalna za ovu vrstu krivičnih djela srazmjerna težini učinjenog krivičnog djela i optuženom kao počiniocu i da se istom može ostvariti svrha kažnjavanja iz čl.32 KZ, a u okviru opšte svrhe propisivanja i izricanja krivičnih sankcija iz čl.4 st.2 istog KZ-a.</span>
</p>
<p class="p6"></p>
<p class="p6">
<span>Na osnovu čl.51 st. 1 KZ optuženom je u izrečenu kaznu zatvora uračunato vrijeme provedeno u pritvoru od 21.07.2013.godine pa na dalje.</span>
</p>
<p class="p6"></p>
<p class="p6">
<span>O troškovima krivičnog postupka, odlučeno je na osnovu čl.227 i 229 ZKP-a, pa kako je optuženi oglašen krivim obavezan je na plaćanje troškova i to na ime službene odbrane 1.600 €, kao i  - paušala u iznosu od 100,00 €, a koji iznos je odredjen srazmjerno trajanju i složenosti ovog postupka i imovnom stanju optuženog.</span>
</p>
<p class="p6"></p>
<p class="p6">
<span>Na osnovu člana 300 stav 7 KZ-a, u vezi čl. 75 st. 3 KZ-a, od optuženog J. A.  je trajno oduzeta predmetna opojna droga – marihuana u količini bliže označenoj u izreci.</span>
</p>
<p class="p6">
<span>Na osnovu svega izloženog a primjenom čl. 374 ZKP-a, odlučeno je kao u izreci ove presude. </span>
</p>
<p class="p6"></p>
<p class="p6"></p>
<p class="p6">
<span>ZAPISNIČAR                                                                         SUDIJA </span>
</p>
<p class="p11">
<span>                                                                       Ratko Ćupić</span>
</p>
<p class="p6"></p>
<p class="p6">
<span>D-na:</span>
</p>
<p class="p6"></p>
<p class="p12">
<span class="s2">-​&nbsp;</span><span>VDT – Podgorica</span>
</p>
<p class="p12">
<span class="s2">-​&nbsp;</span><span>Optuženom u ZIKS-u</span>
</p>
<p class="p12">
<span class="s2">-​&nbsp;</span><span>Braniocu, adv. I. T.</span>
</p>
<p class="p12">
<span class="s2">-​&nbsp;</span><span>a/a</span>
</p>
<p class="p6"></p>
<p class="p6">
<span>Post. dana_____2013. godine                                             SUDIJA </span>
</p>
<p class="p6">
<span>                                                                                            Ratko Ćupić</span>
</p>
<p class="p6"></p>
<p class="p6"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
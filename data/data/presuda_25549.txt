<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:14pt;}
.p9{text-align:start;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.p11{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
</style>
<title>                                                                                                            K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                                                                                                            K.br. 187/13 </span>
</p>
<p class="p2"></p>
<p class="p3">
<!--Image link to '0.jpg' can be here-->
<span>                      </span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p1">
<span>OSNOVNI SUD U N. kao prvostepeni krivični, sudija Kovačević Vesna uz sudjelovanje Nikolić Rade, kao zapisničara u kriv.predmetu protiv okrivljenog  T. S.zbog krivičnog djela ugrožavanje javnog saobraćaja iz čl. 339. st.1. KZ, po optužnom predlogu ODT-a u N., Kt.br.54/13 od 16.04.2013.god. nakon dovršenog glavnog i javnog pretresa dana 03.06.2013.god. u prisustvu okrivljenog  T.S. i zamjenika ODT-a Đ. D. istog dana donio je a dana 5.06.2013. god. i javno objavio</span>
</p>
<p class="p1"></p>
<p class="p1"></p>
<p class="p4">
<span>P R E S U D U</span>
</p>
<p class="p3"></p>
<p class="p1"></p>
<p class="p1">
<span>Okrivljeni: T.S., JMBG ...0, od oca Lj. i majke V., rodjene K., rodjen ... u N., sa prebivalištem u N., naselje B.T. bb, državljanin CG, neoženjen, nezaposlen, završio osnovnu školu, srednjeg imovnog stanja, ranije osuđivan presudom Osnovnog suda u N. K.556/10. od 17.12.2010.god. zbog kriv.djela iz čl. 168.st.1. KZ, 40 dana zatvora uslovno na 1 godinu, presudom Osnovnog suda u N. K.100/2011 od 18.04.2011. god. zbog krivićnog djela iz čl. 248. st.1. KZ u vezi čl. 23. KZ, 60 dana zatvora, presudom Osnovnog suda u N. K.226/11 od 7.06.2011. god. zbog krivičnog djela iz čl. 151. st.1. KZ, 2 mjeseca zatvora, </span>
</p>
<p class="p1"></p>
<p class="p1"></p>
<p class="p3">
<span>K r i v    j e</span>
</p>
<p class="p5"></p>
<p class="p1">
<span>Što je :</span>
</p>
<p class="p1"></p>
<p class="p1">
<span>Dana 15.01.2013. godine, oko 21:45 časova, u N., iako je bio svjestan da svojom radnjom može učiniti djelo, pa je na to pristao, ne pridržavajući se saobraćajnih propisa upravljao bez položenog vozačkog ispita za "B" kategoriju motornih vozila svojim putničkim motornim vozilom marke "BMW", registarskog broja PG DE ..., ulicom V.M., iz pravca Trga S.K. u pravcu R. i time tako ugrozio saobraćaj da je doveo u opasnost život i tijelo oštećenog J.N., na način što u vožnji nije držao potrebno odstojanje od putničkog motornog vozila marke "Opel", registarskog broja NK AZ ..., koje je zbog upaljenog crvenog svijetla na semaforu bilo zaustavljeno u ulici V.M., tako da može blagovremeno da uspori ili da se zaustavi, ako vozilo ispred njega uspori ili se zaustavi, usled čega je vozeći ovako protivno odredbama čl. 177 st.1 i čl. 76 ZOBS-a na putevima, prednjim dijelom svog vozila udario u zadnji dio zaustavljenog vozila oštećenog J.N., kojom prilikom je oštećeni J.N. zadobio laku tjelesnu povredu u vidu nagnječenja poglavine i istegnuća vratnog dijela kičme,</span>
</p>
<p class="p1"></p>
<p class="p1">
<span>- čime je izvšrio krivično djelo ugrožavanje javnog saobraćaja iz čl. 339. st. 1. Krivičnog zakonika.</span>
</p>
<p class="p1"></p>
<p class="p1">
<span>- pa sud okrivljenog za navedeno kriv.djelo primjenom čl. 4.st.2, 32,36,42.st.1, Krivičnog zakonika i čl. 226. 229. čl.374.st.1. Zakonika o krivičnom postupku, </span>
</p>
<p class="p1"></p>
<p class="p1"></p>
<p class="p4">
<span>O S U Đ U J E</span>
</p>
<p class="p1"></p>
<p class="p1">
<span>Na kaznu zatvora u trajanju od 45 (četrdesetpet) dana, koju je dužan izdržati po pravosnažnosti presude,</span>
</p>
<p class="p1"></p>
<p class="p1">
<span>OBAVEZUJE SE okrivljeni da na ime troškova kriv.postupka plati iznos od 172,oo (stotinusedamdesetdva ) eura, u roku od 15 dana, po pravnosnažnosti presude pod prijetnjom prinudnog izvršenja, na žiro račun ovog suda br.832-152-32.</span>
</p>
<p class="p1"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p3"></p>
<p class="p6">
<span>ODT u N., svojim optužnim predlogom stavio je na teret okrivljenom izvršenje kriv.djela koje je činjenično i pravno opisano izrekom presude pa je zamjenik ODT-a Đ. D.prije davanja završnih riječi precizirao činjenični opis u pogledu umišljaja okrivljenog, pa je u završnoj riječi izjavio da je provedenim dokazima utvrđeno da je okrivljeni počinio kriv.djelo koje mu je stavljeno na teret na način kako je to opisano pri preciziranom optužnom aktu  i predložio sudu da okrivljenog za počinjeno djelo oglasi krivim i osudi po zakonu.  </span>
</p>
<p class="p1">
<span> </span>
</p>
<p class="p1">
<span>Okrivljeni T.S. je u svojoj odbrani u bitnom naveo da je konkretnog dana 15.01.2013.godine upravljao svojim putničkim motornim vozilom marke BMW reg.br. PG DE ... iz pravca stare pošte prema R., brzinom nekih 70-80 km/h, pa obzirom da je bilo loše vrijeme, snijeg, kiša, nije mogao da zaustavi svoje vozilo kada je došao ispred semafora već je udario u vozilo koje se nalazilo ispred njega i koje je bilo zaustavljeno na saobraćajni znak "Stop", odnosno crveno svijetlo, ističući da je konkretnog dana upravljao vozilom bez vozačke odnosno nije imao položen vozački ispit "B" kategorije. U završnoj riječi istakao da se osijeća krivim za nastalu saobraćajnu nezgodu i da se iskreno kaje. </span>
</p>
<p class="p1"></p>
<p class="p1">
<span>U dokaznom postupku sud je neposredno saslušao oštećenog-svjedoka J.N., na saglasan predlog stranaka pročitao nalaz i mišljenja vještaka saob.struke ing. T.P. o uzroku saobraćajne nezgode dat u predmetu Kt.br.54/13, od 8.03.2013. god. i nalaz vještaka med.struke B.dr.V. dat na zapisniku dana 12.04.2013. god., izvršio uvid u zapisnik o uvidjaju  Uprave policije PJ Nikšić, br. 22/13, od 16.01.2013.god., izvršio uvid u skicu lica mjesta nezgode i fotodokumentaciju Uprave policije PJ Nikšić, br.službeno/13, od 22.01.2013. god. i pročitao izvod iz kaznene evidencije na ime okrivljenog.   </span>
</p>
<p class="p7"></p>
<p class="p1">
<span>Oštećeni-svjedok J.N. je u svom iskazu u bitnom naveo da se dana 15.01.2013. godine, oko 21:45 časova kretao sa svojim putničkim motornim vozilom marke »Opel« registarskog broja NK AZ ... ulicom Bulevar V.M., iz pravca stare pošte u pravcu R. i to lijevom saobraćajnom trakom, bliže središnjoj razdjelnoj liniji. Dolaskom na raskrsnicu navedenog Bulevara sa ulicom R.D. primijetio je na semaforu upaljeno crveno svijetlo, pa kada je zaustavio svoje vozilo ispred semafora i dok je čekao zaustavljen na semaforu u jednom trenutku začuo je jak zvuk nekog vozila i pogledao je u retrovizor i neposredno iza njegovog zaustavljenog vozila ugledao da se dva vozila paralelno kreću, odnosno jedno iza njegovog vozila, a drugo desnom saobraćajnom trakom u njegovom smjeru kretanja. Vidio je da prema brzini kretanja vozilo koje se kreće iza njega neće uspjeti da se zaustavi, zatim je čvrsto uhvatio upravljač sa obje ruke i već narednog trenutka je osjetio udar u zadnji dio njegovog zaustavljenog vozila, zatim je uspio da odveže pojas i da izađe iz vozila, pa kada je izašao iz vozila vidio je da ga je udarilo vozilo »BMW« i da mu je prišao neki čovjek koji ga je sa svojim vozilom prevezao do bolnice da bi mu se ukazala pomoć. Na kraju se nije pridružio krivičnom gonjenju protiv okrivljenog.</span>
</p>
<p class="p1"></p>
<p class="p1">
<span>Zapisnikom o uvidjaju Uprave policije PJ Nikšić br. 22/13, od 16.01.2013.god. je konstatovano a skicom lica mjesta i fotodokumentacijom predstavljeno da je mjesto saobraćajne nezgode bulevar V.M., izgrađen od asvaltne podloge, pravog poteza, bez udarnih rupa i drugih oštećenja. Konkretnom prilikom kolovoz je bio mokar i nepodesan za vožnju, osvijetljen uličnom rasvjetom, tako da je do nezgode došlo na način što se ulicom V.M. iz pravca stare pošte prema R. kretao vozač T.S. sa PMV "BMW" bez registarskih oznaka koji prednjim dijelom vozila ostvaruje kontakt sa zadnjim karajem  PMV "Opel" reg. oznaka NK-AZ ... sa kojim je upravljao vozač J.N..</span>
</p>
<p class="p1"></p>
<p class="p1">
<span>Iz nalaza i mišljenja vještaka saobraćajne struke ing. T.P., konstatovano je da uzrok za nastalu saobraćajnu nezgodu stoji na strani vozača putničkog vozila marke BMV koji nije zaustavio svoje vozilo iza zaustavljenog putničkog vozila marke Opel-corsa i sačekao da se na semaforu promijeni svijetlo za slobodan prolaz, da njegov postupak stoji u direktnoj uzročnoj vezi sa nastalom saobraćajnom nezgodom, da je vozač putničkog vozila marke BMV imao vremena i prostora da uoči zaustavljeno vozilo na kolovozu bulevara V.M.. Takođe, da je vozač putničkim vozilom marke BMV koristio brzinu kretanja sa svojim vozilom znatno iznad limita dozvoljene, što je povećalo veličinu nastalih posledica ostvarenim kontaktom vozila.</span>
</p>
<p class="p1"></p>
<p class="p1">
<span>Iz nalaza vještaka med.struke dr. B.V. proizilazi da je oštećeni J.N. konkretnom prilikom u saobraćajnom udesu zadobio povrede u vidu nagnječenja poglavine i istegnuća vratnog dijela kičme a koje povrede su lake prirode. </span>
</p>
<p class="p1"></p>
<p class="p1">
<span>Cijeneći prednje dokaze pojedinačno i u njihovoj medjusobnoj vezi i dovodeći ih u vezi sa odbranom okrivljenog sud nesumjivo utvrdjuje da je okrivljeni dana 15.01.2013. godine, oko 21:45 časova, u N., lako je bio svjestan da svojom radnjom može učiniti djelo, pa je na to pristao, ne pridržavajući se saobraćajnih propisa upravljao bez položenog vozačkog ispita za "B" kategoriju motornih vozila svojim putničkim motornim vozilom marke "BMW", registarskog broja PG DE ..., ulicom V.M., iz pravca Trga S.K. u pravcu R. i time tako ugrozio saobraćaj da je doveo u opasnost život i tijelo oštećenog J.N., na način što u vožnji nije držao potrebno odstojanje od putničkog motornog vozila marke "Opel", registarskog broja NK AZ ..., koje je zbog upaljenog crvenog na semaforu bilo zaustavljeno u ulici V.M., tako da može blagovremeno da uspori ili da se zaustavi, ako vozilo ispred njega uspori ili se zaustavi, usled čega je vozeći ovako protivno odredbama čl. 177 st.1 i čl. 76 ZOBS-a na putevima, prednjim dijelom svog vozila udario u zadnji dio zaustavljenog vozila oštećenog J.N., kojom prilikom je oštećeni J.N. zadobio laku tjelesnu povredu u vidu nagnječenja poglavine i istegnuća vratnog dijela kičme, kojim radnjama je ostvario sva bitna obeležja kriv.djela ugrožavanje javnog saobraćaja iz čl. 339. st. 1. KZ.</span>
</p>
<p class="p1"></p>
<p class="p1">
<span>Naime, iskazom oštećenog-svjedoka, uviđajnom dokumentacijom, nalazom i mišljenjem vještaka saobraćajne struke kao i iz same odbrane okrivljenog nesporno je utvrdjeno se okrivljeni kritičnom prilikom nije pridržavao odredbi</span><span class="s1"> </span><span>čl.177 st.1 i čl. 76 ZOBS-a</span><span class="s1"> </span><span>na putevima, već se kritičnom prilikom upuštio u vožnju vozilom prije sticanja prava na upravljanje motornim vozilom suprotno odredbi čl.177 st.1 ZOBS-a na putevima pri čemu se konkretnom prilikom nije pridržavao ni</span><span class="s1"> </span><span>odredbi čl. 76 ZOBS-a na putevima shodno kojoj odredbi je određeno da vozač mora držati potrebno odstojanje od vozila koje se kreće ispred njega, tako da isto može blagovremeno da uspori ili da zaustavi.  Okrivljeni se nije pridržavao navedenih odredbi i saobraćajnih propisa već nije zaustavio svoje vozilo iza zaustavljenog vozila kojim je upravljao oštećeni koje je stajalo na semaforu zbog uključenog crvenog svijetle  i čekalo da se ukuljuči zeleno svijetlo već je udario u zadnji kraj vozila oštećenog i samim tim prouzrokovao saobraćajnu nezgodu i ako je imao i vremena i prostora da uoči zaustavljeno vozilo na kolovozu bulevara V.M.. </span>
</p>
<p class="p1"></p>
<p class="p1">
<span>Okrivljeni ne spori da je došlo do saobraćajne nezgode na prednji način i ne spori da je vozio većom brzinom od dozvoljene obzirom da se radi o centru grada ali navodi da je tom prilikom bilo loše vrijeme, snijeg i kiša i da zbog toga  nije mogao da zaustavi svoje vozilo kada je došao ispred semafora već je udario u vozilo oštećenog ali je sud prednju odbranu cijenio kao smišljenu i usmjerenu ka umanjenju krivice obzirom na navode oštećenog da je u momentu  kada je zaustavio svoje vozilo ispred semafora i dok je čekao u jednom trenutku začuo  jak zvuk  vozila i pogledao  u retrovizor i neposredno iza njegovog zaustavljenog vidio da prema brzini kretanja vozilo koje se kreće iza njega neće uspjeti da se zaustavi pa je zatim  čvrsto uhvatio upravljač sa obje ruke i već narednog trenutka je osjetio udar u zadnji dio njegovog zaustavljenog vozila, što ukazuje da zbog velike brzine kretanja vozila  okrivljeni nije mogao zaustaviti vozilo i nije mogao držati potrebno rastojanje od vozila oštećenog   i iako je morao znati i vidjeti da je ispred njega i semafor i vozilo koje je zaustavljeno na semaforu i čekalo slobodan prolaz tako da je sud prednju odbranu okrivljenog u cjelosti odbacio.</span>
</p>
<p class="p1"></p>
<p class="p1">
<span>Naime, okrivljeni je kritičnom prilikom  ne poštujući saobraćajne propise na prednje propisan način bio svjestan da može ugroziti javni saobraćaj i dovesti u opasnost život i tijelo ljudi našta je i pristao tako da se na subjektivnom planu stanje svijesti okrivljenog manifestuje u eventualnom umišljaju, usled čega su nastupile lake tjelesne povrede kod oštećenog kao objektivni uslov  inkriminacije.   </span>
</p>
<p class="p1"></p>
<p class="p1">
<span>Da je oštećeni J.N. zadobio lake tjelesne povrede u predmetnoj nezgodi sud je utvrdio iz nalaza vještaka medicinske struke, koji nalaz je cijenio kao jasan, objektivan i stručan.</span>
</p>
<p class="p1"></p>
<p class="p1">
<span>Prilikom odlučivanja o kazni, Sud je u smislu čl. 42. KZ, kao olakšavajuće okolnosti na strani okrivljenog cijenio njegovu nezaposlenost, da se oštećeni nije pridružio krivičnom gonjenju, dok mu je kao otežavajuću okolnost cijenio raniju osudjivanost a što se sud uvjeio iz izvoda iz kaznene evidencije na ime okrivljenog, pa je okrivljenom primjenom čl.36 KZ izrečena kazna zatvora u trajanju od  ćetrdesetpet dana jer je sud mišljenja da će se sa ovakvom kaznom zatvora na okrivljenog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha kažnjavanja  iz čl.32. KZ, a u okviru opšte svrhe izricanja kriv.sankcija u smislu čl.4 st.2 KZ.</span>
</p>
<p class="p1"></p>
<p class="p1">
<span>Kako je okrivljeni oglašen krivim Sud ga je obavezao da na ime troškova krivičnog postupka plati iznos od 172,00 eura, od čega na ime naknade za vještačenje po vještaku saob. struke T. P. iznos od 88,00 eura, vještaku medicinske struke B.dr V., iznos od 44,00 eura i iznos od 40,00 eura na ime paušala, kao dijela troškova krivičnog postupka, a koji troškovi krivičnog postupka su srazmjerni trajanju i složenosti  krivinog postupka kao i imovnim prilikama okrivljenog, shodno čl. 226. u vezi čl. 229. ZKP-a.</span>
</p>
<p class="p1"></p>
<p class="p1">
<span>Iz iznijetih razloga,a primjenom  čl. 374. ZKP-a, odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U N., dana 03.06.2013.god.</span>
</p>
<p class="p8"></p>
<p class="p1">
<span>Zapisničar,                                                                S U D I J A,</span>
</p>
<p class="p1">
<span>Rada Nikolić,s.r.                                                   Vesna Kovačević,s.r.</span>
</p>
<p class="p1"></p>
<p class="p3">
<span>Za tačnost otpravka tvrdi i ovjerava</span>
</p>
<p class="p3">
<span>službenik suda</span>
</p>
<p class="p3"></p>
<p class="p3"></p>
<p class="p9">
<span>PRAVNA POUKA: Protiv ove odluke nezadovoljna stranka ima pravo žalbe</span>
</p>
<p class="p1">
<span>	                                u roku od 8 dana, od dana prijema iste preko ovog                                                                           </span>
</p>
<p class="p10">
<span>	suda Višem sudu Podgorica.</span>
</p>
<p class="p8"></p>
<p class="p11"></p>
<p class="p11"></p>
<p class="p10"></p>
<p class="p10"></p>
<p class="p12"></p>
<p class="p12"></p>


</body>
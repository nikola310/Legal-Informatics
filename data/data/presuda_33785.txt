<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.39375in 1.25in;}
.p1{text-indent:0.625in;text-align:center;hyphenate:auto;font-family:Arial;font-size:12pt;}
.p2{text-indent:0.625in;text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-left:-0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-left:-0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-left:-0.5in;text-align:start;hyphenate:auto;font-family:Arial;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.87/13</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  sudija Raičević Violeta uz učešće namještenika suda  Joksimović Ljiljane, zapisničara, u krivičnom predmetu protiv  okrivljenog M. A.  iz Bijelog Polja, zbog krivičnog djela  laka tjelesna povreda iz čl.152.st.1. KZ, po tužbi privatnog tužioca H.A. iz B.Polja od 26.03.2013.godine, nakon održanog  usmenog glavnog  i javnog pretresa  u prisustvu  tužioca  H. A. i njegovog punomoćnika adv. L.H. te branioca po službenoj dužnosti okrivljenog M. A. adv. C. L., a u odsustvu okrivljenog M.A.,  dana 13.06.2013.godine donio je i javno objavio:</span>
</p>
<p class="p7"></p>
<p class="p5"></p>
<p class="p8">
<span>P R E S U D U</span>
</p>
<p class="p7"></p>
<p class="p6">
<span>	</span>
</p>
<p class="p6">
<span>	Okrivljeni M.A., od oca Ć., rodjen 16.03.1984.godine, sa prebivalištem u mjestu R., opština Bijelo Polje, državljanin Crne Gore, osudjivan presudom Osnovnog suda u B.Polju K.br.150/11 od 24.11.2011.godine zbog krivičnog djela iz čl.152.st.2. u vezi st.1.KZ CG četiri mjeseca zatvora uslovno na jednu godinu i presudom Osnovnog suda u Bijelom Polju K.br.64/12 od 07.11.2012.godine zbog krivičnog djela iz čl.240.st.1. u vezi čl.49.KZ tri mjeseca zatvora.</span>
</p>
<p class="p7"></p>
<p class="p7"></p>
<p class="p8">
<span>K R I V  J E</span>
</p>
<p class="p7"></p>
<p class="p7">
<span>Što je:</span>
</p>
<p class="p7"></p>
<p class="p7">
<span>- Dana 23.10.2012.godine  u ugostiteljskom objektu "S." u ., opština Bijelo Polje,  izudarao pesnicama  u predjelu usta  privatnog tužioca  H.A. kojom prilikom mu je  nanio laku tjelesnu povredu u vidu frakture zuba 21 u gornjoj vilici sa lijeve strane  u srednjem dijelu korijena zuba.</span>
</p>
<p class="p7"></p>
<p class="p7">
<span>-čime je izvršio krivično djelo laka tjelesna povreda iz čl.152 st.1 Krivičnog zakonika Crne Gore </span>
</p>
<p class="p7"></p>
<p class="p7">
<span>-pa ga sud, primjenom citiranog zakonskog propisa, te čl. 2, 4, 5, 13, 15, 32, 39 st.2 tač.3, 42   Krivičnog zakonika Crne Gore i čl. 226, 229, 239 i 374 Zakonika o krivičnom postupku Crne Gore</span>
</p>
<p class="p7"></p>
<p class="p8"></p>
<p class="p8">
<span>O S U Đ U J E</span>
</p>
<p class="p7"></p>
<p class="p7"></p>
<p class="p7">
<span>Na novčanu kaznu u iznosu od 600,00€ (šeststotinaeura) koju je dužan uplatiti u roku od tri mjeseca od dana pravosnažnosti presude na Depozit novčanih kazni, troškova postupka i paušala CG br. 832-151-35. Ako okrivljeni ne plati novčanu kaznu u određenom roku, novčana kazna će se zamijeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako okrivljeni plati samo dio novčane kazne ostatak će se srazmjerno pretvoriti u kaznu zatvora, a ako okrivljeni plati ostatak novčane kazne, izvršenje kazne zatvora će se obustaviti.</span>
</p>
<p class="p6">
<span>	</span>
</p>
<p class="p6">
<span>	Okrivljeni se obavezuje na plaćanje paušala u iznosu od 30 € /trideset eura/ te troškova postupka  u iznosu  od 159,00 € /sto pedeset devet eura/  na Depozit novčanih kazni, troškova postupka i paušala CG broj 832-151-35, te se posebno  okrivljeni obavezuje da  privatnom tužiocu plati troškove  koje je imao za angažovanje  punomoćnika  u ukupnom iznosu od 300,00 € /trista eura/, a sve  u roku od 15 dana po pravosnažnosti presude.</span>
</p>
<p class="p7"></p>
<p class="p8">
<span>	Radi ostvarenja imovinsko pravnog zahtjeva privatni tužilac H.A.  upućuje se na parnični postupak.</span>
</p>
<p class="p8"></p>
<p class="p8"></p>
<p class="p8">
<span>O b r a z l o ž e n j e</span>
</p>
<p class="p8"></p>
<p class="p7"></p>
<p class="p7">
<span>Privatni tužilac H.A., preko svog punomoćnika, podnio je ovom sudu optužni predlog, K.br.87/13 od 26.03.2013. godine, protiv okrivljenog M.A. zbog krivičnog djela laka tjelesna povreda iz čl.152 st.1 Krivičnog zakonika Crne Gore. Predhodno ispitujući optužni akt  sud je utvrdio da se isti ima smatrati  privatnom tužbom obzirom da je  u toku  predhodnog postupka utvrdjeno da se za predmetno krivično djelo goni po privatnoj tužbi  pa je sud cijenio  blagovremenost  optužnog akta od dana podnošenja krivične prijave Državnom tužiocu koji je odbacio krivičnu prijavu  za krivično djelo teška tjelesna povreda iz čl.151.st.1.KZ i obavijestio  H.A. da može da preuzme krivično gonjenje  tako što će  sudu podnijeti  privatnu tužbu zbog krivičnog djela laka tjelesna povreda iz čl.152.st.1.KZ.</span>
</p>
<p class="p7"></p>
<p class="p7">
<span>Glavni pretres je održan i zaključen u prisustvu privatnog tužioca,  njegovog punomoćnika i branioca po službenoj dužnosti okrivljenog a u odsustvu okrivljenog  M. A. na osnovu rješenja ovog suda KV.br.147/13 od 16.05.2013.godine, kojim je usvojen predlog punomoćnika privatnog tužioca H. A. i odredjeno da se okrivljenom sada nedostižnom državnim organima sudi u odsustvu. Naime,  iz obrazloženja istog rješenja proizilazi da se okrivljeni nalazi u inostranstvu  što je utvrdjeno  kako iz  konstatacije  sudskog dostavljača na dostavnici tako i iz  akta Uprave policije iz kojeg proizilazi da su ovlašćeni  službenici u razgovoru sa roditeljima okrivljenog  došli do saznanja da se isti nalazi u Švedskoj  bez  bližeg datuma povratka. Pored toga sudjenjem u odsustvu isključuje se mogućnost zastarjelosti krivičnog gonjenja jer je obezbjedjivanje pristustva okrivljenog  na glavnom pretresu  vremenski neizvjesno a načelo ekonomičnosti  nalaže da se sudjenje sprovede bez odugovlačenja  i sa što manje  troškova.</span>
</p>
<p class="p7"></p>
<p class="p7">
<span>Okrivljeni  M. A. tokom postupka nije saslušan.</span>
</p>
<p class="p7"></p>
<p class="p7">
<span>Njegov branilac po službenoj dužnosti adv. C.L.  u bitnom je istakao da nije dokazano da je okrivljeni počinio krivično djelo koje mu se stavlja na teret i tražio od suda da se isti oslobodi od optužbe.</span>
</p>
<p class="p7"></p>
<p class="p7">
<span>Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu izveo sljedeće dokaze: saslušao u svojstvu svjedoka privatnog tužioca H. A., pročitao iskaze svjedoka H.E., B. E. i B. E. te saslušao svjedoka H.E. na glavnom pretresu, pročitao  nalaz i mišljenje vještaka medicinske struke dr. M.M. od 31.12.2012.godine, izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p7"></p>
<p class="p7">
<span> Cijeneći dokaze pojedinačno i u međusobnoj povezanosti, utvrdjeno je činjenično stanje na način kako je sadržano u izreci  i na osnovu istog zaključeno  da je okrivljeni izvršio krivično djelo laka tjelesna povreda iz čl.152 st.1 Krivičnog zakonika Crne Gore, zbog čega je kriv. </span>
</p>
<p class="p7"></p>
<p class="p7">
<span>Naime, iz iskaza privatnog tužioca H. A. koji je saslušan u svojstvu svjedoka  u bitnom proizilazi da se dana 23.10.2012.godine nalazio u kući svoje sestre u naselju R. kada je iz prvog sprata kuće  u kom se nalazi ugostiteljski objekat ".", čuo buku  pa je sišao da vidi o čemu se radi. U ugostiteljskom objektu zatekao je više lica koji su glamaili i vidio je pobacane flaše po podu. Sjeo je sa šank  i bio okrenut ledjima ostalim gositma. U jednom momentu prišao mu je momak za kojeg je kasnije saznao da se zove  M.A., i pitao ga "šta ti hoćeš šta se širiš" i udario ga pesnicom u predjelu glave - usta i to nekoliko puta  od kojeg udarca je pao na ledja. Uspio  je da ustane, medjutim, tada su prišli i ostali momci koji su bili u društvu sa M. i ponovo ga oborili na pod te su  ga svi udarali  rukama i nogama u predjelu čitavog tijela.Jedan od tih momaka, a misli da se radi o bratu M.A. udario ga je nogom u predjelu desnog ramena i u predjelu glave iza lijevog uha  od kog udarca je ponovo pao na pod i tad je izgubio svijest.Istakao je da ne poznaje M. A. od ranije niti ostale momke koji su bili sa njim  tako da nije imao nikakvih nesuglasica. Istakao je da  u momentu kada ga je udario M.A. pesnicom nekoliko puta u predjelu  glave, prednjeg dijela lica  - usta  osjetio je da mu je polomljen zub i bilo je krvi.</span>
</p>
<p class="p7"></p>
<p class="p6">
<span>	Iskaz privatnog tužioca po pitanju odlučnih činjenica je pouzdan i  potvrdjen  kroz medicinsku dokumentaciju i nalaz i mišljenje vještaka medicinske struke dr. M. M. iz kojeg proizilazi da je H. A. od medicinske dokumentacije priložio izvještaj  JZU Opšte bolnice Odjeljenja Urgentne medicinske pomoći u Bijelom Polju od 23.10.2012.godine i izvještaj stomatološke ambulante F. od 24.10.2012.godine. Iz izvještaja Opšte bolnice Odjeljenja za Urgentnu medicinsku pomoć utvrdjuje se da je H. A. u tuči  dobio udarac  u predjelu usne šupljine  gdje mu je slomljen zub  lijevo gore i  iz izvještaja  dr. B. B. stomatološke ambulante Frident navodi se da je povreda zadobijena udarcem u predjelu gonje usne, što se klinički konstatuje na gornjoj usni krvni podliv, polomljen lijevi gornji centralni sekutić u srednjoj liniji korijena. Na RTG snimku se vidi  fraktura  dentisa 21 srednja linija korijena pa je konstatovana dijagnoza fraktura dentis 21, IV klase, vulnus contusiu lab oris superioris.Vještak je mišljenja da je navedena povreda u vidu frakture zuba 21 u gornjoj vilici sa lijeve strane  laka tjelesna povreda i ista je nanijeta dejstvom  tupe mehaničke sile stisnutom pesnicom.</span>
</p>
<p class="p6"></p>
<p class="p6">
<span>	Iskaz privatnog tužioca  potvrdjen je i dijelom iskaza svjedoka H.E. koji je u bitnom  istakao da je vlasnik ugostiteljskog objekta "S.". Kritičnog dana  u objektu su bili M. A. zv. B. i još  nekoliko momaka  koji su pravili nered. Sa njim u ugostiteljski  objekat pošao je H.A., koji je inače brat njegove supruge. Pozdravio se sa prisutnima  kada  ga je M.A. udario  pesnicom u predjelu glave a zatim je  M. A. zv. B. udario H.A. u predjelu glave i to prednje strane lica, pesnicama  nekoliko puta  a odmah je nastavio da ga udara  M.A. pesnicama u predjelu glave  te kada je H. A. oboren   prišlo je šest momaka koji su zajedno sa M.A. i A. udarali H. A. nogama i pesnicama u predjelu glave i tijela.Istakao je da  nakon što  ga je udario M.A. od kojeg udarca se zateturao odmah je ustao i mogao jasno da vidi dešavanje.</span>
</p>
<p class="p6"></p>
<p class="p6">
<span>	Naime, sud je cijenio iskaz svjedoka B.E. koji je  u bitnom  istakao  da je kritičnog dana sa okrivljenim M. A., B.E. i izvjesnim  Z. B. bio u  ugostiteljskom objektu "S." u R. Obzirm da je sa H.E., koji je vlasnik kafane, od ranije imao nesuglasica, ustao je sa društvom sa namjerom da ide kada se isti pojavio u kafani  kako ne bi došlo  do svadje. Kada ga je vidio H. E. uhvatio ga je za jaknu u predjelu grudi,  gurnuo i opsovao. M. A. mu je  rekao da ga ostavi na miru dok je sa njim u društvu a H.je sa staklenim flašama gadjao njega i M.A..U momentu kada  ga je H. gurnuo, pojavio se neki krupniji momak kojeg nije poznvao i samo je stajao  a niko od društva nije imao fizički kontakt  sa istim krenuli  su ka izlaznim vratima, i nije vidio da je neko od momaka u kafani udarao  bilo koga. Medjutim,  iskaz ovog svjedoka  je očigledno  usmjeren na pomaganje krivičnom položaju okrivljenom M. A.  sa kojim je kritične večeri bio u društvu  jer je  istakao da nije vidio da je bilo fizičkog kontakta izmedju M.A. i privatnog tužioca, što je u suprotnosti sa utvrdjenim činjeničnim stanjem  kroz iskaz privatnog  tužioca koji je potvrdjen nalazom i mišljenjem vještaka medicinske struke.</span>
</p>
<p class="p6"></p>
<p class="p6">
<span>	 Iz iskaza svjedoka B.E. sud nije mogao utvrditi pravno relevantne činjenice vezane za postupanje  okrivljenog  prema privatnom tužiocu obzirom da je  istakao  da je kritičnog dana bio  u ugostiteljskom objektu "S." u društvu sa M.A. i B.E., kada je u  kafanu u jednom momentu došao vlasnik  H.E., prišao do njihovog stola i pitao B. šta će on tu. On i M. A. su rekli H. da je B. sa njima i da ga ne dira, medjutijm, H. je uzeo staklenu  flašu i počeo da gadja M. A.. Čim je počela da se  stvara  gužva istrčao je vani iz razloga što ima zdravstvene probleme. Dok je izlazio  vidio je kako ispred njega pada jedan krupniji momak a nije vidio ni ko ga  je udario ni kako je pao te nije uspio da vidi  da li je bilo  fizičkog kontakta izmedju ostalih prisutnih u kafani.</span>
</p>
<p class="p6"></p>
<p class="p6">
<span>	Pravnom analizom utvrđenog činjeničnog stanja, a imajući u vidu zakonska obilježja krivičnog djela laka tjelesna povreda iz čl.152 st.1 Krivičnog zakonika Crne Gore, sud je našao da je okrivljeni svojim radnjama ostvario sva zakonska obilježja ovog krivičnog djela. Da bi postojalo pomenuto krivično djelo potrebno je da počinilac drugog lako tjelesno povrijedi. Naime, pod tjelesnom povredom podrazumijeva se u krivičnopravnom smislu, povreda tjelesnog integriteta ili narušavanje zdravlja drugog lica. Povreda tjelesnog integriteta je oštećenje tijela čovjeka, uzetog u njegovoj bio-psihičkoj jedinstvenosti. Zaštitni objekt kod svih tjelesnih povreda je čovjek, njegov tjelesni integritet shvaćen u bio-psihičkom smislu, dakle, štiti se tijelo čovjeka u njegovoj anatomskoj jedinstvenosti. Lakom tjelesnom povredom smatra se ono oštećenje tjelesnog integriteta ili narušavanje zdravlja koje nije teško. U konkretnom slučaju okrivljeni je  pesnicama  izudarao privatnog tužioca u predjelu usta kojom prilikom mu je nanio laku tjelesnu povredu u vidu  frakture zuba 21 u gornjoj vilici sa lijeve strane  u srednjem dijelu korijena zuba čime je krivično djelo svršeno. </span>
</p>
<p class="p7"></p>
<p class="p7">
<span>Postupajući na opisani način-udarajući privatnog tužioca stisnutim pesnicama svjestan svog ponašanja koje je htio, imao je namjeru da nanese tjelesne povrede kod istog, u čemu je i uspio. Okrivljeni je bio svjestan svog djela i htio je njegovo izvršenje, pa je krivično djelo počinio sa direktnim umišljajem. </span>
</p>
<p class="p7"></p>
<p class="p7">
<span>Za krivično djelo laka tjelesna povreda iz čl.152 st.1 Krivičnog zakonika Crne Gore zaprijećena je novčana kazna ili kazna zatvora do jedne godine. Članom 39 st.2 tač.3 Krivičnog zakonika Crne Gore propisano je da se novčana, kao glavna kazna, izriče u iznosima od 600,00€ do 8.000,00€, za krivična djela za koja je propisana kazna zatvora do jedne godine.</span>
</p>
<p class="p7"></p>
<p class="p7">
<span>Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća, pa je od olakšavajućih okolnosti na strani okrivljenog našao da se radi o relativno mladom čovjeku a od otežavajućih okolnosti cijenio je njegovu raniju osudjivanost, pa je okrivljenog osudio na novčanu kaznu u iznosu od 600,00€, smatrajući da će se izrečenom kaznom u okviru opšte svrhe krivičnih sankcija iz čl.4 st.2 KZ CG, postići posebna svrha kažnjavanja iz čl.32 KZ CG i uticati kako na okrivljenog da ubuduće ne vrši ovo i slična krivična djela, tako i na druge eventualne izvršioce krivičnog djela u pitanju. </span>
</p>
<p class="p7"></p>
<p class="p7">
<span>Shodno čl.226.ZKP-a sud je obavezao okrivljenog na plaćanje paušala  pri čemu je imao u vidu njegove imovinske  prilike i trajanje i složenost postupka.</span>
</p>
<p class="p7"></p>
<p class="p6">
<span>	Shodno čl.229.ZKP-a sud je obavezao okrivljenog  na plaćanje troškova krivičnog postupka u iznosu od 159,00 € koji troškovi se odnose na nagradu vještaku medicinske struke i troškove za branioca po službenoj dužnosti kojeg je sud angažovao obzirom  da je okrivljenom sudjeno u odsustvu, te obavezao okrivljenog da plati troškove postupka u iznosu od 300,00 € privatnom tužiocu a koji  troškovi se odnose na ime angažovanja punomoćnika i to za sastav  optužnog akta, prisustvo  na dva odložena glavna pretresa i prisustvo na dva održana glavna pretresa.</span>
</p>
<p class="p6"></p>
<p class="p7">
<span>Shodno čl.239 ZKP-a  privatni tužilac H. A.  upućen je da imovinskopravni zahtjev ostvaruje u parničnom postupku.</span>
</p>
<p class="p7"></p>
<p class="p7">
<span>Sa iznijetog odlučeno je kao u izreci presude, a shodno čl.374 ZKP-a. </span>
</p>
<p class="p8"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p8">
<span>Dana 13.06.2013.godine</span>
</p>
<p class="p9"></p>
<p class="p9">
<span>Zapisničar,                                                               S U D I J A,</span>
</p>
<p class="p9">
<span>Ljiljana Joksimović s.r                                           Violeta Raičević s.r </span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span class="span1">                                                                                                      </span>
</p>
<p>&nbsp;</p>
<p>
<span class="span1">                                                                                                   Posl. br. K. 418/16/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Golub Jadranke, u krivičnom predmetu protiv okrivljenog T. M., zbog krivičnog djela ugrožavanje javnog saobraćaja iz čl.339.st.1. Krivičnog zakonika Crne Gore, koji se vodi po optužnom predlogu Osnovnog državnog tužilaštva u Kotoru Kt.br. 87/16 od 21.12.2016.godine, nakon održanog glavnog i javnog pretresa dana, 15.02.2017.godine, u prisustvu DT Kotor Srđe Jovanovića i okrivljenog T. M., , donio je i  dana, 20.02.2017. godine  javno objavio sljedeću:</span>
</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">OKRIVLJENI T. M., , zvan M., JMBG ... od oca S. i majke V., rođene Š., rođen ....godine u P., stalno nastanjen u P.ulica M. S. br. ... državljanin CG, neoženjen, bez djece, sa završenom SSS, po zanimanju konobar, dobrog imovnog stanja, neosuđivan</span>
</p>
<p style="text-align:center;">
<span class="span1">K r i v    j e</span>
</p>
<p>
<span class="span1">Što je,</span>
</p>
<p>
<span class="span1">Dana 14.10.2015.godine oko 14,10 časova u mjestu P.opština K.upravljajući pmv marke ,,Ford Fiesta“ 1,4 tdci, reg.ozn. PG ..., vlasništvo njegove majke T. V., na magistralnom putu iz pravca R. u pravcu K., postupao suprotno odredbama čl. 35, st.1 i čl. 36 st.1 Zakona o bezbjednosti saobraćaja na putevima, tako ugrozio saobraćaj da je doveo u opasnost živote i tijela ljudi, ovdje oštećenih: B.A. i K.M.oboje iz H.N., iako je bio svjestan da može učiniti krivično djelo pa je na to i pristao, na način što je, dolaskom na gore navedeno kritično mjesto, naselje P.krećući se po tada mokrom i klizavom kolovozu brzinom većom od dozvoljenih 40 km/h, u naseljenom mjestu, odnosno u rasponu od 88 – 96 km/h, istu (brzinu) nije prilagodio karakteristikama i stanju puta, kada je nakon izlaska iz blage desne krivine, u smjeru svog kretanja, svojim vozilom proklizao, izgubio kontrolu upravljivosti nad istim, usljed čega, prednjim čeonim dijelom svog vozila, udara u zaštitnu bankinu sa desne strane kolovoza u smjeru svog kretanja, nakon čega dolazi do otpadanja njegovog prednjeg branika i hladnjaka koji se odbijaju na lijevu kolovoznu traku i udaraju u pmv marke „Audi A4“ reg. oznaka KO ..., kojim je tada upravljao V. S.iz K., i koji se kretao iz pravca K.u pravcu R., nakon kojeg udara se vozilo okrivljenog odbija od zaštitne ograde, rotira, i kliza po kolovozu, da bi nakon toga zadnjim bočnim dijelom svog vozila ostvario kontakt sa prednjim lijevim točkom i vozačkim vratima pmv marke „VW Golf“ 1,9 tdi, reg. oznaka HN ..., kojim je tada upravljao ovdje oštećeni K. M. i koji se kretao iz pravca Ko. u pravcu R., a koja radnja </span><span class="span1">okrivljenog je predstavljala iznenadnu i neotklonjivu prepreku za gore navedene učesnike predmetne saobraćajne nezgode i kojom prilikom je suvozač u vozilu okrivljenog, oštećena B. A., zadobila laku tjelesnu povredu u vidu: nagnječenja tkiva poglavine u lijevoj polovini potiljačnog predjela, dok je oštećeni K. M., kao vozač, takođe zadobio laku tjelesnu povredu u vidu: istegnuća vratnog dijela kičme i nagnječenja lijeve podlaktice.</span>
</p>
<p>
<span class="span1">- Čime je učinio krivično djelo ugrožavanje javnog saobraćaja iz čl.339. st.1.Krivičnog zakonika Crne Gore.</span>
</p>
<p>
<span class="span1">Pa mu sud na osnovu napred navedene krivičnopravne odredbe, te odredbi čl.  4, 5, 13, 15, 32, 33, 36, 42,52, 53. i 54. KZ-a, te odredbi čl. 226, 229, 368 i 374.ZKP-a izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu  utvrđuje kaznu zatvora u trajanju od  3 ( tri ) mjeseca i  istovremeno određuje da se ista kazna neće izvršiti ukoliko okrivljeni za vrijeme od 2 ( dvije) godine  od dana pravosnažnosti presude ne učini novo krivično djelo.</span>
</p>
<p>
<span class="span1">Dužan je okrivljeni da na ime troškova krivičnog postupka uplati iznos od l54,oo eura, te da na ime sudskog paušala uplati iznos od 3o,oo eura  a sve  u korist Budžeta Crne Gore, na žiro račun broj 832-16-52, a sve u roku od 15 dana od dana pravosnažnosti presude i dokaz o uplati dostavi ovom sudu s pozivom na gornji posl. br. </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom ODT Kotor Kt. br. 87/16 od 21.12.2016.godine, stavljeno je na teret okrivljenom T. M.,, da je učinio krivično djelo ugrožavanje javnog saobraćaja iz čl.339.st.1.Krivičnog zakonika.</span>
</p>
<p>
<span class="span1">Postupajući po predmetnom optužnom aktu sud je zakazao glavni pretres na kojem je okrivljeni u svojoj odbrani  naveo da mu je žao što nije sa ODT dogovorio odloženo gonjenje i da je svjestan da je kriv za predmetnu nezgodu, da je kritičnog dana 14.10.2015.godine oko 13,45 h upravljao pmv marke „Ford Fiesta“ reg. oznaka PG ... koji je vlasništvo njegove majke V. T., kojim se kretao iz pravca R. u pravcu K. i da je na dijelu puta prema P.na magistrali tačno iznad P.kako je padala jaka kiša, krenuo vozilom da uđe u blagu desnu krivinu, kada se auto zanijelo i zadnjim lijevim krajem ostvarilo kontakt sa prednjim lijevim dijelom vozila „GolfV“, koje je nailazilo iz suprotnog pravca te da se nakon toga auto odbilo i da je prednjim desnim dijelom svog vozila udario u bankinu sa desne strane a da se nakon toga auto još jednom zarotiralo i zaustavilo odmah pored puta, sa desne strane, tačno uz bankinu. Objasnio je da se sjeća da je tada ispred „Golf“-a koji je udario, bilo još jedno vozilo, i to „Audi“, karavan i da on sa tim vozilom nije ostvario bilo kakav kontakt. Dalje je objasnio da je znao da je tom prilikom vozio brzinom između 60 i 70 km/h, međutim da zbog kiše i ostalih uslova puta nije tom prilikom uspio da iskontroliše svoje vozilo a da je tada sa njim u vozilu bila i A.B.iz H.N.koja je tom prilikom imala malu ogrebotinu na glavi. Dalje je objasnio da kje svoje vozilo odmah nakon toga prodao na otpad u Podgoricu za iznos od 500,00 €, dok je njegova vrijednost prije predmetne nezgode bila oko 1.500,00 €. Naveo je da je u saznanju da se B. A. u vrijeme kada je isti davao svoju odbranu nalazila u Norveškoj i da je trebalo da dođe u narednih 7 dana </span><span class="span1">od dana njegovog saslušanja. Takođe je naveo da on kritičnog dana sigurno nije konzumirao ni malo alkohola i da je speman da se prema njemu, ukoliko za to postoje zakonski uslovi, primijeni institut odloženog gonjenja. </span>
</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sljedeće dokaze: saslušan je svjedok ošt. V. S., te su pročitani  uz saglasnost stranaka iskaz svjedoka K. M. sa zapisnika DT-a od 21.03.2016.godine, iskaz svjedoka B. A. sa zapisnika DT-a od 12.10.2016.godine, nalaz i mišljenje sudskog vještaka saobraćajne struke Odalović Ljubomira od 12.12.2016.godine, nalaz i mišljenje sud. vještaka medicinske struke dr. Krsta Nikolića od 11.05.2016.godine, te izvještaj o povredama bolnice Vaso Ćuković Risan posl. br. 06-394 od 22.02.2016.godine, zapisnik o uviđaju saobr. nezgode UP OB Kotor br. 283/15 od 14.10.2015.godine, te je izvšen uvid u skicu lica mjesta i pročitan je izvod iz KE za okrivljenog od 15.02..2017.godine.</span>
</p>
<p>
<span class="span1">Svjedok oštećeni V.S. je naveo da se kritičnog dana 14.10.2015.godine oko 13,45 h kretao svojim vozilom marke „Audi A4“ reg. oznaka KO ...iz pravca K. u pravcu R., da je na dijelu puta prema P., na magistrali tačno iznad P.primijetio da je iz suprotnog pravca vozilo „Ford Fiesta“, boje bijele kafe, u jednom trenutku počelo da gubi kontrolu, zatim počelo da klizi po putu i da je udarilo u desni branik pored puta, da se odbilo od istog, udarilo u vozilo iza njega marke „VW Golf“, teget boje, te da se nakon toga i od tog vozila odbilo i udarilo opet u branik sa desne strane kolovoza i da se tu zaustavilo. Dalje je objasnio da se sjeća da se za volanom nalazilo jedno muško lice i jedna djevojka kao suvozač, dok su se u vozilu „VW Golf“ nalazila dva lica i da je njegovo auto tom prilikom zadobilo određena oštećenja u smislu prednjeg branika, intercooler-a, lijevog blatobrana i zaštite od motora. Objasnio je da su predmetna oštećenja na njegovom vozilu nastala tako što su se prilikom prvog udara tog vozila u zaštitnu bankinu sa desne strane od njega odvojili određeni djelovi, kao što su hladnjak od klime, hladnjak i branik . Istakao je da je, koliko se on sjeća, kritičnog dana padala kiša pa da je kovovoz bio mokar, a da su uslovi za vožnju bili dosta otežani. Takođe  je naveo da mu se čini da je taj vozač vozio u granicama dozvoljene brzine na tom dijelu puta. Nije postavio imovinsko – pravni zahtjev i nije se pridružio krivičnom gonjenju okrivljenog. </span>
</p>
<p>
<span class="span1">Svjedok K. M.je naveo da se kritičnog dana 14.10.2015. godine oko 13,45 h kretao svojim vozilom marke „VW Golf V“, reg. oznaka HN ... iz pravca K. u pravcu R., da je sa njim u vozilu, na mjestu suvozača bio njegov kolega J. Z., da je na dijelu puta na magistrali tačno iznad P.primijetio kako je iz suprotnog pravca vozilo „F. F.“, boje bijele kafe, u jednom trenutku počelo da gubi kontrolu,  počelo da klizi po putu i udarilo u desni branik pored puta, da se odbilo od istog, rotiralo i udarilo u njegovo vozilo, te da se nakon toga i od tog vozila odbilo i udarilo opet u branik sa desne strane kolovoza i da se tu zaustavilo. Dalje je objasnio da se sjeća da se za volanom nalazilo jedno muško lice i jedna djevojka kao suvozač, dok se u autu ispred njega, marke „Audi A4“, koje je takođe bilo oštećeno u predmetnoj nezgodi, nalazio jedan čovjek. Objasnio je da je tom prilikom njegovo auto pretrpjelo totalnu štetu, a da je on zadobio povrede u vidu posjekotine lijeve ruke, iznad šake, i udarac u tjeme glave, dok suvozač nije zadobio nikakve vidljive povrede, a da je koliko se sjeća kritičnog dana padala kiša pa da je kolovoz bio mokar a da su uslovi za vožnju bili dosta otežani. Takođe je naveo da je po njegovoj procjeni taj vozač dosta brzo vozio što je i prouzrokovalo predmetnu nezgodu te da se ne pridružuje krivičnom gonjenju i da ne postavlja imovinsko – pravni zahtjev. </span>
</p>
<p>
<span class="span1">Svjedok oštećena A. B.je navela da se kritičnog dana 14.10.2015.godine oko 13,45 h kretala  sa svojim drugom okrivljenim T.M. kao vozačem, da je ona bila na mjestu suvozača u vozilu marke „Ford Fiesta“, reg. oznaka PG ...., koje je vlasništvo njegove majke V. T., da su se kretali iz pravca R.u pravcu K.da je na dijelu puta prema P., na magistrali tačno iznad P., padala jaka kiša, a koliko je tada mogla da se sjeti da je okrivljeni  vozilom krenuo da uđe u blagu desnu krivinu, kada se auto zanijelo i više puta zarotiralo, te da je nekoliko puta ostvarilo kontakt sa predmetima kojih se tog dana nije mogla sjetiti. Dalje je navela da misli da je okrivljeni tom prilikom vozio brzinom između 60 i 70 km/h, međutim da zbog kiše i ostalih uslova puta nije uspio da iskontroliše svoje vozilo i da je tom prilikom zadobila malu ogrebotinu na glavi kao i da zna da je vozilo okrivljenog pretrpjelo značajnu štetu ali nije mogla da precizira kakvu i koliku. Takođe je navela da misli da okrivljeni kritičnog dana nije konzumirao ni malo alkohola kao i da se ne pridružuje krivičnom gonjenju i da ne postavlja imovinsko – pravni zahtjev. </span>
</p>
<p>
<span class="span1">Iz nalaza i mišljenja sudskog vještaka saobraćajne struke Mr Ljubomira Odalovića proizilazi da je isti mišljenja a na osnovu materijalnih dokaza i sprovedenog vještačenja, da je predmetna saobraćajna nezgoda nastupila kao posljedica toga što je vozač automobila Ford Fiesta reg. oznaka PG ..., krećući se brzinom većom od dozvoljene u naseljenom mjestu, neprilagođenoj uslovima i stanju puta, svojim kretanjem u dijelu kolovoza, namijenjenom za dvosmjerni saobraćaj, izgubio kontrolu upravljivosti nad vozilom, usljed čega je udario u bankinu sa desne strane kolovoza u smjeru kretanja, nakon čega otpali djelovi sa vozila pogađaju vozilo Audi, a vozilo Ford rotira na kolovozu i ostvaruje kontakt sa pmv VW Golf koje je dolazilo iz suprotnog smjera, čime je ugrozio bezbjednost saobraćaja, živote i imovinu drugih učesnika u saobraćaju. Takođe iz istog proizilazi da su otpadanje djelova vozila Ford i udarac istih u vozilo Audi za vozača Audija predstavljale iznenadnu i neotklonjivu prepreku, kao i rotacija vozila Ford po kolovozu za vozača VW Golfa. </span>
</p>
<p>
<span class="span1">Iz nalaza i mišljenja sud. vještaka medicinske struke dr. Krsta Nikolića od 11.05.2016.godine proizilazi da je ošt. B. A.zadobila nagnječenje tkiva poglavine u lijevoj polovini potiljačnog predjela te da je navedena povreda u vrijeme nanošenja predstavljala laku tjelesnu povredu i da je nastala uslijed udara Bu. A. u tupo – tvrde predmete u unutrašnjosti motornog vozila u kojem se imenovana nalazila a da je ošt. K. M. zadobio tjelesne povrede u vidu istegnuća vratnog dijela kičme i nagnječenja lijeve podlaktice kao i da navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Dalje je navedeno da je istegnuće vrata nastalo uslijed prekomjernog ( iznad anatomskih i iznad fizioloških granica ) pokretanja vrata K. M., a zbog inercionog kretanja njegove glave i vrata uslijed nagle promjene brzine kretanja motornog vozila u kojem se imenovani nalazio, dok je nagnječenje lijeve podlaktice nastalo uslijed udara K. M.u tupo – tvrde predmete u unutrašnjosti mootornog vozila u kojem se imenovani nalazio. </span>
</p>
<p>
<span class="span1">Iz izvještaja o povredama bolnice Vaso Ćuković Risan posl. br. 06-394 od 22.02.2016. godine utvrdjuju se povrede koje su zadobili oštećeni A. B.i K.M..</span>
</p>
<p>
<span class="span1">Iz zapisnika o uviđaju saobr. nezgode UP OB Kotor br. 283/15 od 14.10.2015.godine proizilazi da je isti sačinjen povodom saobraćajne nezgode koja se dogodila dana toga dana u 14,10 h na magistralnom putu K. – Ri. u mjestu P.u kojoj su učestvovali K.M. koji je upravljao pmv marke „VW Golf V“, reg. oznaka HN ..., okr. Te. M.koji je </span><span class="span1">upravljao pmv marke „Ford Fiesta“ reg. oznaka PG ..., koji je vlasništvo njegove majke V. T. i ošt. S.V. koji je upravljao pmv marke „Audi A4“ reg. oznaka KO .... Konstatovana su oštećenja na vozilima i opisano je lice mjesta odnosno da se navedeno dogodilo u blagoj krivini sa uzdužnim nagibom a koja je pregledna, te da je brzina na tom dijelu puta ograničena saobraćajnim znakom na 40 km/h kao i da je put za vrijeme saobraćajne nezgode bio mokar i klizav  i da je  podijeljen punom uzdužnom linijom i predviđen za odvijanje saobraćaja u oba smjera te da je za stajnu tačku uzet stubić sa putokazima. </span>
</p>
<p>
<span class="span1">Iz skice lica mjesta se utvrđuje mjesto kontakta izmedju vozila, zatečeni djelovi vozila te položaj vozila.</span>
</p>
<p>
<span class="span1">Iz izvoda iz KE za okrivljenog od 15.02..2017.godine proizilazi da je isti neosuđivan. </span>
</p>
<p>
<span class="span1">Na osnovu rezultata cjelokupnog dokaznog postupka, a cijeneći sve provedene dokaze, kako pojedinačno tako i u uzajamnoj povezanosti i u odnosu na odbranu okrivljenog, sud je nesumnjivo utvrdio činjenično stanje navedeno u dispozitivu presude. Krivičnopravno ocjenjujući utvrdjeno činjenično stanje sud je našao da je okrivljeni učinio krivično djelo ugrožavanja javnog saobraćaja iz čl.339.st.1. Krivičnog zakonika.</span>
</p>
<p>
<span class="span1">Naime, okrivljeni T. M.,  je naveo da je svjestan da je kriv za predmetnu nezgodu, da je kritičnog dana na dijelu puta prema P., na magistrali tačno iznad P., kako je padala jaka kiša, krenuo vozilom da uđe u blagu desnu krivinu, kada se auto zanijelo i zadnjim lijevim krajem ostvarilo kontakt sa prednjim lijevim dijelom vozila „GolfV“, koje je nailazilo iz suprotnog pravca te da se nakon toga auto odbilo i da je prednjim desnim dijelom svog vozila udario u bankinu sa desne strane a da se nakon toga auto još jednom zarotiralo i zaustavilo odmah pored puta, sa desne strane, tačno uz bankinu. Objasnio je da se sjeća da je tada ispred „Golf“-a koji je udario, bilo još jedno vozilo, i to „Audi“, karavan i da on sa tim vozilom nije ostvario bilo kakav kontakt. Dalje je objasnio da je znao da je tom prilikom vozio brzinom između 60 i 70 km/h, međutim da zbog kiše i ostalih uslova puta nije tom prilikom uspio da iskontroliše svoje vozilo.</span>
</p>
<p>
<span class="span1">Odbranu okrivljenog sud je prihvatio jer je ista potvrdjena ostalim izvedenim dokazima.</span>
</p>
<p>
<span class="span1">Naime, iz nalaza i mišljenja sudskog vještaka saobraćajne struke Mr Odalović Ljubomira Kt. 87/16 od 12.12.2016.godine sud je utvrdio da je do predmetne saobraćajne nezgode došlo usled propusta u vožnji od strane okrivljenog koji se kretao brzinom većom od dozvoljene u naseljenom mjestu, a koju brzinu nije prilagodio uslovima i stanju puta, pa je izgubio kontrolu upravljivosti nad vozilom, usljed čega je udario u bankinu sa desne strane kolovoza u smjeru kretanja, nakon čega otpali djelovi sa vozila kojim je okrivljeni upravljao pogađaju vozilo Audi, a njegovo vozilo rotira na kolovozu i ostvaruje kontakt sa pmv VW Golf koje je dolazilo iz suprotnog smjera, te da su otpadanje djelova vozila Ford i udarac istih u vozilo Audi za vozača Audija predstavljale iznenadnu i neotklonjivu prepreku, kao i rotacija po kolovozu vozila Ford kojim je okrivljeni upravljao  za vozača VW Golfa.</span>
</p>
<p>
<span class="span1">Sud je nalaz i mišljenje sudskog vještaka prihvatio ocijenivši ga nalazom koji je dat u skladu sa pravilima struke i nauke a na koji nije bilo primjedbi. </span>
</p>
<p>
<span class="span1">Ovako utvrđeno činjenično stanje proizilazi i iz zapisnika o uvidjaju UP OB Kotor br. 283/15 od 14.10.2015.godine sa skicom lica mjesta nezgode, a koje dokaze je sud u potpunosti prihvatio i u iste nije imao razloga sumnjati, jer su izdati od nadležnih državnih organa u zakonitom postupku, a na iste nije bilo primjedbi.</span>
</p>
<p>
<span class="span1">Da su u predmetnoj saobraćajnoj nezgodi oštećeni A. Bu.i K. M.zadobili povrede bliže navedene u dispozitivu presude proizilazi iz medicinske dokumentacije na ime istih a koju je sud prihvatio jer je ista izdata od nadležnih medicinskih ustanova a kavalifikaciju predmetnih povreda i mehanizam nanošenja istih sud je utvrdio na osnovu nalaza i mišljenja sudskog vještaka medicinske struke  dr Nemanje Radojevića,  a koji nalaz i mišljenje je sud u potpunosti prihvatio   ocijenivši ga stručnim i datim u skladu sa pravilima struke i nauke na koji nije bilo primjedbi.</span>
</p>
<p>
<span class="span1">S obzirom na sve naprijed navedeno  sud je nesumnjivo utvrdio da su se u radnjama okrivljenog ostvarila sva bitna obilježja bića krivičnog djela koje mu je optužbom stavljeno na teret, odnosno da je okrivljeni postupajući na način kako je to predočeno dispozitivom presude, postupao suprotno odredbama  čl. 35, st.1 i čl. 36 st.1 ZOBS-a na putevima, što je u uzročno-posljedičnoj vezi sa nastankom nezgode i posljedicama koje je ta saobraćajna nezgoda proizvela. </span>
</p>
<p>
<span class="span1">Naime, prema odredbi člana čl. 35, st.1  ZOBS-a na putevima,  vozač je dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja što okrivljeni nije uradio, dok je prema odredbi čl. 36 st.1 ZOBS-a na putevima odredjeno da se na putu u naselju vozač ne smije kretati vozilom brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov  dio a okrivljeni se kako to proizilazi iz nalaza i mišljenja sudskog vještaka kretao svojim vozilom u rasponu brzine od 88-96km/h a u kojoj zoni saobraćajne nezgode važi ograničenje brzine od 40 km/h što jasno ukazuje sudu da je postupao suprotno odredbama  čl. 35, st.1 i čl. 36 st.1 ZOBS-a na putevima, što je u uzročno-posljedičnoj vezi sa nastankom nezgode.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu</span><span class="span1">, a s obzirom na brzinu kojom se kretao vozilom  sud je našao da je isti postupao sa eventualnim umišljajem svjesan da može učiniti krivično djelo pa je na to i pristao.</span>
</p>
<p>
<span class="span1">S obzirom na navedeno sud je okrivljenog oglasio krivim.</span>
</p>
<p>
<span class="span1">Prilikom odluke o vrsti i visini krivične sankcije koju okrivljenome treba izreći sud je cijenio  sve okolnosti koje utiču da kazna bude veća ili manja a u smislu čl.42 KZ-a pa je  kod okrivljenog kao olakšavajuće okolnosti cijenio okolnost da je isti priznao krivicu za predmetnu saobraćajnu nezgodu, da je isti neosudjivano lice, da se korektno držao na glavnom pretresu kao i lični stav oštećenih koji se nijesu pridružili njegovom krivičnom gonjenju niti su postavili imovinskopravni zahtjev a kako otežavajućih okolnosti sud nije našao istome je izrekao kaznu zatvora u trajanju od tri mjeseca  i istovremeno je odredio da se ista neće izvršiti ukoliko okrivljeni za vrijeme od 2  ( dvije ) godine od dana pravosnažnosti presude ne učini novo krivično djelo.</span>
</p>
<p>
<span class="span1">Sud se dakle opredijelio za uslovnu osudu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati da ubuduće ne vrši krivična djela te da će se na opisani način ostvariti svrha izricanja uslovne osude propisane čl.52 KZ-a, a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>
<span class="span1">Shodno naprijed navedenom te primjenom navedene krivičnopravne odredbe i odredbi  čl. 4, 5, 13, 15, 32, 33, 36, 42,52, 53. i 54. KZ-a, te odredbi čl. 226, 229, 368 i 374.ZKP-a odlučeno je kao u izreci odluke.</span>
</p>
<p>
<span class="span1">Okrivljeni je obavezan na isplatu troškova krivičnog postupka koji se odnose na troškove sudskih vještaka saobraćajne i medicinske struke, kao i na isplatu sudskog paušala,  a koji je određen prema trajanju i složenosti postupka i imovnom stanju okrivljenog.</span>
</p>
<p>
<span class="span1">Na gore iznijetim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1"> Dana,  20.02.2017.godine</span>
</p>
<p>
<span class="span1">Zapisničar                                                                                             S U D I J A</span>
</p>
<p>
<span class="span1">Golub Jadranka                                                                               Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:Protiv ove presude dozvoljena je žalba u roku od 8 dana od dana prijema Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
VIŠI SUD U PODGORICI<br>
K.br. 32/2011<br>
Podgorica, 10.06.2011. godine<br>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA</div>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Ćupić Ratka kao predsjednika vijeća, sudije Vuković Ane i sudija porotnika Todorović Slavice, Međedović Jelene i Radević Radenka, kao članova vijeća, uz učešće namještenika Alibalić Emine kao zapisničara, u krivičnom predmetu protiv optuženih M. N. i M. P. koje brani adv. V. V. iz Podgorice zbog krivičnog djela ubistvo u pokušaju iz čl.143 u vezi čl.20 Krivičnog zakonika i optuženog P. Ž. koga brani adv. D. Ž. iz Cetinja zbog krivičnog djela teška tjelesna povreda iz čl.151 st.1 Krivičnog zakonika, po optužnici Višeg državnog tužilaštva iz Podgorice Kt.br.101/09 od 16.10.2009. godine, koju je na glavnom pretresu zastupala Jovićević Sanja zamjenik Višeg državnog tužioca iz Podgorice, nakon glavnog javnog pretresa održanog dana 16.05.2011. godine u prisustvu stranaka, a nakon tajnog vijećanja i glasanja dana 10.06.2011. godine, donio je i javno objavio&nbsp;&nbsp;<br>
<div style="text-align: center;">
	P R E S U D U</div>
<div style="text-align: center;">
	I</div>
<br>
Optuženi P. Ž., rodjen ... godine, državljanin Crne Gore, privatnik, oženjen, otac četvoro djece, završio srednju školu, srednjeg imovnog stanja, neosudjivan,<br>
<div style="text-align: center;">
	Kriv je</div>
Zato što je:<br>
<br>
Dana 21.05.2009. godine oko 7,15 časova u Cetinju u Bulevaru Crnogorskih junaka, teško tjelsno povrijedio optuženog M. N., na način što upravljajući svojim vozilom marke "Renault Laguna" navedenom ulicom, a po izvršenom preticanju u vožnji M. N., koji je upravljao vozilom "Tojota Laud Kruzer" reg. br. ..., zaustavio je svoje vozilo ispred vozila optuženog M. N., te izašao iz svog vozila kojom prilikom je iz svog zaustavljenog vozila s metalnom šipkom u ruci izašao i M. N., govoreći optuženom P.: "Što ćeš ti oli da se biješ", pa kada je optuženi P. krenuo prema M. N., koji je stojao kod svog vozila, optuženi M. N. ga udario šipkom u predjelu glave, nakon čega je, kada je ponovo krenuo da ga udari, optuženi P. u otimanju sa optuženim N. istog oborio na zemlju kojom prilikom mu je nanio teške tjelesne povrede u vidu preloma gornjeg članka III prsta lijeve šake, otoka i oguljotine lijeve šake, nagnječenja i otoka lijeve strane grudnog koša i rane prskotine jagodičnog predjela,<br>
<br>
- čime je izvršio krivično djelo teška tjelesna povreda iz čl.151 st.1 Krivičnog zakonika,<br>
<br>
pa ga sud na osnovu citiranog zakonskog propisa, čl.4, 32, 36, 42, 45 i 46 KZ i čl.199, 202 i 364 ZKP-a,<br>
<div style="text-align: center;">
	OSUDJUJE</div>
<br>
Na kaznu zatvora u trajanju od 3 (tri) mjeseca, koju će izdržati po pravosnažnosti presude.<br>
<br>
Obavezuje se optuženi P. Ž. da ovom sudu plati troškove krivičnog postupka u iznosu od 398,00 eura, kao i paušal u iznosu od 100,00 eura sve u roku od 15 dana od dana pravosnažnosti presude pod prijetnjom prinudne naplate.<br>
<div style="text-align: center;">
	II</div>
<br>
Optuženi:<br>
<br>
1. Optuženi M. N., rođen ..... godine, državljanin Crne Gore, penzioner, oženjen, bez djece, sa završenom srednjom školom, srednjeg imovnog stanja, neosudjivan,<br>
<br>
2. Optuženi M. P., rođen ... godine, državljanin Crne Gore, privatnik, oženjen, otac četvoro djece, sa završenom srednjom školom, srednjeg imovnog stanja, osuđivan presudom Osnovnog suda Podgorica K.br.478/95 od 05.12.1996. godine zbog krivičnog djela iz čl.131 st.1 KZ RCG na usovnom osudom - 3 mjeseca zatvora uslovno na jednu godinu,<br>
<br>
Na osnovu čl.363 tač.1 ZKP-a u vezi čl.10 st.1 KZ,<br>
<div style="text-align: center;">
	OSLOBADJAJU SE OD OPTUŽBE</div>
Što su:<br>
<br>
Dana 25.01.2009. godine oko 19,15 časova na Cetinju u Bulevaru Crnogorskih junaka, optuženi M. N. odbijajući od sebe neposredno predstojeći protivpravni napad optuženog P. Ž., koji se sastojao u tome, što je P. nakon izlaska iz svog zaustavljenog vozila, pošao ka njemu i prišao mu da ga fizički napadne, dok je on stajao pored svog vozila, optuženog P.&nbsp; udario metalnom šipkom po glavi, pa kada ga je P. oborio na zemlju, nakon čega je optuženom M. N. ispala metalna šipka, istu je sa zemlje podigao njegov brat - optuženi M. P., te isti zatim odbijajući od svog brata N. istovremeni protivpravni napad optuženog P. , koji se sastojao u tome što je optuženi P., N. udarao dok se N. nalazio na zemlji u oborenom položaju, optuženi M. P. metalnom šipkom zadao više udaraca po ledjima optuženom P. Ž., da bi na riječi svoga brata - optuženog M. N. "po glavi ga, po glavi ga", istom šipkom zadao P. u još nekoliko udaraca u predjelu glave, koju je optuženi P. pokušao da zaštiti rukama, kojom prilikom je optuženi P. zadobio teške tjelesne povrede u vidu potresa mozga, dvije rane prskotine lijevog tjemenog predjela, rane prskotine jagodičnog predjela i oguljotinu u predjelu lijeve strane ledja i u predjelu potkoljenice,<br>
<br>
-&nbsp; i time da su izvršili krivično djelo ubistvo u pokušaju iz čl.143 u vezi čl.20 KZ, jer su postupali u nužnoj odbrani.<br>
<br>
Troškovi krivičnog postupka u ovom dijelu padaju na teret budzetskih sredstava suda.<br>
<div style="text-align: center;">
	Obrazloženje</div>
<br>
Optužnicom Višeg državnog tužilaštva Kt.br.101/09 od 16.10.2009 godine optuženima M. N. i P. stavljeno je na teret da su izvršili krivično djelo ubistvo u pokušaju iz čl. 143 u vezi čl.20 Krivičnog zakonika, a optuženom P. Ž. da je izvršio krivično djelo teška tjelesna povreda iz čl.151 st.1 Krivičnog zakonika. U završnoj riječi zastupnik optužbe je precizirao činjenični opis dipsozitiva optužnice, dok je pravna kvalifikacija ostala neizmijenjena, pri kojoj optužbi je ostao do kraja glavnog pretresa predlažući sudu da optužene oglasi krivim i kazni po zakonu.<br>
<br>
Optuženi M. N. u svojoj odbrani u pretkrivičnom postupku je naveo da je dana 21.05.2009. godine oko 07,15 časova izašao iz svoje kuće i sa&nbsp; svojim vozilom „Lan Kruzer“ crne boje, uputio se prema gradu dok je njegov brat P. sa vozilom iste marke, crne boje pošao ispred njega. Nailaskom kod Novog groblja u Lovćenskoj ulici na „ležećem policajcu“ pretekao je brata. To je učinio da bi vidio umrlice sa lijeve strane saobraćajnice. Dolaskom na raskrsnicu Lovćenske ulice i ulice Bulevar Crnogorskih junaka primijetio je parkirano vozilo marke „Reno“ bijele boje vlasništvo P. Ž. Kako se to vozilo nalazilo na kolovoznoj traci zaobišao ga je i uključio se u Bulevar Crnogorskih junaka. Kod zgrada tzv. Banskih stanova u&nbsp; jednom trenutku dok je vozio desnom trakom Bulevara naišlo je to vozilo “Reno” koje mu se prilikom preticanja nepropisno približilo, a već u sledećem trenutku mu je presjeklo put na način što se parkiralo u desnoj kolovoznoj traci u iskošenom položaju, tako da je zadnji dio tog vozila bio na lijevoj a prednji dio na desnoj kolovoznoj traci. Morao je zaustaviti svoje vozilo jer nije mogao proći.Nakon što je zaustavio vozilo, P. Ž. kojeg poznaje kao komšiju, izašao je iz vozila u kojem trenutku spušta staklo od svog vozila i čuje P.&nbsp; kako mu govori „Slomit ću te pičko jedna ,jebem ti oca“.Zbog ovakvih prijetnji i agresivnog izraza P., uhvatio ga je strah, pa je "hitro" izašao iz svog vozila sa metalnim ključem od točkova sive boje koji mu je bio na podu vozila jer je prethodne noći mijenjao gumu. Kretao se unazad sa metalnim ključem u rukama i verbalno je pokušavao da spriječi najavljeni napad govoreći P.: „Ne sramoti mi mrtvog oca i ne prilazi mi“. Poslije nekih pet do šest metara kretanja unazad kada njegove riječi nisu dale rezultata iako ih je glasno izgovorio više puta, P. Ž. je počeo i fizički napad na njega tako što ga je prvo udario nogom u predjelu lijeve strane grudnog koša,od kojeg udarca se usled bola povio i lijevom rukom zaštitio povrijeđeno mjesto a zatim je uslijedio udarac stisnutom pesnicom u predjelu glave ispod lijevog oka, a potom i udarac na povrijeđeno mjesto gdje je držao ruku tj. u lijevu stranu grudnog koša. Po jačini bola koji je osjetio, misli da mu je tim udarcem polomio ruku. Nakon primljenih udaraca je upotrijebio metalni ključ od točkova u vidu šipke koji mu je bio u desnoj ruci i njime zadao udarac P. Ž. u predjelu glave. Potom ga je P. koji je viši od njega oko 40 cm i teži oko 40 kg oborio na tlo kojom prilikom je udario glavom o stablo lipe. Od tada se detalja više ne sjeća a nastupilo je rvanje u kojem ga je P. napadao, a kada je njegov napad prestao uspio je da ustane, uzme ključ od točkova i ubrzano se udalji sa lica mjesta.U tim trenucima je čuo da P. doziva svoga brata M. riječima „Hvataj ga“ i vidio je M. kome je ispod majice na lijevoj strani ispod pojasa vidio konture pištolja.Oba brata P.&nbsp; su krenula prema njemu a on se bježeći udaljava od njih. Dok je trčeći bježao, sustigao ga je njegov brat sa vozilom i on je uskočio u njegovo vozilo poslije čega su otišli u stanicu policije. Dodaje da analizirajući čitav događaj smatra da je napad na njega bio smišljen unaprijed jer je M. stigao na lice mjesta za manje od šezdeset sekundi otkada mu je P. prepriječio put, jer je njegova majka D. vidjela M. kako užurbano ulazi i izlazi iz kuće za šta bi mu trebalo 7-8 minuta, pa pretpostavlja da je M. dobio poziv prije nego što ga je P. napao. Napominje da sa prodicom P. imaju neriješene imovinsko-pravne odnose. Zbog toga a i zbog činjenice da su on i brat mu P. lošeg zdravstvenog stanja, da su braća P. i znatno fizički nadmoćniji od njih i da je Ž. ranije napadao njihovog djeda, izbjegavali su svađu i sukob sa P.. U toku fizičkog sukoba između njega i P. nije registrovao učešće svoga brata P..<br>
<br>
U svojoj odbrani u prethodnom postupku pred istražnim sudijom ponovio je svoje prethodne navode pojašnjavajući da su kritične prilike on i brat mu P. pošli vozilima da bi popili kafu, a nakon toga se vratili da rade, jer njegov brat drži auto-plac a on mu pomaže u poslu. Pojašnjava da ih je kritičnom prilikom P. Ž. pretekao u Lovćenskoj ulici,te da je na raskrsnici bez semafora gdje se ova ulica ukršta sa Bulevarom crnogorskih junaka, a gdje Lovćenska ulica ima prvenstvo prolaza P. stajao, iako je imao slobodan prolaz, i da ga je stoga polako mimoišao i ušao u raskrsnicu nastavljajući kretanje Bulevarom crnogorskih junaka gdje ga je P. opet pretekao ali je to učinio na način da&nbsp; je skoro dotakao njegovo vozilo i pretekavši ga, bočno se pomjerio i prepriječio mu put a onda izašao iz auta. U toku tog preticanja odnosno mimoilaženja nikakvog konflikta ni gestikulacije nije bilo između njega i P. Dodaje da je P. težak jedno 150 kg i da je jedan od najačih Cetinjana, da je visok blizu 2 metra, a on svega 1,7 m visine. Navodi da kada je nakon primljenih udaraca od P. istog udario šipkom po glavi, P. se samo malo uzdrmao i rekao “još jače, slomiću te” ,te da ga je nakon toga P. bacio na travnati dio blizu ivičnjaka&nbsp; gdje je on udario potiljačnim dijelom u stablo lipe, zbog čega se ne sjeća kako je uspio da se otrgne i pobjegne i da li je još koji put udario P. Ž. Naveo je i da nije vidio da je P. udario P. Ž., niti je P. primijetio na samom mjestu događaja, pa istome nije govorio da udari P. po glavi, a za to nije imao ni vremena u tim trenucima. M. S. poznaje i on je radnik kod P., nije&nbsp; ga primietio na licu mjesta za vrijeme kritičnog dešavanja, ali je siguran da je te prilike bio suvozač u vozilu P.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;<br>
Na glavnom pretresu ponovio je svoje ranije navode, dodajući da je P.&nbsp; udario šipkom –metalnim ključem za montiranje točkova po glavi nakon što ga je ovaj udario nogom, da bi ga P. nakon tog udarca udario pesnicom u predjelu glave od kojeg udarca mu je ispala šipka, a on je pao&nbsp; udarajući glavom o stablo lipe, da bi se P. zatim našao iznad njega i udarao ga pesnicama. P. je kada mu je popriječio put, prvi izašao iz vozila i krenuo ka njemu, a on je izašao iz vozila vidjevši da ga je blokirao a vozilo P.&nbsp; tom prilikom bilo je od njegovog vozila udaljeno oko 2 metra. Nije vidio da je M. S. u tom događaju izlazio iz vozila. U momentu kada mu je P. popriječio put nije bilo vozila iz suprotnog smjera&nbsp; jer se radilo o jednosmjernoj ulici, a put mu je popriječio tako da nije mogao proći. Lom prsta lijeve šake je zadobio u momentu kada je stavio ruku na grudi da bi se zaštitio od udarca nogom, dok je povredu u predjelu lica – jagodične kosti dobio od udarca koje mu je P. zadao pesnicom. Na posebno postavljeno pitanje kazao je da metalna šipka koju je iznio iz vozila predstavlja ključ za montiranje točkova i taj ključ je u vidu šipke promjera oko 2 centimetara, da je na vrhu savijena i ima umetak za zavidavanje i odvidavanje šarafa na točkovima vozila.<br>
<br>
Optuženi M. P. je u svojoj odbrani u predkrivičnom i prethodnom postupku&nbsp; naveo da se navedenog dana negdje oko 07,15 časova sa svojim bratom uputio prema gradu da bi popili kafu prije posla. Vozili su obojica ista vozila marke „Lan Kruzer“ s tim što je njegovo bilo crvene a N.ovo crne boje. Kretali su se Lovćenskom ulicom. N. je išao za njim. U lovćenskoj ulici nailazeći na “ležećeg policajca“ je zastao, a N. ga je zaobišao i pretekao, a u tom trenutku ga pretiče i P. Ž. sa svojim vozilom „Reno Laguna“ bijele boje vozeći neposredno iza N. “branik u branik”. Pošto je&nbsp; P. tako došao iza N., N. se pomjerio desno a P. je izvršio preticanje vozila kojim je N. upravljao. Kretali su se dalje prema Bulevaru Crnogorskih junaka. P. koji ih je prethodno pretekao je stao sa svojim vozilom na raskrsnici iako nisu nailazila vozila Bulevarom, pa je njegov brat N. tu zaobišao vozilo P. i tako su nastavili kretanje Bulevarom Crnogorskih junaka .To mu je bilo nešto sumnjivo pa je dodao gas. Kada se uključio u Bulevar Crnogorskih junaka primijetio je na udaljenosti od njega nekih 60-70m da su vozila P. i njegovog brata N. u bočnom kretanju skoro u dodiru, i P. je tada pretekao vozilo njegovog brata, da bi nakon preticanja&nbsp; zaustavio svoje vozilo. Potom je P. izašao iz svog vozila, a zatim i njegov brat i tada je čuo svog brata N. kako viče „kome sramotiš oca mrtvoga“ držeći cjevasti ključ od točkova dužine oko 4o cm, a P. je u tom trenutku krenuo prema njemu. U tim momentima je i on izašao iz svog vozila i povikao „Ž., Ž. stani“, a N. se povlačio unazad par metara da bi&nbsp; P. udario N. u predjelu stomaka, a nakon toga&nbsp; N. njega&nbsp; ključem od točkova po glavi od kojeg je P. samo poklekao i odmah se podigao. Kada ga je N. udario povukao se malo unazad na zemljano proširenje pored kolovozne trake kada je P. nasrnuo na N. uhvativši ga rukama i padajući na N. više puta ga udario stisnutom pesnicom u predjelu glave i tijela. Tada im je prišao i udario P.&nbsp; jedan ili dva puta u predjelu leđa stisnutom pesnicom. P. i njegov brat su se zatim podigli i P. sada kreće put njega i udara ga stisnutom pesnicom dva puta u predjelu glave – čela. Potom je vidio svog brata koji se nalazio u desnoj kolovoznoj traci Bulevara i P.&nbsp; koji se upućuje prema njemu. Ušao je u svoje vozilo i krenuo prema svojem bratu prelazeći travnati zeleni dio između kolovoza, a u tom trenutku primijetio je da je došao Ž. brat M. P. i ponovo se vratio vozilom na mjesto gdje se bio prethodno zaustavio ,a gdje su se nalazila vozila njegovog brata i P.&nbsp; u kojem trenutku prilazi njegov brat i "uskače" mu u vozilo da bi zajedno pošli u stanicu policije. Navodi da je kritičnom prilikom samo sprečavao P.&nbsp; da nasrne na njegovog brata N. riječima koje mu je tom prilikom uputio „Ž. stani“,a kada nije uspio a vidjevši da je Ž. udario njegovog brata koji je bio na zemlji ,zadao je dva udarca Ž. u cilju da spriječi njegovu dalju “agresiju”, a nikako da izvrši djelo koje mu se stavlja na teret. Sa P. Ž. ne govore više od 15 godina i strogo su pazili na svoje ponašanje kako ne bi izazvali eventualni sukob,a razlog tome je imovinski spor između njihove dvije porodice u kojem sporu je prvostepena presuda donesena u njihovu korist što je razlog za njihovu agresivnost. Kritične prilike nije raspolagao bilo kakvim oružjem ili opasnim oruđem.&nbsp;<br>
<br>
U svojoj odbrani na glavnom pretresu ponovio je svoje ranije navode ističući sada&nbsp; da je P.&nbsp; udario metalnom šipkom koju je ugledao pored njih dvojice, i to jedan put u predjelu leđa, a drugi put po glavi. U tom trenutku je P. već bio oborio njegovog brata i obojica su bili krvavi. Kada je prvi put udario P.&nbsp; po leđima ovaj nije ustajao, a ustao je tek kada ga je drugi put udario po glavi nakon čega je P. njemu zadao udarac pesnicom u predjelu čela sa lijeve strane. Naglašava da je tačno da je P.&nbsp; udario ovako dva puta metalnim ključem, a ne dva puta pesnicama u predjelu leđa kako je to ranije naveo. Dodaje da je nakon preticanja P. popriječio svoje vozilo na dva metra od N., tako da N. nije mogao proći, te ponovio da je prvo P. izašao iz vozila, a potom njegov brat N. iz svog vozila, a to je mogao da vidi jer je put bio prav, a ispred njega nije bilo rugih vozila sem njih dvojice.<br>
<br>
Optuženi P. Ž. je u svojoj odbrani u prethodnom postupku naveo da je toga jutra krenuo ka Podgorici sa M. S. koji radi kod njega. Kretali su se Lovćenskom ulicom u kojoj je naišao na dva džipa braće M. Jedan džip je bio parkiran na lijevoj, a drugi na desnoj kolovoznoj traci. Stao je iza njih jer nije mogao proći pa je&nbsp; počeo da svira. U jednom trenutku pomjerio se taj sa crnim džipom i nastavio je kretanje došavši na kraj Lovćenske ulice. Lovćenska ulica se siječe sa Bulevarom crnogorskih junaka i tu je usporio da bi vidio da li se može nesmetano uključiti. Dok se kretao lagano uključujući se u Bulevar Crnogorskih junaka pretekao ga je M. N. i umalo ga pritom nije udario autom zbog čega mu je ponovo svirao. Posle nekih 50 ili 70 metara po njegovoj procjeni M. N. se zaustavio i stao desno uz ivičnjak na Bulevaru. Dok ga je mimoilazio N. je izlazio iz svog vozila, pa se on tada parkirao ispred N. Izašao je iz kola, a N. je već bio van vozila i držao u ruci šipku - ključ kojim se montiraju točkovi. Krenuli su jedan put drugoga. Nije ništa pritom progovarao, a N. je rekao “ajde pičko kreni, ženi si mi se smijao, ženu mi provociraš”. Tada je naišao N. brat P. koji im kaže da se ne svađaju na koje riječi se okrenuo put njega ali tada kada nije imao N. u vidnom polju dobija od N. udarac po glavi sa lijeve strane pored uha od kojeg udarca mu je potekla krv. Od udarca mu se malo “zamantalo”, a zatim su&nbsp; se pohvatali&nbsp; i pali na travnjak ili asfalt. N. je tada šipka ispala mada on to nije vidio, već mu je to kasnije rekao M., pa je šipku uzeo P. i njome ga udario po leđima što je i osjetio ,a čuo je kako je N. više puta rekao “po glavi ga ,po glavi” .Branio se tako što je digao ruku da ga ne udara po glavi ,ali je dobio više udaraca po leđima, po ruci a i po glavi. Nekako se pridigao i udario N. nogom u grudi. Tada je na lice mjesta stigao i njegov brat M. P. N. je potom pobjegao preko ulice, a P. je pošao sa svojim autom i usput “pokupio” N. i tako se udaljili. Ne sjeća se da je udario N. ni jedan put .Inače kao komšije su u “nezboru”, ali medju njima nije bilo nekih sukoba.<br>
<br>
U svojoj odbrani na glavnom pretresu optuženi P. je uglavnom ponovio navode iz istrage, te još dodao da je svoje vozilo zaustavio ispred vozila M. N. sa namjerom da ga pita zbog čega tako vozi, jer je isti prošao pored njegovog vozila sa lijeve strane i zamalo ga pritom nije zakačio. Kada je izašao ugledao ga je pored vozila sa šipkom u ruci. U tome je naišao P. brat N. koji je takodje izašao iz vozila. Tvrdi da u toku događaja kada je zadobio udarac šipkom po glavi, te kada su se on i N. pohvatali i pali na zamlju kojom prilikom se N. našao ispod njega, on N. ni jednom nije udario pesnicom niti nogom. Tek kada je P. uzeo šipku koja je N. ispala iz ruku i udarao ga njome on je ustajući udario N. nogom u predjelu grudi i ne sjeća se da je uputio još neki udarac. Između njega i P. nije bilo drugih fizičkih kontakata osim udaraca šipkom koje mu je P. zadao. Naveo je još da je Lovćenska ulica kojom su se kretali dvosmjerna i svoje vozilo je zaustavio na par metara od N. vozila pa je N. mogao nesmetano zaobići njegovo vozilo i produžiti dalje. Prilikom ponovnog saslušanja na glavnom pretresu kazao je da je svoje vozilo zaustavio na udaljenosti 4-5 metara od N. vozila, a sa namjerom da ga pita zbog čega su mu on i njegov brat P. prethodno blokirali prolaz zaustavljanjem svojih vozila, te kazao da je još iz svog vozila vidio N. kako je već bio izašao sa šipkom u ruci.&nbsp;<br>
<br>
Sud je u dokaznom postupku saslušao svjedoka P. M., te pročitao izjavu svjedoka M. S. datu na zapisniku u istrazi od 20.07.2009. godine i na zapisniku o glavnom pretresu od 11.03.2009 godine, na saglasan predlog stranaka pročitao je nalaz i mišljenje vještaka medicinske struke dr Š. M. od 23.07.2009. godine i izjašnjenje ovog vještaka dato na glavnom pretresu od 02.07.2010. godine, pročitao nalaz i mišljenje vještaka medicinske struke neuropsihijatra dr G. Ž. od 27.05.2010. godine, kao i izjašnjenje ovog vještaka na glavnom pretresu od 01.06.2010. godine, pročitao službenu zabilješku Uprave policije od 21.05.2009. godine, pročitao izvještaje Doma zdravlja Cetinje od 21.05.2009. godine za okrivljene M. N., M. P. i P. Ž., Izvještaj JZU KC Crne Gore za okrivljenog M. N., otpusnu listu sa epikrizom od opšte bolnice Danilo I Cetinje od 23.01.2009. godine za okrivljenog M. N. i KC CG od 23.05.2009. godine za okrivljenog P. Ž., pročitao izvod iz kaznene evidencije za M. N. i M. P. Uprave policije – Ispostave Cetinje od 11.06.2009. godine, pročitao izvod iz kaznene evidencije za okrivljenog P. Ž. dostavljen od Uprave policije –PJ Nikšić od 10.06.2009. godine.&nbsp;<br>
<br>
Svjedok M. S. je naveo da je zaposlen u stolarskoj radionici kao radnik kod P. Ž. U vrijeme kritičnog događaja bio je suvozač&nbsp; P. Krenuli su za Podgoricu. Poznaje braću M. Kretali su se Lovćenskom ulicom i naišli su na vozila braće M. zaustavljena na kolovozu od kojih nisu mogli proći. Ž. je stajao iza N. vozila pola minuta i čekao da bi mogao nastaviti kretanje. N. se pomjerio i nastavio kretanje Lovćenskom ulicom, a za njim je krenuo i P. Ž. je pretekao oba vozila. Prilikom preticanja nikakve priče, prijetnje ili svađe nije bilo. Kada su došli na raskrsnicu Lovćenske ulice i Bulevara crnogorskih junaka na kojoj nema semafora a Bulevar je ulica sa pravom prvenstva, Ž. je zaustavio vozilo. Kada je Ž. krenuo da prođe raskrsnicu pretekao ih je M. N. tako što ih zamalo nije udario. N. je nastavio kretanje Bulevarom prema semaforima kao i Ž. Kod semafora je N. usporio a Ž. ga je mimoišao i u tom mimoilaženju je N. svirao.&nbsp; Ž. je stao prije semafora i zaustavio vozilo pa su iz svojih vozila&nbsp; izašli&nbsp; obojica . Tada vidi N. koji je već stajao i držao šipku dužine nekih pola metra. Ž. ga je tada pitao u čemu je problem ,a N. mu je odgovario „šta ćeš ti ,oli da se biješ“. P. je potom krenuo ka N. dok je N. stajao ispred svog vozila koje je bilo udaljeno metar od Ž. U tom momentu je naišao N. brat P. Ž. se okrenuo put P. i pitao ga o čemu se radi i tada okrenut leđima N. od istog dobija nekoliko udaraca šipkom po glavi. Ž. je od tih udaraca malo pokleknuo, a N. se izmakao unazad. N. je pokušao da ga još nekoliko puta udari tom šipkom ali je Ž. te udarce spriječio rukom. U tom pokušaju da ga ponovo udari Ž. je uhvatio N. za ruku u kojoj je držao šipku i bacio ga na travnjak koji razdvaja dvije trake Bulevara, kada N. ispada šipka i tu šipku&nbsp; je uzeo P. i prišao N. i Ž. koji su ležali na travi ,stim što se Ž. nalazio iznad N. P. je zatim Ž. sa tom šipkom koju je podigao udario po glavi i po leđima više puta. Tada je prišao i odgurnuo P. da ne udara Ž., a P. je N. tada ponovo dao šipku. P. je krenuo ka Ž. i tada ga je Ž. udario nekoliko puta pesnicom u tijelo i misli&nbsp; da ga je udario u gornji dio tijela. Ponovo je Ž. prišao N. sa šipkom i pokušavao da g a udari, ali nije uspio jer je Ž. eskivirao te udarce. Nekako su se razišli i P. je ušao u auto. Među M. i Ž. više nije bilo fizičkog kontakta, a N. je prijetio Ž., govoreći mu da će ga ubiti pištoljem i da neće odgovarati za to. N. je u jednom trenutku krenuo da bježi niz Bulevar ka Centru, a P. ga je “pokupio” autom posle nekih 300 do 400 m, a šipka je bila kod N., nakon čega su se udaljili negdje sa vozilom. Po njemu M. su pobjegli kada su vidjeli da dolazi Ž. brat M. kojega je on u međuvremenu pozvao. Dodaje, da se dobro sjeća da je kritične prilike N. P. govorio “po glavi ga, po glavi ga” i da je P. P.&nbsp; udarao po glavi tom šipkom.<br>
<br>
Na glavnom pretresu ovaj svjedok je naveo da ne zna da li je bilo udaranja pesnicama između P. Ž. i M. P., dodajući da je bilo međusobnog udaranja pesnicama između N. I Ž. ali da udarce nije vidio. M. N. je u jednom trenutku prije nego što se našao na zemlji ispod P. istom rekao: mogu da te ubijem pištoljem i da ne odgovaram, a ne može se sjetiti šta mu je rekao P. Navodi da je prvi udarac zadao M. N. i to šipkom koju je držao u ruci, a u predjelu glave P. Dok se N. nalazio na zemlji ispod Ž., N. je svome bratu upućivao riječi “Udri ga ,udri ga”, a P. koji je u tom trenutku imao šipku u ruci istom je udario nekoliko puta Ž. u predjelu glave. Nakon što su izašli van vozila na pitanje P. u čemu je problem, N. mu je odgovorio nešto u smislu da mu je provocirao ženu, a na pitanje zbog čega to nije rekao pred istražnim sudijom naveo je da je i tada to rekao tj. da je N. kazao da mu je provocirao ženu, ali da to nije navedeno uz riječi “šta je oćeš li da se biješ” i mislio je da je tada to navedeno u zapisniku.<br>
<br>
Svjedok P. M. je naveo da su on i brat mu Ž. komšije sa braćom M. Nikakvu svađu sa njima nije imao prije toga, a tačno je da ne govore, a koliko mu je poznato ni Ž. nije imao neke posebne svađe sa njima ali ni on ne govori sa M. Kada se sporni događaj desio&nbsp; spavao je, i u jednom trenutku je dobio poziv sa mobilnog telefona od M. S. koji radi kod njegovog brata Ž. Sreten mu je tada telefonom rekao:” gdje si, gdje si, ajde dodji ovamo M. su Ž. napali šipkama”. On se tada odmah obukao i otišao autom u pravcu centra grada. Kada je došao na lice mjesta to je bilo ne u Lovćenskoj ulici, već u Bulevaru Crnogorskih junaka i vidio je da M. N. bježi niz Bulevar u pravcu centra grada, a u ruci mu je bila metalna šipka,&nbsp; a P. je ušao u auto koje startuje i istim vozi u pravcu u kom bježi N. i nakon jedno 300-400 m je sustigao vozilom N. koji&nbsp; je ušao u njegovo auto i oni su se negdje izgubili. Ž. je stajao na ulici u blizini svoga auta i bila mu je glava krvava. Ž. mu je samo rekao “napali su me”, i nakon toga je sjeo u svoje auto i pošao u pravcu bolnice, a na tom mjestu je vidio i M. S. Dakle, na lice mjesta je došao kada je sukob između njegovog brata i braće M. bio faktički već završen i to u trenutku kada su M. krenuli da napuštaju lice mjesta.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Iz nalaza i mišljenja vještaka neuropsihijatra dr Ž. G. od 27.05.2010 godine slijedi da okrivljeni M. N. ne boluje od trajnog duševnog oboljenja, niti pokazuje simptome zaostalog duševnog razvoja. U osnovi se radi o poremećaju ličnosti, osnosno psihopatiji koja se opisuje kao karakterna neuroza. U vrijeme izvršenja djela nalazio se u stanju afekta straha, razdražljivosti, bijesa jakog intenziteta koji odgovara stanju privremene duševne poremećenosti. Mišljenja je da je sposobnost M. N. da shvati značaj djela i da upravlja svojim postupcima u vrijeme izvršenja krivičnog djela bila smanjena ali ne bitno. Dalje iz nalaza ovog vještaka slijedi da okrivljeni P. Ž. ne boluje od trajnog duševnog oboljenja a niti pokazuje simptome zaostalog duševnog razvoja. U vrijeme izvršenja krivičnog djela nalazio se u stanju afekta straha, razdražljivosti, bijesa jakog intenziteta koji odgovara stanju privremene duševne poremećenosti. Mišljenja je da je sposobnost okrivljenog P. Ž. da shvati značaj svog djela i da upravlja svojim postupcima bila smanjena, ali ne bitno.<br>
<br>
Izjašnjavajući se neposredno na glavnom pretresu od 01.06.2010 godine vještak je pojasnio da je afekat kratkotrajno stanje emocije,a izazvao ga je strah, razdražljivost i bijes kod M. N. Za smanjenu uračunljivost M. N. ali ne bitno, odlučio se na osnovu njegovog detaljnog kazivanja o spornom događaju što govori da nije bilo pomućenja svijesti, odnosno postojalo je parcijalno-djelimično pomućenje svijesti uzrokovano afektivnim stanjem, te stoga isključuje mogućnost da su njegove sposobnosti shvatanja značaja djela bile bitno smanjene ili isključene .Tek potpuno pomućenje svijesti, dubljeg stepena pod uslovom da je trajalo duži vremenski period dovodi do neuračunljivosti. Dalje je vještak naveo da potres mozga koji je zadobio okrivljeni P. je uzrokovan zadobijanjem udarca u glavu odnosno radi se o kratkotrajnom prekidu kontinuiteta svijesti. Međutim iz kazivanja okrivljenog P. jasno se vidi autentičnost i preciznost u navođenju detalja i okolnosti samog događaja. Sam potres mozga u momentu izvršenja djela nije poremetio i drugu psihičku funkciju koja se zove pamćenje, što govore i činjenice egzastnosti kazivanja okrivljenog P. Poslije potresa mozga i to obično poslije par sati pošto se radi o funkcionalnom poremećaju mogu nastati ispadi u pamćenju u smislu zaboravnosti i oni se obično razvijaju nekoliko sati poslije događaja, što je identifikovano poslije neposrednih pregleda kod neurohirurga. Da su nastali duži vremenski prekidi u kontinuitetu svijesti, okrivljeni bi pao, refleksi bi bili ugroženi, ne bi davao znake života, a samo bi radili vitalni parametri tipa, rada pluća, srca i održavanja krvi, a mišljenja je cijeneći dokumentaciju i spise predmeta da se radi o kratkotrajnom prekidu kontinuiteta svijesti. P. je i pored toga što je poklekao od udarca, nastavio niz aktivnosti u samoj deliktnoj situaciji što govori da je prekid svijesti bio kratak što ga nije onemogućavalo da dalje preduzima radnje. Taj prekid svijesti je mogao trajati i jednu - dvije sekunde.&nbsp;&nbsp;&nbsp;<br>
<br>
Prednji nalaz i mišljenje vještaka psihijatra G. Ž. sa njegovim neposrednim izjašnjenjem na glavnom pretresu sud prihvata, cijeneći da je isti zasnovan na pravima struke, dovoljno argumentovan i obrazložen, pošto se temelji na medicinskoj dokumentaciji i neposredno izvršenom pregledu.<br>
<br>
Iz nalaza i mišljenja vještaka medicinske struke dr Šoć Miodraga utvrđuje se da je u predmetnom događaju P. Ž.&nbsp; zadobio sledeće povrede: Potres mozga, dvije rane prskotine lijevog tjemenog predjela i jednu ranu prskotinu lijevog jagodičnog predjela, oguljotinu u predjelu lijeve strane leđa i u predjelu lijeve podlaktice. Navedene povrede posljedica su dejstva višekratnog dejstva tupog, teškog, i jako zamahnutog mehaničkog oruđa, na odgovarajuće predjele tijela. Navedene rane nastale su mehanizmom direktnog dejstva sile –udara, a oguljotine su mogle nastati i mehanizmom pada i udara o tvrdu i neravnu podlogu. Nevedene povrede predstavljaju pojedinačno i u svom zbiru laku tjelesnu povredu, izuzev potresa mozga koja predstavlja tešku tjelesnu povredu. Dakle, u vrijeme odigravanja predmetnog događaja P. Ž. je zadobio tešku tjelesnu povredu. U predmetnom događaju M. N. je zadobio sledeće povrede-prelom gornjeg članka III prsta lijeve šake, otok i oguljotinu lijeve šake, nagnječenje i otok lijeve strane grudnog koša i ranu prskotinu jagodičnog predjela a navedene povrede su posledica višekratnog dejstva tupog, teškog i jako zamahnutog mehaničkog oruđa na odgovarajuće djelove tijela. Povrede u predjelu lica i šake nastale su mehanizmom direktnog dejstva sile-udara, a povrede grudnog koša mogle su nastati i mehanizmom pada o tvrdu i neravnu podlogu. Navedena rana, otoci i nagnječenja predstavlaju pojedinačno i u svom zbiru laku tjelsnu povredu, a opisani prelom predstavlja tešku tjelesnu povredu. U predmetnom događaju M. P. je zadobio oguljotine u predjelu čela i lijeve šake, a navedene povrede su posledica dejstva tupog teškog i jako zamahnutog mehaničkog oruđa, na odgovarajuće predjele tijela. Povreda čela nastala je mehanizmom direktnog dejstva sile –udara, a povreda šake mogla je nastati i mehanizmom pada i udara o tvrdu i neravnu podlogu. Sve ove povrede predstavljaju, i pojedinačno i u svom zbiru laku tjelesnu povredu.<br>
<br>
Izjašnjavajući se na glavnom pretresu od 02.07.2010 godine po pitanju povreda ustanovljenih kod M. N., ovaj vještak je naveo da je rana prskotina jagodične kosti nedvosmisleno nastala kao posledica direktnog dejstva sile u taj predio tijela, nekim tupim, teškim i zamahnutim mehaničkim oruđem, a to može biti i pesnica. Što se tiče povrede tjemenog dijela glave vještak se izjasnio da iako su ustanovljene dvije rane lijevog tjemenog predjela, nisu opisane tačne lokalizacije te kako lijevi tjemeni predio ima tri trećine, ne može se isključiti mogućnost da su obje nastale kao posledica jednog ili dva udarca. Nagnječenje i otok lijeve strane grudnog koša može biti posledica direktnog dejstva udarca, pa može biti i “volej” udarac, tj. udarac zamahnutom nogom, a može nastati i padom o neravnu i tvrdu i neravnu podlogu. Otok i oguljotina lijeve šake je nedovoljno precizno opisana pa mehanizam nastanka može biti i udar i pad i sudar. Prelom gornjeg članka lijeve šake može da nastane od udara nekim tupim, teškim i jako zamahnuti predmetom a može i udaranjem pesnicom u tvrdu podlogu, a čest nastanak ovakve povrede je gaženje šake, pri čemu se ne može isključiti mogućnost i da nastane udarcem nogom u obuvenoj cipeli. Oguljotine u predjelu lijeve strane leđa i u predjelu lijeve podlaktice su mogle nastati i padom o neravnu i tvrdu podlogu, ali se ne može isključiti mogućnost da su posledica direktnog dejstva sile te da je povreda potkoljenice nastala kao odbrambena povreda. Oguljotina leđa je mogla nastati udarcem i nekim predmetom tj.šipkom. U odnosu na povrede koje su ustanovljene kod M. P. izjasnio se da je povreda čela mogla nastati kao posledica udara nekim tupim, teškim i jako zamahnutim oruđem, a povreda šake i mehanizmom udara ali i pada i sudara. Oguljotina je nespecifična mehanička povreda i mogla je nastati udarcem pesnicom. Isključuje mogućnost da je rana prskotina u predjelu jagodice kod M. N. mogla nastati padom o neravnu i tvrdu podlogu već je posledica udarca. Faza besvijesti kod potresa mozga a koja mora postojati, može da traje od 2 do 8 sekundi, pa do deset minuta. Nakon stanja besvijesti moguće su reakcije osobe, a kojeg stepena će biti stanje besvijesti je individualna stvar. U stanju besvijesti nema nikakve reakcije osobe na zadavanje udaraca, a nakon toga je&nbsp; moguća reakcija.&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;<br>
Cijeneći prednji nalaz i mišljenje vještaka medicinske struke dr. Š. M., sa njegovim neposrednim izjašnjenjem na glavnom pretresu, sud nalazi da je isti stručan i uvjerljiv, jer se zasniva na relevantnoj medicinskoj dokumentaciji.<br>
&nbsp;&nbsp;&nbsp;&nbsp;&nbsp;&nbsp;<br>
Iz službene zabilješke Uprave policije od 21.05.2009 godine slijedi je da je ista sačinjena dana 21.05.2009 godine u prostorijama ispostave Cetinje a povodom činjenice da se dana 21.05.2009 godine dogodila tuča u ulici Bulevar Crnogorskih junaka u Podgorici između nekoliko lica. Na licu mjesta nisu zatečeni učesnici događaja a zatečeno je vozilo Tojota reg.oznaka .... vlasništvo M. N. i istom je motor bio upaljen. Pregledom lica mjesta nijesu pronađeni nikakvi tragovi niti predmeti. M. N. i P. su sprovedeni u Hitnu službu u koju je kasnije došao i P. Ž. radi ukazivanja ljekarske pomoći.<br>
<br>
Iz izvoda iz kaznene evidencije od Uprave policije –PJ Nikšić od 10.06.2009 godine utvrđeno je da je P. Ž. osuđivan presudom Osnovnog suda Podgorica&nbsp; K.br. 478/95 od 05.12.1996 godine zbog krivičnog djela iz čl.131 st.1 KZ RCG oslovnom osudom 3 mjeseca zatvora uslovno jednu godinu.<br>
<br>
Iz izvoda iz kaznene evidencije Uprave policije Ispostava Cetinje br.02-245/09-2057/2 od 11.06.2009 godine utvrđeno je da M. N. i P. nijesu evidentirani u kaznenoj evidenciji ove područne jedinice .<br>
<br>
Ocjenom navoda optužbe, odbrane i svih provedenih dokaza shodno čl.360 ZKP-a ovaj sud nalazi da je optuženi P. Ž. izvršio krivično djelo teška tjelesna povreda iz čl. 151 st.1 KZ-a na način, mjesto i vrijeme&nbsp; kako je to bliže predstavljeno u izreci presude.<br>
<br>
Nesporno je da se kritični dogadjaj desio dana 21.05.2009. godine oko 7,15 časova u Cetinju u Bulevaru Crnogorskih junaka kada je došlo do fizičkog sukoba izmedju – optuženih braće M. N. i P. sa jedne i optuženog P. Ž. sa druge strane. Ove činjenice u pogledu mjesta i vremena izvršenja krivičnog djela kao nesporne nesumnjivo proizilaze iz odbrana optuženih i provedenih dokaza - iskaza svjedoka M. S., sužbene zabilješke Uprave policije od 21.05.2009. godine, pa je sud u tom pravcu izmijenio činjenični opis dispozitiva optužnice, tako što je kao bliže mjesto izvršenja krivičnog djela označio Bulevar Crnogorskih junaka, a ne Ulicu Lovćensku (koja se inače ukršta sa Lovćenskom ulicom, kojom su se prethodno optuženi kretali i otpočeli medjusobna preticanja), kako to stoji u optužnici, čime nije povrijedjen objektivni identitet optužbe.<br>
<br>
Takodje&nbsp; je nesporna činjenica da su se dana 21.05.2009. godine oko 7,15&nbsp; časova optuženi M. N. i M. P. u Cetinju predhodno kretali Lovćenskom ulicom, svojim putničkim vozilima iste marke – „Tojota laund kruzer“ i to jedan iza drugog, da ih je na putu sa vozilom „Reno Laguna“ pretekao optuženi P. Ž. koji je svoje vozilo zaustavio na raskrsnici ove ulice sa Bulevarom Crnogorskih junaka, da je tada optuženi M. N. izvršio preticanje vozila P. , a P. potom ponovo pretekao M. N.. Ove činjenice kao nesporne sud je utvrdio na osnovu kazivanja samih optuženih, kao i svjedoka M. S. koji je bio saputnik u vozilu optuženog P.&nbsp; i potvrdio da je P. predhodno pretekao braću M., da je zatim nakon zaustavljanja na raskrsnici, P. pretekao M. N., pa kada su nastavili kretanje Bulevarom, da je N. usporio kretanje a P. ga opet pretekao. Nakon ponovo izvršenog preticanja, optuženi P. je zaustavio svoje vozilo neposredno ispred vozila optuženog M. N., a zatim iz svog vozila izašao i pošao prema N., koji je u nemogućnosti da svojim vozilom prodje, takodje svoje vozilo zaustavio iza vozila P., te kako navodi, plašeći se od P., "hitro" izašao iz svog vozila i pri izlasku sa sobom uzeo metalni ključ za montiranje točkova u obliku šipke, dužine oko 50 cm i stao do svog vozila. Zatim je optuženom P. rekao: "Što ćeš ti, oli da se biješ" i krenuo nazad, odmičući se od svog vozila, dok je P. pošao prema njemu. Sud je ovo utvrdio imajući u vidu iskaz svjedoka M. S.a kao i odbrane samih optuženih. Tako svjedok M.&nbsp; kao i sami optuženi navode da je P. nakon izvršnog preticanja, zaustavio svoje vozilo ispred vozila M. N., a da je to zaustavljanje bilo neposredno ispred N. vozila, potvrdjuje i optuženi P. koji je na pretresu kazao da je svoje vozilo zaustavio na udaljenosti oko 2 metra od N. vozila, što su naveli i optuženi M. mada je P. prilikom ponovnog saslušanja na glavnom pretresu kazao da je ta udaljenost bila 4-5 metara, ali takvu naknadnu izmjenu u kazivanju sud cijeni kao njegovo nastojanje da dokaže da N. nije morao stati iza njega već da je imao mogućnosti da zaobidje njegovo vozilo i dalje prodje. Medjutim, očigledno namjera optuženog P.&nbsp; da ponovo pretekne optuženog M. N. sa kojim je od ranije bio u zavadi i da svoje vozilo zaustavi neposredno ispred njegovog, bila je da sa njim stupi u svadju i da ga napadne. Zbog toga je odmah po zaustavljanju svog vozila iz istog izašao i krenuo prema optuženom M. N. Optuženi P. nastoji predstaviti da je prvo N. izašao iz svog vozila, ali je takva izjava nelogična i u suprotnosti sa izjavama optuženih M. N. i P. i sud je kao takvu ne prihvata. Ovo posebno kada se ima u vidu da je po izlasku P.&nbsp; iz svog vozila, optuženi N. stojeći kod svog vozila njega pitao: "Što ćeš ti, oli da se biješ", a zatim otpočeo da se povlači nazad, dok je P. pošao prema njemu. Naime, svjedok M.&nbsp; koji je bio u društvu sa P. i tih dana bio radnik kod njega, pa nema razloga da mu se ne povjeruje, u svojoj izjavi upravo to navodi, tj. da je N. dok je stojao do svog vozila, P. koji mu se približavao uputio navedene riječi tj. upitao ga: "Što ćeš ti oli da se biješ", a da je zatim P. krenuo ka N. Uz to i optuženi M. - P. i N. tvrde da je P. prvi izašao iz svog vozila što je i sasvim logično kada je ispred njih zaustavio svoje vozilo, a uz to P. jasno navodi da se N. povlačio nazad dok mu se P. približavao. Imajući sve to uvidu, kao i nespornu činjenicu da je P. po svojoj fizičkoj konstituciji daleko jači od optuženog M. N. (kao i njegovog brata P.) sa kojima je od ranije bio u zavadi, pa je sasvim logična izjava optuženog M. N. da ga je od fizički mnogo nadmoćnijeg P.&nbsp; bilo strah kada je P. izašao iz svog vozila i pošao prema njegovom, te da je on zato kako navodi "hitro" izašao iz svojeg vozila iznoseći u ruci pomenuti metalni ključ u vidu šipke. Dakle, iznošenje ključa u vidu šipke iz vozila, od strane optuženog M. N., bilo je u funkciji njegove odbrne od fizički znatno superiornijeg P., čiji napad je u konkretnoj situaciji i očekivao. Nakon što je prišao optuženom M. N., optuženi P. u jednom trenutku se okrenuo u pravcu N. brata - optuženog M. P., koji je prilazio sa strane i rekao im da se ne svadjaju pa u tom trenutku, kada se prilazeći N., bio okrenuo u pravcu P., P. je od N. zadobio udarac šipkom u predjelu glave, a kada je N. krenuo sa šipkom ponovo da ga udari, optuženi P. je postavio ruku da bi se zaštitio, a zatim N. oborio na travnjak izmejdu kolovoznih traka i otpočeo da ga udara rukama, te tom prilikom nanio mu tjelensu povredu i to: predlom gornjeg članka III prsta lijeve pake, otok i oguljotinu lijeve šake, nagnječenje i otok lijeve strane grudnog koša i ranu prskotinu jagodičnog predjela, koje povrede predstavljaju laku tjelesnu povredu izuzev navedenog preloma prsta koja predstavlja tešku tjelesnu povredu. Ove činjenice sud je utvrdio imajući u vidu odbrane optuženih, iskaz svjedoka M. , kao i nalaz i mipljenje vještaka medicinske struke dr Š. M. i njegovog neposrednog izjašnjenja na glavnom pretresu. Tako svjedok M.&nbsp; navodi da nakon što je P. krenuo prema N. koji je stojeći kod svog vozila istog upitao "šta ćeš ti, oli da se biješ", P. se u jednom momentu okrenuo prema N. bratu P. koji je naišao zahtijevajući da se ne svadjaju i da je baš u tom momentu N. šipkom udario P.&nbsp; u predjelu glave, te da ga je zatim P. prilikom ponovnog pokušaja da ga udari, uhvatio za ruku u kojoj je držao šipku i "bacio na travnjak" koji razdvaja dvije kolovozne trake bulevara, da su se tako našli na travi, s tim što je P. bio iznad N., a takodje i optuženi M. P. navodi da je te prilike optuženi P. oborio N., govoreći da je P. "nasrnuo" na N., pao na njega i više puta ga udario stisnutim pesnicama u predjelu glave i tijela, a takodje i N. navodi da ga je P. oborio na tlo. Imajući u vidu prednja izjašnjenja iz kojih slijedi da je optuženi P. oborio na zemlju (tj. na travnjak) optuženog M. N., te navedene povrede optuženog M. N. i mehanizam njihovog nastanka, opisan od strane vještaka medicinske struek - da su naprijed opisane povrede optuženog M. N. nastale kao postledica dejstva tupog, teškog i jako zamahnutog mehaničkog orudja na odgovarajuće predjele tijela, onda se izvodi sasvim logičan zaključak da je te povrede optuženom M. N., nanio upravo optuženi P., udarajući ga pesnicom po glavi i tijelu nakon što ga je oborio, a kako to i opisuje optuženi M. P.<br>
<br>
Dakle, iz svega naprijed izloženog slijedi da je optuženi P. Ž., nakon izvršenog preticanja, zaustavio svoje vozilo neposredno ispred vozila optuženog M. N., pošlo prema optuženom&nbsp; M. N. koji je takodje izašao iz svog vozila držeći metalnu šipku u ruci, da bi se eventualno odbranio od predstojećeg napada P., te da je zatim optuženi P. oborio M. N. na zemlju i nanio mu tešku tjelesnu povredu, bliže opisanu u izreci. Napadajući optuženog M. N. i udarajući ga na naprijed opisan način, optuženi P. je bio svjestan da ga može teško tjelesno povrijediti ili mu zdravlje teško narušiti, pa je na nastupanje takve posledice pristao, tj. postpao je s eventualnim umišljajem pa se u njegovim radnjama stiču sva bitna obilježja bića krivičnog djela teška tjelesna povreda iz čl.151 st.1 KZ.<br>
<br>
Sud je pri tom imao u vidu navode odbrane optuženog P.&nbsp; da je u konkretnom slučaju navodno postupao u nužnoj odbrani. Medjutim, imajući u vidu činjenicu, da je kritične prilike, optuženi P. izvršio preticanje, te nakon izvršenog preticanja vozila optuženog M. N., optuženi P. zaustavio svoje vozilo neposredno ispred njegovog, a zatim izašao iz svog vozila, pošao ka optuženom M. N. koji je videći izlazak P.&nbsp; i sam izašao iz svog vozila iznoseći metalni ključ u vidu šipke, te kod svog vozila stao, pitajući P.&nbsp; "Što ćeš, oli da se biješ", da je prilikom izlaska P.&nbsp; koji je fizički znatno krupniji i jači, pošao nekoliko koraka nazad (pokazujući time da je želio da izbjegne sukob), onda kod takvih nesumnjivo utvrdjenih činjenica, bez obzira što je upotrijebio metalnu šipku udarajući optuženog P.&nbsp; prije nego što je od njega zadobio udarac, odnosno prije nego što ga je ovaj oborio na tlo, ne može se prihvatiti odbrana optuženog P.&nbsp; da je od sebe odbijao napad braće M. jer je upravo on svojim naprijed opisanim ponašanjem pokazao da želi i hoće fizički sukob, koji je izazvao u konkretnom slučaju sa fizički znatno slabijim protivnikom od sebe. Kod takvog stanja stvari, slijedi da je upravo optuženi M. N. postupao u nužnoj odbrani, te da je u konkretnom slučaju upotrijebio metalni ključ u vidu šipke da bi od sebe odbio neosredno predstojeći fizički napad optuženog P. Ž., a koji napad je zatim na njega od strane P.&nbsp; i uslijedio. Takodje i optuženi M. P., u konkretnoj situaciji je postupao u nužnoj odbrani, udarajući istom metalnom šipkom optuženog P. Ž.. Naime njegovom bratu N.u, nakon što je oboren na zemlju od strane optuženog P. , ispao je metalni ključ u vidu šipke pa je taj ključ uzeo optuženi M. P., i sa tim ključem - šipkom otpočeo da udara optuženog P. , dok se isti nalazio nad njegovim bratom N. koji je bio oboren na zemlji ispod P., a što se utvrdjuje iz iskaza svjedoka M., te iskaza optuženog P., kao i priznanja optuženog M. P. koji je kazao da je P.&nbsp; prvo udarao šipkom po ledjima, ali tek kada ga je udario po glavi isti se odvojio od njegovog brata N. Nalazeći se u tako oborenom položaju na zemlji ispod P., optuženi M. N. je svom bratu P. rekao: "Udari ga, udari ga", te dalje dodao više puta: "Po glavi ga, po glavi ga", a što se utvrdjuje iz iskaza svjedoka M.&nbsp; i optuženog P.&nbsp; Da je kritične prilike optuženi P. zaista zadobio više udaraca šipkom od strane optuženih - braće M. i to u predjelu glave i tijela, potvrdjuje se i nalazom i mišljenjem vještaka medicinske struke dr Š. M., iz kojeg slijedi da je optuženi P. zadobio potres mozga, dvije rane prskotine lijevog tjemenog predjela i jednu ranu prskotinu lijevog jagodičnog predjela, te oguljotinu u predjelu lijeve strane ledja i u predjelu lijeve potkoljenice. Navedene povrede, kako to zaključuje vještak, su posledica vištekratnog dejstva tupog, teškog i jako zamahnutog mehaničkog orudja na navedne djelove tijela, i nastale su mehanizmom direktnog dejstva sile - udara, pri čemu vještak dopušta mogućnost da su oguljotine mogle nastati i mehanizmom pada i udara o tvrdu i neravnu podlogu. Medjutim, kod nesporno utvrdjene činjenice da optuženi P. nije padao na podlogu niti je na podlogu bio oboren, već na protiv, da je on na podlogu, tj. na zemlju oborio optuženog M. N., onda ta alternativa u nalazu vještaka o mogućem načinu zadobijanja navedenih povreda u vidu oguljotina kod P.&nbsp; (padom na podlogu što vještak navodi samo kao mogućnost) otpada, pa slijedi da su sve naprijed opsine povrede P. u predjelu glave i tijela (uključujući i povrede u predjelu ledja) nastale upravo udarcima šipke koje udarce su mu zadali optuženi M. N. i M. P. Ovakvo rezonovanje suda stoji u skladu sa izjavama svjedoka M.&nbsp; i optuženog P.&nbsp; koji su kazali da je P.&nbsp; šipkom po glavi prvo udario optuženi M. N., a zatim i njegov brat - optuženi M. P., nakon što se N. našao oboren ispod P.<br>
<br>
Optuženi M. P. je udarce šipkom optuženom P. zadao u trenucima kada je optuženi P. već bio oborio na zemlju njegovog brata N. i nalazio na njemu udarajući ga pesnicama, pa je M. P. u konkretnoj situaciji udarajući šipkom P. , postupao u nužnoj odbrani, jer je na taj način od svog brata odbijao istovremeni protivpravni napad, a N. riječi dok se nalazio oboren ispod P.: "Po glavi ga, po glavi ga", bile su takodje usmjerene na odbjanje napada P.<br>
<br>
Dakle, optuženi M. N. i optuženi M. P. kritične prilike postupali su u nužnoj odbrani, pa kako djelo počinjeno u nužnoj odbrani nije krivično djelo, isti su na osnovu čl.363 tač.1 ZKP-a u vezi čl.10 st.1 KZ, oslobodjeni od optužbe.<br>
<br>
Sud je cijenio iskaz svjedoka P. M., ali kako je on faktički na lice mjesta došao tek po završetku predmetnog dogadjaja, to njegov iskaz po ocjeni suda nije od značaja za rasvjetljavanje činjeničnog stanja u ovoj krivično pravnoj stvari.<br>
<br>
Shodno utvrdjenom činjeničnom stanju, u izreci presude, unesene su riječi optuženog M. N.: "što ćeš oli da se biješ", te dalje u izreci je navedeno da je isti "stojao kod svog vozila" (što inače nije navedeno u optužbi), pri čemu sud nalazi da se na taj način ne povredjuje objektivni identitet optužbe, a unošenje ovih riječi je od značaja za razjašnjenje spornog dogadjaja. Takodje shodno utvrdjenom činjeničnom stanju koje proističe iz iskaza samih optuženih (kako braće M., tako i P.), sud je utvrdio da je optuženi M. N. svega jedan put šakom po glavi udario optuženog P., a ne više puta to stoji u optužbi, pa je i u tom smislu izvršena izmijena u činjeničnom opisu, a kojom izmjenom takodje po ocjeni suda nije došlo do povredjivanja objektivnog indentiteta optužbe.<br>
<br>
Prilikom odmjeravanja kazne optuženom P. sud je kao olakšavajuće okolnosti na njegovoj strani cijenio to što je isti porodična osoba - otac četvoro djece koje izdržava, da do sada nije osudjivan, te da je i sam u ovom dogadjaju bio povrijedjen - zadobio tešku tjelesnu povredu. Sve ove okolnosti u svojoj ukupnosti a u odsustvu otežavajućih, po ocjeni suda mogu se smatrati naročito olakšavajućim okolnostima, pa sud nalazi da ima mjesta ublažavanju kazne, te je optuženom P. izrekao kaznu zatvora ispod minimuma zakonom zaprijećene kazne za ovu vrstu krivičnih djela, smatrajući da se i sa tako ublaženom kaznom može postići svrha kažnjavanja iz čl.32 KZ, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
<br>
Pošto je optuženi P. Ž. oglašen krivim obavezan je na plaćanje troškova krivičnog postupka u iznosu od 398,00 eura koji se odnose na troškove medicinskog vještačenja, kao i na plaćanje paušala u iznosu od 100,00 eura. U odnosu na oslobadjajući dio odlučeno na osnovu čl.203 ZKP-a, pa u tom dijelu troškovi padaju na teret budžetskih sredstava suda.<br>
<br>
Na osnovu svega izloženog odlučeno je kao u izreci ove presude.<br>
<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA - SUDIJA,<br>
Alibalić Emina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; Ćupić Ratko,s.r.<br>
<br>
<div style="text-align: center;">
	Za tačnost otpravka tvrdi i<br>
	ovjerava namještenik suda<br>
	<br>
	______________</div>
<br>
<br>
PRAVNA POUKA: Protiv ove presude može se izjaviti žalba Apelacionom sudu CG u roku od 15 dana prijema preko ovog suda.<br>

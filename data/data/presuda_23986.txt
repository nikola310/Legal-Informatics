<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.62430555in 0.82708335in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{margin-right:-0.33333334in;text-align:center;hyphenate:auto;font-family:Arial;font-size:12pt;}
.p5{margin-right:-0.33333334in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.33333334in;text-align:justify;hyphenate:auto;font-family:Arial;font-size:12pt;}
.p7{margin-right:-0.33333334in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p11{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{height:0.055555556in;keep-together:always;}
.r2{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K br. 864/11</span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p6">
<span>OSNOVNI SUD U PODGORICI, kao prvostepeni krivični, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog J. Ž. iz Podgorice, zbog krivičnog djela utaja iz čl. 243 st. 2 u vezi st. 1 Krivičnog zakonika, postupajući po optužnici ODT Podgorica Kt br.1701/11-2 od 06.12.2011. godine, nakon glavnog, javnog pretresa, održanog dana 22.04.2013. godine, u prisustvu zastupnika optužbe Petrović Ivana, zamjenika ODT Podgorica i branioca okrivljenog po službenoj dužnosti adv. K. R., iz Podgorice, a u odsustvu okrivljenog, donio je i dana 23.04.2013. godine javno objavio,</span>
</p>
<p class="p7"></p>
<p class="p4">
<span>P R E S U D U</span>
</p>
<p class="p4"></p>
<p class="p6">
<span>Okrivljeni   </span>
</p>
<p class="p7">
<span class="s1">	</span><span>J. Ž., JMB xxxxxxxxxxxxx, od oca V. i majke G., rođene V., rođen 06.08.19xx. godine u Podgorici, sa prebivalištem u Podgorici - Ul. Ace Prijića br. x, državljanin Crne Gore, oženjen, otac dvoje djece, završio srednju školu, lošeg imovnog stanja, neosuđivan,</span>
</p>
<p class="p7"></p>
<p class="p4">
<span>Kriv je</span>
</p>
<p class="p7"></p>
<p class="p7">
<span>	Što je:</span>
</p>
<p class="p7">
<span>	U oktobru 2011. godine, u Podgorici, u namjeri da sebi pribavi protivpravnu imovinsku korist, svjestan svog djela čije je izvršenje htio, iako je znao da je njegovo djelo zabranjeno, prisvojio tuđu pokretnu stvar - putničko vozilo "Renault Megan Extreme 1,4" reg. oznake PG CR xxx, vrijednosti 8,805,75€, vlasništvo oštećenog preduzeća DOO "B. c.", koje mu je povjereno na korišćenje Ugovorom o najmu sa naznačenim preduzećem, na način što je krajem oktobra 2011. godine B. M. predao predmetno vozilo kao garanciju za isplatu duga koji ima prema njemu,</span>
</p>
<p class="p7">
<span>	</span>
</p>
<p class="p6">
<span>- čime je izvršio krivično djelo utaja iz čl. 243 st. 2 u vezi st. 1 Krivičnog zakonika. </span>
</p>
<p class="p7">
<span>	</span>
</p>
<p class="p6">
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 45, 46, 52, 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p7"></p>
<p class="p4">
<span>USLOVNU OSUDU</span>
</p>
<p class="p7"></p>
<p class="p7">
<span>	Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo. </span>
</p>
<p class="p7">
<span>	Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p7"></p>
<p class="p4">
<span>O b r a z l o ž e nj e</span>
</p>
<p class="p7"></p>
<p class="p6">
<span>Optužnicom ODT Podgorica, Kt br. 1701/11-2 od 06.12.2011. godine, okrivljenom J. Ž. je stavljeno na teret da je izvršio krivično djelo utaja iz čl. 243 st.2 u vezi st. 1 Krivičnog zakonika. Zastupnik optužbe je prije davanja završnih riječi izmijenio dispozitiv optužnog akta, te u završnoj riječi predložio sudu da okrivljenog oglasi krivim i osudi po zakonu. </span>
</p>
<p class="p6">
<span>Glavni pretres je na predlog ODT-a Podgorica, a na osnovu rješenja vijeća ovog suda Kv.br. 166/13 od 04.03.2013. godine, održan u odsustvu okrivljenog J. Ž., u skladu sa čl. 324 st.2 Zakonika o krivičnom postupku, obzirom da je sud iscrpio sve zakonom predviđene mogućnosti za obezbjeđenje prisustva okrivljenog i nesmetano vođenje krivičnog postupka, a smatrajući da postoje naročito važni razlozi da mu se sudi iako je odsutan, koji se ogledaju u tome da je okrivljenom stavljeno na teret izvršenje krivičnog djela utaja iz čl. 243 st. 2 u vezi st.1 Krivičnog zakonika, te zaprijećenu kaznu za ovo krivično djelo, kao i protek vremena od izvršenja krivičnog djela.</span>
</p>
<p class="p7">
<span>	Okrivljeni J. Ž. je u svojoj odbrani datoj u predhodnom postupku u bitnom naveo da je polovinom septembra 2011. godine u rent a car firmi „B. c.“ DOO iznajmio putničko vozilo marke „Reno Megan“ crvene boje reg.oznaka PG CRxxx, proizveden 2008. godine, 1.400cm3, benzinac, koje vozilo je koristio za privatne potrebe, pri tom uredno plaćajući rentu. Obzirom da je u velikim finansijskim problemima i dugovima, otišao je u Nikšić do jednog otpada sekundarnih sirovina, vlasništvo M. B., gdje je kupio 95 aluminijskih tabli i jedan kamion marke „Fap 13“, a sve za ukupan iznos od oko 5.000,00€. Za ove table i kamion, on je B. dao 1.500,00€ novca, a kao garanciju da će mu isplatiti ostatak duga ostavio je pomenuto iznajmljeno vozilo kod njega na otpadu, a sa sobom uzeo saobraćajnu i ključeve, što je sve M. B. prihvatio. Sa B. nije precizirao rok za isplatu ostatka novca, već su se samo dogovorili da vozilo ostane kod njega dok mu ne donese 3.500,00€. Vlasniku, agencije „B. C.“ V. J., ključ i saobraćajnu dozvolu od vozila „Reno Megan“ je vratila njegova supruga V.. Dana 07.11.2011. godine otišao je u Filijalu policije Blok V, gdje se prijavio i objasnio šta je uradio, a u policiji su mu rekli da do tog dana nije podnošena prijava protiv njega u vezi vozila „Reno“, te da će ga pozvati kada i ako bude trebalo. Napomenuo je da se nalazi u velikim finansijskim problemima, zbog čega je sve ovo uradio. Nastojaće da obešteti M. B. za 3.500,00€, dok je rentu za najam vozila „Megan“ platio do 25.10.2011. godine. Na kraju je kazao da se iskreno kaje zbog svega i žao mu je što je ovo učinio. </span>
</p>
<p class="p7">
<span>	Branilac okrivljenog je u završnoj riječi u bitnom izjavio da nasuprot stavu tužioca, smatra da nije dokazano da je okrivljeni izvršio krivično djelo koje mu se stavlja na teret. Okrivljeni je do PMV „Renault Megan“ došao na osnovu pravnog posla – ugovora o najmu za period od tri mjeseca koju obavezu prema oštećenom preduzeću „B. c.“ DOO iz Podgorice je uredno izmirio. Iz iskaza okrivljenog i oštećenog proizilazi da on nije navedenim vozilom, ni sebi, ni drugom, pribavio  protivpravnu imovinsku korist. Okrivljeni je kao garanciju predao predmetno PMV M. B. za kupovinu robe koju je kupio od njega. Time je vozilo služilo samo kao garancija za izvršenje ugovora za vrijeme trajanja najma vozila od strane okrivljenog. Ugovor o najmu se može nakon njegovog isteka pod istim uslovima produžiti ubuduće, što će reći da postoji obligacija između okrivljenog i preduzeća „B. c.“ o korišćenju vozila. Za vrijeme trajanja tog ugovora o najmu, davanje tog motornog vozila trećem licu na držanje kao garancija za izvršenje nekih obaveza nije protivzakonita, a sa druge strane nije ni moguća, jer se u zalogu mogu dati samo one stvari koje su u vlasništvu. Dakle, u konkretnom slučaju okrivljeni je u obavezi da preduzeću „B. c.“ isplati naknadu za najam vozila, a M. B. kupoprodajnu cijenu za robu koju je kupio kod njega. M. B. nije prodao založenu stvar, vozilo „Renault Megan“ koje mu je ostavljeno i na taj način sebi pribavio neku imovinsku korist već je vozilo vraćeno oštećenom, pa samim tim okrivljeni nije izvršio nijednu nezakonitu radnju. Pošto u radnjama okrivljenog nema protivzakonitosti kao prvog elemenata bića krivičnog djela smatra da nije izvršio krivično djelo koje mu se stavlja na teret. Nema ni oštećenih, niti lica koja su protivpravno stekla bilo kakvu imovinsku korist, pa zbog toga smatra da ga sud treba da oslobodi od ovog krivičnog postupka. </span>
</p>
<p class="p7">
<span>	Sud je u dokaznom postupku saslušao u svojstvu svjedoka predstavnika oštećenog preduzeća DOO „B. c.“ Podgorica, V. J., po saglasnom predlogu zastupnika optužbe i branioca okrivljenog pročitao nalaz i mišljenje sudskog vještaka komercijalne struke D. Đ. od 26.11.2011. godine, pročitao potvrdu Uprave policije PJ Nikšić od 08.11.2011. godine o privremeno oduzetim predmetima na ime M. B., potvrdu UP PJ Nikšić od 08.11.2011. godine o vraćanju privremeno oduzetih predmeta na ime V. J., pročitao tri Ugovora o najmu između DOO „B. c.“ i okrivljenog Ž. J. i pročitao izvještaj UP PJ Podgorica iz kaznene evidencije na ime okrivljenog Ž. J. od 15.11.2011. godine. </span>
</p>
<p class="p7">
<span>	Predstavnik oštećenog preduzeća DOO “B. c.“, J.V. je u svom svjedočkom iskazu u bitnom naveo da je direktor  Rent-a car agencije „B. c.“ DOO Podgorica, da je okrivljeni J. Ž. na osnovu pismenih ugovora o najmu od njegove firme iznajmljivao putničko vozilo marke „Reno megan“ reg.oznaka PG CRxxx, proizvedeno 2008. godine, verziju sa benzinskim motorom od 1400cm3. Prvi put je J. unajmio predmetno vozilo dana 05.09.2011. godine u trajanju od 10 dana, nakon toga zaključili su i drugi, istovjetni ugovor, koji se odnosio na iznajmljivanje istog vozila na isti period, s tim što je tada ugovor važio od 05.10.2011. godine do 15.10.2011. godine, dok se treći ugovor odnosio na period od 15.10.2011. godine do 25.10.2011. godine, napominjući da je prilikom zaključenja svakog ugovora, ugovorna cijena najma vozila po danu iznosila 35€. Prilikom realizacije prvog ugovora okrivljeni J. je uredno izmirio svoju obavezu, dok je u slučaju realizacije drugog ugovora počeo po malo da kasni u plaćanju svoje obaveze, tj kasnio je 2-3 dana. Problemi su nastali prilikom realizacije trećeg ugovora, jer je on tada zahtijevao da mu se vrati vozilo, a Ž. J. je odlagao da mu vrati vozilo, uz izgovor da se vozilo nalazi kod njegovog brata. U periodu između 25.oktobra i 7. novembra 2011. godine uporno, u više navrata, je pokušavao da izdejstvuje od J. da mu vrati vozilo, ali je on konstantno imao različite izgovore da ga izbjegne, govoreći da je u Srbiji, u Beranama, pa ga je ubjeđivao da će mu njegova supruga isplatiti zaostali dug za predmetno vozilo. Još 4. novembra je htio da podnese prijavu protiv Ž. J., ali ga je on na neki način izgovorima ubijedio da prolongira podnošenje prijave do ponedjeljka, kada ga je 7. novembra pozvao na telefon policajac iz stanice policije u Bloku V i rekao mu da je J. Ž. došao sam sebe da  prijavi. Ispostavilo se da je vozilo založio u Nikšiću, kod nekog momka, a policajcu je ostavio njegov broj telefona, telefone ovih momaka iz Nikšića i broj njegove supruge, kod koje su bili ključevi i dokumenta od vozila. Kao oštećeni se nije pridružio krivičnom gonjenju protiv okrivljenog, niti je prema njemu postavio imovinsko pravni zahtjev. </span>
</p>
<p class="p7">
<span>	Iz nalaza i mišljenja vještaka komerijalne struke je utvrđeno da vrijednost predmetnog vozila „Renault megan Extreme 1.4“ na dan izvršenja krivičnog djela iznosi 8.805,75€. </span>
</p>
<p class="p7">
<span>	U potvrdi o privremeno oduzetim predmetima UP PJ Nikšić je konstatovano da je od M. B. iz Nikšića dana 08.11.2011. godine privremeno oduzeto putničko motorno vozilo marke „Renault megane“, crvene boje, registarskih tablica PG CRxxx. </span>
</p>
<p class="p7">
<span>	U potvrdi o vraćanju privremeno oduzetih predmeta UP PJ Podgorica je konstatovano da je V. J. dana 08.11.2011. godine izvršeno vraćanje putničkog motornog vozila marke „Renault megane“, crvene boje, registarskih tablica PG CRxxx.</span>
</p>
<p class="p7">
<span>	U prvom ugovoru o najmu je konstatovano da je zaključen između Ž. J. rođenog 06.08.19xx. godine i „B. c.“ na period od 05.09. do 15.09., bez naznačenja godine, i da je predmet ugovora vozilo Renault Megan, reg.oznaka PG CRxxx.</span>
</p>
<p class="p7">
<span>	U drugom ugovoru o najmu je konstatovano da je zaključen između Ž. J. rođenog 06.08.19xx. godine i „B.c.“ na period od 05.10. do 15.10., bez naznačenja godine, i da je predmet ugovora vozilo Renault Megan, reg.oznaka PG CRxxx.</span>
</p>
<p class="p7">
<span>	U trećem ugovoru o najmu je konstatovano da je zaključen između Ž. J. rođenog 06.08.19xx. godine i „B. c.“ na period od 15.10. do 25.10., bez naznačenja godine, i da je predmet ugovora vozilo Renault Megan, reg.oznaka PG CRxxx. Na poleđini ugovora, između ostalog stoji da je korisnik usluga dužan da iznajmljeno vozilo vrati u roku koji je naznačen u ugovoru ili ranije na zahtjev najmodavca.</span>
</p>
<p class="p7">
<span>	Ocjenom svih provedenih dokaza, kako pojedinačno, tako i u njihovom međusobnom odnosu i dovodeći ih u vezu sa odbranom okrivljenog, sud je utvrdio da je okrivljeni izvršio krivično djelo stavljeno mu na teret, i to upravo u vrijeme, mjesto i na način kako je to predstavljeno izrekom presude, pa ga je oglasio krivim. </span>
</p>
<p class="p7">
<span>	Naime, da je okrivljeni Ž. J. u oktobru 2011. godine, tuđu pokretnu stvar - putničko vozilo „Renault Megan Exstreme 1.4“, reg.oznake PG CRxxx, vlasništvo oštećenog preduzeća DOO „B. C.“, predao M. B. iz Nikšića kao garanciju za isplatu duga koji ima prema njemu, sud je utvrdio prije svega iz odbrane okrivljenog u kojoj navodi da je polovinom septembra 2011. godine u rent a car firmi „B. c.“ DOO iznajmio putničko vozilo marke „Reno Megan“ crvene boje, reg.oznaka PG CRxxx, proizveden 2008. godine, 1.400cm3, koji je kasnije ostavio M. B. u Nikšiću, kao garanciju da će mu isplatiti dug od 3.500€, a što je potvrđeno i iskazom svjedoka oštećenog V. J. koji je između ostalog naveo da je direktor Rent a car agencije „B. c.“ DOO Podgorica, da je okrivljeni Jovanović Željko na osnovu pismenih ugovora o najmu od njegove firme iznajmljivao putničko vozilo marke „Reno megan“ od 1400cm3, reg.oznaka PG CRxxx, proizvedeno 2008. godine, i to prvi put 05.09.2011. godine, te da su problemi nastali prilikom realizacije trećeg ugovora koji se odnosi na period od 15.10.2011. godine do 25.10.2011. godine, jer je on od okrivljenog zahtijevao da mu vrati vozilo, a ovaj je to odlagao, uz izgovor da se vozilo nalazi kod njegovog brata, da bi ga 7.novembra telefonom pozvao policajac iz stanice policije u Bloku V i rekao mu da je Ž. J. došao sam sebe da prijavi, kao i da se ispostavilo da je vozilo založio u Nikšić kod nekog momka, a što je potvrđeno i potvrdama o oduzimanju predmetnog vozila od M. B. iz Nikšića, odnosno o vraćanju i stog vozila V.J.. </span>
</p>
<p class="p6">
<span>Sud je našao da je okrivljeni postupajući na ovako opisan način, u Podgorici, prisvojio tuđu pokretnu stvar – vozilo opisano u izreci presude, koje mu je povjereno Ugovorom o najmu sa DOO „B. c.“ iz Podgorice, imajući u vidu da je  predmet ugovora, u koje je sud izvšio uvid na glavnom pretresu, upravo najam predmetnog vozila, te da je okrivljeni tim ugovorom preuzeo na sebe obavezu da po isteku vremena na koje su zaključeni ugovori vrati vozilo, što on nije učinio, već je nakon zaključenja ugovora koji je važio za period od 15.10. do 25.10.2011. godine, isto dao u zalog M. B. iz Nikšića, odnoseći se na taj način prema vozilu kao da se isto nalazi u njegovoj svojini, čime je ostvario sve objektivne elemente osnovnog oblika krivičnog djela stavljenog mu na teret. </span>
</p>
<p class="p6">
<span>Vrijednost predmetnog vozila „Renault Megane Extreme 1.4“, navedenu u izreci presude, a koja predstavlja kfalifikatornu okolnost za ovo krivično djelo, sud je utvrdio iz nalaza i mišljenja vještaka komercijalne struke, kojem nalazu je sud poklonio punu vjeru.</span>
</p>
<p class="p6">
<span>Okrivljeni Ž. J. je, postupajući na način opisan u izreci presude, bio svjestan da u namjeri da sebi pribavi protivpravnu imovinsku korist, prisvaja tuđu pokretnu stvar koja mu je povjerena, iako je znao da je njegovo djelo zabranjeno, što je i htio, a što potvrđuje činjenica da se sam prijavio u Filijalu policije Blok V,  u čemu se ogleda njegova subjektivna veza sa bićem krivičnog djela, manifestovana u direktnom umišljaju, čime su se pored objektivnih ostvarili i subjektivni elementi krivičnog djela utaja iz čl. 243 st.2 u vezi st.1 Krivičnog zakonika. </span>
</p>
<p class="p6">
<span>Navode branioca da okrivljeni, postupajući na navedeni način, nije ni sebi ni drugom pribavio protivpravnu imovinsku korist, imajući u vidu da M. B. nije prodao založenu stvar, sud je cijenio irelevantnim imajući u vidu da je okrivljenom stavljeno na teret da je imao namjeru da na taj način pribavi sebi imovinsku korist, a ne i da je pribavio. Imajući u vidu uslove pod kojima su zaključeni ugovori o najmu vozila, a koji su istaknuti na poleđini ugovora, a gdje između ostalog stoji da je korisnik usluga dužan da iznajmljeno vozilo vrati u roku koji je naznačen u ugovoru ili ranije na zahtjev najmodavca, zatim odbranu okrivljenog u kojoj navodi da je rentu za najam vozila platio do 25.10.2011. godine, a imajući u vidu da iz iskaza svjedoka V. J. proizilazi da je kao direktor agencije „B. C.“ okrivljenog nekoliko puta zvao da mu vrati vozilo, te da je isti to izbjegavao uz različite izgovore, sud nije prihvatio navode branioca okrivljenog da je ugovor između okrivljenog i oštećenog preduzeća i dalje bio na snazi, te da za vrijeme trajanja tog ugovora o najmu, davanje predmetnog vozila trećem licu na držanje kao garancija za izvršenje nekih obaveza nije protivzakonita. Za ukazati je da i u slučaju da ugovor nije bio istekao okrivljeni nije imao pravo založiti tuđu pokretnu stvar bez izričite saglasnosti vlasnika iste. </span>
</p>
<p class="p6">
<span>Imajući u vidu ugovore o najmu vozila zaključene između okrivljenog i oštećenog preduzeća, u kojima je navedeno da je okrivljeni u tri navrata zaključivao ugovore na periode od po 10 dana, sud je cijenio neosnovanim navode branioca da je okrivljeni sa oštećenim preduzećem zaključio ugovor o najmu za period od tri mjeseca. </span>
</p>
<p class="p6">
<span>Saglasno činjeničnom stanju nesumnjivo utvrđenom na glavnom pretresu, kako iz provedenih dokaza, tako i odbrane okrivljenog, sud je precizirao činjenični opis optužbe, navodeći da je okrivljeni krivično djelo izvršio u oktobru 2011. godine, a ne septembru iste godine, kako je to bilo predstavljeno optužbom, nalazeći pri tome da ne dira u objektivni identitet optužbe, jer je sud samo precizirao vrijeme izvršenja krivičnog djela kako bi ga učinio  jasnijim, ostajući u okviru istog događaja sa onim bitnim činjenicama i okolnostima koje imaju značaj bitnog elementa krivičnog djela za koje je okrivljeni oglašen krivim. Sud je vodio računa o tome da se ovakvim preciziranjem optužbe bitno ne mijenja radnja krivičnog djela koja je sadržana u optužnici, imajući u vidu da je u pitanju isti događaj i da se time okrivljeni J. Ž. ne stavlja u nepovoljniji položaj. </span>
</p>
<p class="p6">
<span>Prilikom odlučivanja o krivičnoj sankciji sud je, u smislu čl. 42  Krivičnog zakonika, cijenio sve okolnosti od utica na njen izbor i visinu, pa je na strani okrivljenog kao olakšavajuće okolnosti cijenio njegove porodične prilike, činjenicu da je oženjen, otac dvoje djece, njegovo loše imovno stanje, dosadašnje neporočno ponašanje i sa tim u vezi činjenicu da okrivljeni ranije nije osuđivan, što je sud utvrdio iz izvoda iz kaznene evidencija na ime okrivljenog u koji je sud izvršio uvid, stav oštećenog koji se nije pridružio krivičnom gonjenju, te ponašanje okrivljenog nakon izvršenog krivičnog djela, uz činjenicu da se sam prijavio policiji, te navode odbrane okrivljenog, koja je pomogla rasvjetljavanju ove krivično pravne stvari, dok otežavajućih okolnosti sud nije našao, pa je sud, cijeneći predhodno navedene olakšavajuće okolnosti kao naročito olakšavajuće, shodno čl. 45 i 46 Krivičnog zakonika</span><span class="s1">, </span><span>okrivljenom ublažio kaznu ispod zakonskog minimuma i utvrdio mu kaznu zatvora u trajanju od 6 (šest) mjeseci, te je primjenom čl. 53 i 54 Krivičnog zakonika okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od šest mjeseci, te provjerom ponašanja okrivljenog u periodu od dvije godine po pravosnažnosti presude, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s1"> </span><span>Krivičnog zakonika.</span>
</p>
<p class="p6">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 90,50 €, koji se odnosi na vještačenje po vještaku komercijalne struke u iznosu od 60,50€, te na ime sudskog paušala, iznos od 30,00€, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. O troškovima koji se odnose na nagradu braniocu postavljenom po službenoj dužnosti, sud će odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p class="p6">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 23.04. 2013. godine</span>
</p>
<p class="p8"></p>
<table class="t1">
<tbody>
<tr class="r1">
<td class="td1">
<p class="p8">
<span>       ZAPISNIČAR:</span>
</p>
</td><td class="td2">
<p class="p8">
<span>                                      S U D I J A:</span>
</p>
</td>
</tr>
<tr class="r2">
<td class="td1">
<p class="p8">
<span>Danijela Rajković,s.r.</span>
</p>
<p class="p8"></p>
</td><td class="td2">
<p class="p8">
<span>                                  Željka Jovović,s.r.</span>
</p>
<p class="p8"></p>
</td>
</tr>
</tbody>
</table>
<p class="p8"></p>
<table class="t1">
<tbody>
<tr class="r2">
<td class="td3">
<p class="p8">
<span>PRAVNA POUKA:</span>
</p>
</td><td class="td4">
<p class="p8">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p3">
<span>ZTO Danijela Rajković</span>
</p>
<p class="p8"></p>
</td>
</tr>
</tbody>
</table>
<p class="p8"></p>
<p class="p8"></p>
<p class="p8"></p>
<p class="p8"></p>
<table class="t1">
<tbody>
<tr class="r2">
<td class="td1">
<p class="p8">
<span>     ZAPISNIČAR:</span>
</p>
</td><td class="td2">
<p class="p8">
<span>                                                   S U D I J A:</span>
</p>
</td>
</tr>
<tr class="r2">
<td class="td1">
<p class="p8">
<span>Rajković Danijela</span>
</p>
<p class="p8"></p>
</td><td class="td2">
<p class="p8">
<span>                                                 Jovović Željka</span>
</p>
<p class="p8"></p>
</td>
</tr>
</tbody>
</table>
<p class="p8">
<span>     </span>
</p>
<p class="p8">
<span>DN-a: Po primjerak presude dostaviti:</span>
</p>
<p class="p8">
<span>- ODT Podgorica,</span>
</p>
<p class="p8">
<span>-  braniocu okrivljenog  </span>
</p>
<p class="p8">
<span>Postupljeno dana ______________</span>
</p>
<p class="p8">
<span>Radnik suda __________________</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p9"></p>
<p class="p9"></p>
<p class="p9"></p>
<p class="p8"></p>
<p class="p8"></p>
<p class="p8"></p>
<p class="p10"></p>
<p class="p11"></p>
<p class="p11"></p>
<p class="p11"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{color:black;vertical-align:super;font-size:smaller;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;text-align:justify;hyphenate:auto;font-family:Times;font-size:13pt;}
.p12{text-align:start;hyphenate:auto;font-family:Times;font-size:13pt;}
.p13{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p14{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{margin-left:1.0833334in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. 303/10</span>
</p>
<p class="p2"></p>
<p class="p2">
<span class="s1">U IME NARODA </span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom A. N., u krivičnom predmetu okrivljenog </span><span class="s1">M. G.</span><span> iz Bara, zbog krivičnog djela samovlašće iz čl. 384 st.1 Krivičnog zakonika, po optužnom predlogu Osnovnog državnog tužilaštva u Baru Kt broj 531/08 od 14.04.2009. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A., okrivljenog  i njegovog branioca S. P., advokata iz B., dana 31.08.2010. godine donio je i javno objavio</span>
</p>
<p class="p4"></p>
<p class="p5">
<span>             </span><span class="s1">PRESUDU</span>
</p>
<p class="p6"></p>
<p class="p3">
<span class="s2">Okrivljeni </span><span class="s3">M. G., </span><span class="s2">od oca T. i majke M., rođene A., rođen ... godine u M., sa prebivalištem u B., B., oženjen, otac dvoje maloljetne djece, pismen, završio srednju školu, OPS Uprave policije, srednjeg imovnog stanja, neosuđivan, </span>
</p>
<p class="p3"></p>
<p class="p7">
<span class="s1">Na osnovu čl. 363. tč. 3 ZKP</span>
</p>
<p class="p8"></p>
<p class="p9">
<span class="s1">OSLOBAĐA SE OD OPTUŽBE</span>
</p>
<p class="p8"></p>
<p class="p8"></p>
<p class="p7">
<span class="s3">Da je:</span>
</p>
<p class="p7"></p>
<p class="p7"></p>
<p class="p3">
<span class="s2">U vremenu između 01.07.2008. godine i 21. oktobra 2008 godine u naselju Bjeliši u Baru, protivno odredbi čl. 31 st. 1 tč. 1 i tč. 2 Zakona o energetici (SL list RCG br. 39/03) samovlasno pribavio pravo za koje smatra da mu pripada, na način što je svoju porodičnu kuću priključio na nisko-naponsku elektromrežu preko kabla PP004 x 16mm² na kablovski priključni ormar susjedne kuće, iako prethodno nije pribavio elektroenergetsku saglasnost od »Elektroprivrede Crne Gore« AD Nikšić - Elektrodistribucije u Baru, što su radnici Elektrodistribucije konstatovali zapisnikom o kontroli mjernog mjesta od 21.10.2008 godine,</span>
</p>
<p class="p3"></p>
<p class="p3">
<span class="s2">- čime bi učinio krivično djelo - </span><span class="s3">samovlašće iz čl. 384 st. 1 Krivičnog zakonika.</span><span class="s1">                                                        </span>
</p>
<p class="p10">
<span>        </span>
</p>
<p class="p11">
<span>Jer nije dokazano da je učinio djelo za koje je optužen.</span>
</p>
<p class="p11"></p>
<p class="p12">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p13"></p>
<p class="p4"></p>
<p class="p10">
<span class="s1">                                                   O b r a z l o ž e n j e</span>
</p>
<p class="p10"></p>
<p class="p14">
<span>   Optužnim predlogom Osnovnog državnog tužilaštva u Baru Kt broj 531/08 od 14.04.2009. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p8"></p>
<p class="p14">
<span class="s2"> Okrivljeni je u svojoj odbrani izjavio da nije bio prisutan kontroli koja je izvršena od strane radnika Elektrodistribucije na kući koja se nalazi u naselju Bjeliši, blizu mosta Đinovića. On je u tu kuću uselio 28. jula 2008. godine, istu je kupio od K. F., koji inače živi u L., a poznato mu je da K. F. posjeduje jednu kuću u naselju Šušanj. On je inače tu kuću kupio 2007 godine, ali pošto je ista bila nedovršena on je angažovao B. M. koji je živio na Velikom pijesku da mu izvrši potrebne radove na kući, kako bi mogao da se useli. On mu je tom prilikom rekao da je njegov posao da mu završi priključak za struju. On je odmah dao 4.000 €. On ga je zvao negdje u maju 2008 godine kako bi otišao u Sekretarijat urbanizma kako bi obavio potrebne formalnosti oko priključka za struju. Otišao je u Urbanizam gdje je sekretarici načelnika dao potrebne podatke. Dana 25. jula 2008 godine se uselio, a dan prije je od M. B. dobio ključeve i isplatio mu 8.000 € na ime završetka radova. Takođe je negdje u jesen  prošle godine bio kod G.a R. u Elektrodistribuciji gdje je platio 245 €, na ime utroška električne energije. M. B. je umro 31 jula 2008. godine, tako da on ne može da potvrdi njegovu odbranu. U međuvremenu je legalizovao svoj objekat i mjerno mjesto, a radnici koji su vršili kontrolu nijesu znali da je on pokrenuo postupak za legalizaciju mjernog mjesta. Na glavnom pretresu je dodao da je kuću od K. F. kupio krajem 2007. godine Posjeduje kupoprodajni ugovor i u slučaju potrebe on isti može dostaviti sudu. Kuća je bila nezavršena što znači da je bila ozidana, bili su završeni grubi radovi, a unutrašnji radovi nisu bili završeni. On je radi završetka kuće razgovarao sa svojim prijateljem M.B. koji se inače bavio građevinskim radovima i sa njim je postigao dogovor da mu on završi sve radove nakon kojih bi on mogao da se useli u kuću. Taj dogovor je postignut  M. je počeo da radi, a radove je započeo koliko se sjeća u aprilu mjesecu 2008. godine U maju mjesecu on ga pozvao i rekao mu da treba da ode u Sekretarijat za urbanizam kako bi pribavio potvrdu da u naselju u kome se nalazi njegova kuća postoji detaljni urbanistički plan, zahtjev je predao, međutim i dan danas taj plan se izgrađuje tako da on takvu potvrdu nije mogao dobiti, a M. mu je rekao da je sve to potrebno radi dobijanja priključka za električnu energiju. On se u kuću uselio 25. jula 2008. godine. U svojoj odbrani u prethodnom postupku on je naveo da je M. u dva navrata davao 4 i 8 hiljada eura. Nakon što je on počeo da stanuje u kući bilo mu je čudno što ne dobija račune za utrošenu električnu energiju i jednom prilikom s obzirom da je imao puno posla zamolio je svog komšiju S.M. da ode kod G.a R. u Elektrodistribuciju u Baru kako bi se raspitao za te račune. S. mu je tada rekao da njega nisu mogli da nađu u evidenciji legalnog potrošača zbog toga je S. i dva radnika Elektrodistribucije uputio da odu u njegovu kuću i da pregledaju električno brojilo. S. mu je nakon toga donio obračun na iznos od 245,44 € koji je on platio, a S. mu je rekao da je njegova šifra unijeta u računar i da se ne sjekira oko redovnog dolaska računa. Za vrijeme od kada je on živio u kući u kuću nije dolazio inkasant Elektrodistribucije radi obračuna utroška električne energije, a nije dolazila nikakva kontrola. Iz navedenih razloga nije mu ni poznato da je u njegovoj kući prilikom neke ranije kontrole konstatovano nelegalno priključenje i da je kuća isključena sa elektromreže na Tep ormaru. Od kada se on uselio u kuću on je struju normalno koristio i vidio je da brojilo očitava utrošak električne energije. Ne sjeća da li je utrošenu električnu energiju platio dana 21.10.2008. godine ili sledećeg dana. On je nakon što je uplatio taj iznos pokrenuo postupak za legalizaciju priključka, ali ni nakon toga on nije dobijao račune za električnu energiju, a poznato mu je da računi ne dolaze nikom u naselju, ali je odlazio u Elektrodistribuciju i tamo je plaćao za utrošak električne energije.</span>
</p>
<p class="p14"></p>
<p class="p3">
<span>U dokaznom postupku saslušani su </span><span class="s2">ovlašćeni predstavnik oštećenog preduzeća JP Elektrodistribucija u Baru P.D., svjedoci : M. E., Š. T., Z. S., S. M., Š. E., R. G., pročitani su : zapisnik Elektrodistribucije bar br. 07446 o kontroli mjernog mjesta od 21.10.2008. godine, nalaz i mišljenje vještaka elektro struke vještaka R. L. od 30.01.2009. godine, ugovor o kupoprodaji nepokretnosti od 3.12.2007. godine, dopis Elektroprivrede CG Elektrodistribucije Bar br. 4101-4119/1-2 od 3.08.2009. godine, radni nalog br. 5 od 21.10.2008. godine, zapisnik br. 273 od 19.01.2009. godine, prepis lista nepokretnosti br. 3379 od 25.08.2008. godine, zapisnik o kontroli mjernog mjesta br. 3601 od 1.07.2008. godine, izvod iz kaznene evidencije na ime okrivljenog Ispostave Mojkovac broj 02-245-109-1883/2 od 04.05.2009. godine.</span>
</p>
<p class="p3"></p>
<p class="p3">
<span class="s2">Ovlašćeni predstavnik oštećenog preduzeća JP Elektrodistribucija u Baru </span><span class="s3">P. D.</span><span class="s2"> je izjavila da je dana 21.10.2008. godine izvršena kontrola od strane radnika Elektrodistribucije u Baru u kući M. G.a u naselju B. Tom prilikom je konstatovano da M. G. nije legalni potrošač. Kada kaže da neko nije legalni potrošač, znači da on nikada nije podnio, odnosno dobio elektroenergetsku saglasnost i ne nalazi se u evidenciji legalnih potrošača. Nesporno je da radnici preduzeća tom prilikom nisu konstatovali bilo kakvu nepravilnost na električnom brojilu ili drugim uređajima za snadbijevanje električnom energijom. M. G. je kasnije  dolazio u Elektrodistribuciju kod šefa odjeljenja za mjerenje i kontrolu R. G.a, međutim, ona ne zna što je bio razlog njegove posjete jer tome nije bila prisutna, ali zna da je tom prilikom sačinjen obračun utroška električne energije. Prilikom kontrole koja je izvršena dana 21.10.2008. godine radnici Elektrodistribucije su konstatovali i da je  M. bio isključen na Tep ormaru i da je izvršeno plombiranje tog ormara, međutim, ne zna kada je izvršena ta prethodna kontrola, ali su tom prilikom oni konstatovali da je ta plomba bila otkinuta. Nakon sačinjavanja zapisnika podnijeta je i krivična prijava. Ona je bila prisutna kada je G. M. dolazio kod direktora preduzeća P. J. i tom prilikom M.u je predloženo da podnese zahtjev za uvođenje u legalne potrošače i poznato joj je da je on taj zahtjev podnio jer je dana 22.01.2009. godine uveden u evidenciju nelegalnih potrošača koji dobijaju račune za utrošak električne energije. Nelegalni potrošači kao što je M. G. ne mogu se uvesti u evidenciju legalnih potrošača sve dok ne prilože građevinsku dozvolu ili uvjerenje od SO Bar da je objekat izgrađen u okviru DUP-a. Sve do tada takvi potrošači će dobijati račune, ali neće biti smatrani legalnim potrošačima. Imajući u vidu  naprijed izloženo ona se nije pridružila krivičnom gonjenju i nije postavila imovinsko pravni zahtjev.</span>
</p>
<p class="p10"></p>
<p class="p3">
<span class="s2">Svjedok </span><span class="s3">M. E.</span><span class="s2"> je izjavio da su  kolege B.S., Š.F. i on vršili kontrolu u kući M. G.a po nalogu preduzeća. U pitanju je pismeni nalog. Zna da M. G. ili neki odrasli član njegove porodice nije bio prisutan kontroli, a kontrolu su izvršili u prisustvu komšije S. M. Sve ono što su tom prilikom vidjeli zapisnički su konstatovali. Oni su S. M. zatekli u krugu kuće M. G.a, pitali ga da li on pristaje da bude prisutan vršenju kontrole i on je na to pristao. Ne sjeća se da li se brojilo nalazilo u kući ili van kuće. Oni su prethodno dobili nalog da vrše kontrolu cijelog naselja i to po određenim ekipama, tako da se tom prilikom nije radilo o kontroli kuće samo M. G.a.</span>
</p>
<p class="p10"></p>
<p class="p3">
<span class="s2">Svjedok </span><span class="s3">Š. T. </span><span class="s2"> je izjavio da je dana 21.10.2008. godine vršio kontrolu potrošača sa kolegama B. S. i M.E . On se u prethodnom postupku nije izjasnio da je u kontroli bio B., ali je potpisan kao član ekipe pa je sigurno da je tu bio. B. je električar, a M. je inkasant koji očitava stanje na brojilima i pored ostalih kuća oni su kontrolisali i kuću vlasništvo M. G.a. Nije se radilo o nekoj vanrednoj kontroli već redovnoj kontroli potrošača, a oni su imali informaciju da se kuća M.a ne nalazi u evidenciji legalnih potrošača. Prema pravilima procedure kada neki potrošač nije evidentiran kao legalni potrošač oni su obavezni da kuću isključe sa elektro mreže. On se nije mogao sjetiti zbog čega potrošača nisu isključili na električno brojilo, a pretpostavlja da je ormar električnog brojila bio zaključan, nakon čega su potrošača isključili na Tep ormaru. U njegovoj izjavi u prethodnom postupku stoji konstatacija da je potrošač i ranije bio isključen na Tep ormaru ali se on je priključio, međutim, oni su taj podatak dobili od M.  Ne sjeća se koja je uloga S. M. u predmetnom događaju, misli da se on slučajno zatekao na licu mjesta a upitan da objasni da li je prema pravilima procedure da se kontrola izvrši u prisustvu komšije, naveo je da je S. potpisao taj zapisnik, a da ga tom prilikom niko nije prisiljavao na to već je to uradio dobrovoljno. Kontrola je vršena u naselju Bjeliši. Uvidom u zapisnik o izvršenoj kontroli od 21.10.2008. godine potvrdio je da je on sačinjavao zapisnik, a zbog čega je u zapisniku navedeno da je kontrola izvršena u naselju Šušanj nije se mogao izjasniti. Na pitanje zbog čega je zapisnik na dva ili tri mjesta prekrižen, odnosno ispravljan, nije se mogao izjasniti zbog proteka vremena. Oni od strane preduzeća nisu imali informaciju da je u pitanju krađa već nelegalno priključenje, a osim toga, posmatranjem električnog brojila vidjeli su da isto registruje utrošak energije.</span>
</p>
<p class="p10"></p>
<p class="p3">
<span class="s2">Svjedok </span><span class="s3">Z. S.</span><span class="s2"> je izjavio da je sada zaposlen u Preduzeću JP Elektrodistribucija u Baru. Tačnije zaposlen je u preduzeću „T.“ koje obavlja radove za JP Elektrodistribuciju u Baru i poslove u tom preduzeću obavlja zadnja tri mjeseca. Prije toga on se bavio građevinskim radovima i radio je za razne preduzimače. Radio je na izgradnji kuće svog pašenoga P. R. koji živi u Švajcarskoj, a njegova kuća nalazi se u naselju Bjeliši, a susjedna kuća u tom naselju je kuća vlasništvo K. F. U toku rada na kući P. on je upoznao i M. B. koji je izvodio građevinske radove na kući K. F. Poznato mu je da je M. B. u toku rada na kući K. F. imao problem zbog nedostatka električne energije tako da se on jednom prilikom obratio P. R. i zamolio ga da kuću u izgradnji K. F. priključi na električne instalacije u kući P., odnosno da električne uređaje koje koristi za izgradnju kuće priključi na električne instalacije u kući P.. Jedno vrijeme su električni uređaji bili priključeni na utičnicu u kući P., međutim, nakon kratkog vremena M. B. je razgovarao sa P. i saopštio mu je da je u Elektrodistribuciji pribavio svu potrebnu dokumentaciju da se priključi na Tep ormar kojim se kuća P. snabdijeva električnom energijom. Misli da se sve to dešavalo u aprilu i maju prošle godine Izgradnja na kući P. trajala je do zabrane obavljanja građevinskih radova u toku sezone, ne sjećam se kada je to tačno bilo s tim što je siguran da  su do tada električni uređaji koji su korišćeni u izgradnji kuće K. bili priključeni na taj Tep orman, tačnije on je nakon navedene zabrane završio svoj dio posla na kući P., više nije obavljao radove, tako da ne zna da li su radovi na kućama nastavljani i pored navedene zabrane. On je do prije pola godine bio u uvjerenju da je kuća na kojoj je obavljao radove kuća K. F., međutim prije nekih pola godine kada je bio u posjeti kod P. R. čuo je da je tu kuću kupio M. G..  </span>
</p>
<p class="p10"></p>
<p class="p3">
<span class="s2">Svjedok </span><span class="s3">S. M.</span><span class="s2"> je izjavio da je M. G. njegov komšija u naselju Bjeliši u Baru. On se ne može sjetiti kada je on postao vlasnik kuće u njegovom komšiluku, ali zna da je istu kupio od K.F. koji živi u Njemačkoj koji je inače njegov dalji rođak. U vrijeme kupovine M.u su bili izvedeni grubi građevinski radovi i bio je svedok da su radovi na kući nakon toga obavljani, a radove na kući je obavljao i jedan njegov rođak koji je sada pokojni M. B.. Ne može se sjetiti tačnog datuma kada mu se M. G. požalio da mu ne dolaze računi za električnu energiju, da je par puta odlazio u Elektrodistribuciju radi provjeravanja zbog čega računi ne dolaze, međutim, zbog gužvi nije imao vremena da čeka i on je mu tada rekao da u Elektrodistribuciji radi jedan njegov prijatelj R. G. i da će on otići da vidi o čemu se radi. On je R. G.u objasnio o čemu se radi i on mu je rekao da će na lice mjesta poslati ekipu radnika da bi provjerili o čemu se radi. On je nekog pozvao telefonom i rekao mu da se njegovi radnici nalaze u jednom lokalu pored Fotostudija M., i on je rekao da će otići za njih da ih odvede na lice mjesta. Kada je došao u navedeni lokal tu je zatekao tri lica, radnike Elektrodistribucije, jedan od njih bio je niskog rasta crne kose, drugi je imao naočare, a treći je bio jedan mlad momak. On je njih poveo do kuće M. G.a, oni su pregledali kuću i okolinu kuće i zna da su tom prilikom otvorili Tep ormar koji se nalazi na zidu kuće i da su nakon toga skinuli neke osigurače i tada su mu rekli da su kuću isključili sa elektromreže, ali razloge mu nisu saopštili. On je nakon toga ponovo otišao kod Rončevića, a prije toga je jednog od radnika vratio do pomenutog ugostiteljskog objekta, kako bi on uzeo svoje vozilo, dok su druga dvojica radnika ostali u naselju radi obavljanja kontrola u kućama. Kada je otišao kod R.G.a on mu je saopštio da M. G. ima dug za utrošenu električnu energiju u iznosu od 240 €, on je nakon toga sa M.em otišao u poštu, uplatili su taj iznos, uplatnicu ponovo odnio kod R. i on mu je rekao da je sve u redu.</span>
</p>
<p class="p10"></p>
<p class="p3">
<span class="s2">Svjedok </span><span class="s3">Š. E.</span><span class="s2"> je izjavio da se bavi poslovima molerisanja, nema svoju firmu već radi kada ga neko angažuje. U toku jula mjeseca 2008. godine on je obavljao radove na jednoj kući u naselju Bjeliši. Kada je počeo da radi on nije znao o čijoj se kući radi. Radove je obavljao od početka jula nekih 15 dana. Može se reći da su to bili već fini radovi jer je kuća iznutra bila omalterisana, u kući su bile postavljene elektro i vodovodne instalacije, a kući je bilo električne energije. On je koristio električnu energiju sa utičnice koja se nalazila u hodniku kuće. U toku obavljanja tih radova on je imao kontakt sa B., a M. G.a u to vrijeme nije poznavao niti je ga gledao za vrijeme obavljanja radova u kući.</span>
</p>
<p class="p7"></p>
<p class="p14">
<span class="s2">Svjedok </span><span class="s3">R. G. </span><span class="s2">je izjavio da je vrijeme koje je navedeno kao vrijeme izvršenje krivičnog djela obavljao poslove šefa odjeljenja za mjerenje kontrole JP Elektrodistribucije Bar koje poslove i danas obavlja. Vezano za krivični postupak koji se vodi protiv M. G.a sudu su dostavili svu potrebnu dokumentaciju. Ono čega se on sjeća jeste da je izvršena kontrola na jednom objektu u naselju Bjeliši i da je tom prilikom konstatovano samovoljno priključenje na NN mrežu od strane NN potrošača. Takvih slučajeva ima jako puno, kao i lica koje evidentiraju kao nelegalne potrošače, a radi se o vlasnicima stambenih objekata koji plaćaju utrošenu električnu energiju, ali ta lica nemaju saglasnost za priključenje na elektro mrežu. Jednom prilikom kod njega je došao S. M. koji mu se predstavio kao kum ili prijatelj M. G.a i koji ga pitao kakva je procedura da bi M. G. mogao da plati račun za utrošenu električnu energiju. On je nakon toga na lice mjesta poslao ekipu koja je otišla sa S.em i oni su konstatovali da je predmetni objekat već jednom bio isključen sa elektro mreže i da je kontrolom utvrđeno da je ponovo priključen na elektromrežu što su oni zapisnički konstatovali. </span>
</p>
<p class="p7"></p>
<p class="p3">
<span class="s2">Iz zapisnika Elektrodistribucije Bar br. 07446 o kontroli mjernog mjesta od 21.10.2008. godine utvrđeno je da je kontrolom električnog brojila vlasništva M. G.a u naselju Šušanj utvrđeno da je nelegalno priključen na nn mrežu, da je bio isključen na Tepu i plombiran kodiranom plombom, da je ponovo isključen i plombiran kodiranom plombom. Kontroli je prisustvovao komšija S. M. </span>
</p>
<p class="p3"></p>
<p class="p3">
<span class="s2">Iz nalaza i mišljenja vještaka elektro struke vještaka R.L. od 30.01.2009. godine utvrđeno je da  je vještak na licu mjesta utvrdio da se kuća M. G.a nalazi se u naselju Bjeliši u Baru. U kući je izvedena električna instalacija, a kuća priključena na elektro mrežu. Spoljašnji priključak čini kabl PP00 4x16 mm</span><span class="s4">2</span><span class="s2"> koji je položen u zemlju. Jedan kraj kabla dužine cca 15 metara je priključen u kablovski priključni ormar (KPO) na kući prvog komšije P. R., a drugi u KPO na kući M. G.a. Unutrašnji priključak čini kabl PP00 4x16 mm</span><span class="s4">2</span><span class="s2"> + PY 16 mm</span><span class="s4">2</span><span class="s2">, koji je položen po zidu kuće M. G.a pod malter. Jedan kraj kabla dužine oko dva metra je priključen na KPO, a drugi u brojilo električne energije smješteno u mjerni razvodni ormar (MRO). MRO je montiran u zid ulazne terase. Potrošnju električne energije registruje brojilo broj 40947912 marke Iskra, tip MT 171-D1A54-V12G12-KO 3 x 380/220 V 10-40A. Poklopac brojila je plombiran sa dvije plombe; jednom olovnom i jednom plastičnom. Na olovnoj plombi se sa jedne strane nalazi oznaka (1-11) /7, a na drugoj MNE (simbol vage). Na drugoj plastičnoj plombi sa jedne strane je kodirana oznaka, a sa druge broj 33367, zatim MNE / oznaka vage i broj 07. Na displeju brojila se prikazuje prisustvo napona u sve tri faze i stanje potrošnje električne energije: viša tarifa (15.8.1.) - 04327; niža tarifa (15.8.2.) - 00866.</span>
</p>
<p class="p3"></p>
<p class="p3">
<span class="s2">Iz ugovora o kupoprodaji nepokretnosti od 3.12.2007. godine, koji je ovjeren u Osnovnom sudu u Baru pod brojem Ov I broj 11633/07 istog dana utvrđeno je d da je isti zaključan između prodavca K. F. i kupca M. G.a, a predmet ugovora je kuća K. F. u Baru upisanu u listu nepokretnosti broj 1741 KO Novi Bar površine 546 m² sa neuknjiženom kućom površine 146 m², za iznos od 115,000 €. </span>
</p>
<p class="p3">
<span class="s2">  </span>
</p>
<p class="p3">
<span class="s2">Iz dopisa Elektroprivrede CG Elektrodistribucije Bar br. 4101-4119/1-2 od 3.08.2009. godine, radnog naloga br. 5 od 21.10.2008. godine, zapisnik br. 273 od 19.01.2009. godine, utvrđeno je da je kontrolom Elektrodistribucije dana 21.10.2008. godine, po nalogu snabdijevanja kontrolisano više potrošača u naselju Bjeliši, pored ostalih i M. G., koji je isključen. Kontrolu su izvršili Š. T., B. S.i M. E. Kontrolom koja je izvršena dana 16.01.2009. godine utvrđeno je ispravno stanje na brojilu okrivljenog.  </span>
</p>
<p class="p3"></p>
<p class="p3">
<span class="s2">Iz prepisa lista nepokretnosti br. 3379 KO Novi Bar od 25.08.2008. godine utvrđeno je da je vlasnik kuće koja se nalazi na zemljištu površine 546 m² M. G.. </span>
</p>
<p class="p3"></p>
<p class="p3">
<span class="s2"> Iz zapisnika o kontroli mjernog mjesta br. 3601 od 1.07.2008. godine utvrđeno je da je kontrola NN potrošača izvršena u naselju Bjeliši, da je potrošač samovoljno priključen na NN mrežu, zbog čega je isključen na TEP ormar i plombiran kodiranom plombom broj 004278.</span>
</p>
<p class="p3"></p>
<p class="p3">
<span class="s2">Iz izvoda iz kaznene evidencije na ime okrivljenog Ispostave Mojkovac broj 02-245-109-1883/2 od 04.05.2009. godine utvrđeno je da okrivljeni nije osuđivan. </span>
</p>
<p class="p3"></p>
<p class="p3">
<span>Ocjenom izvedenih dokaza, i razloga navedenih u rješenju Višeg suda u Podgorici Kž broj 63/10 od 08.06.2010. godine, nije dokazano da je okrivljeni učinio krivično djelo koje mu je stavljeno na teret. Okrivljeni je u svojoj odbrani ne priznaje da je učinio krivično djelo u bitnom navodeći da je sve radove oko izgradnje njegove kuće, uključujući i rad na električnim instalacijama, preduzimao </span><span class="s2">M. B. koji je umro 31.07.2008. godine. Odbranu okrivljenog potvrdili su svjedoci Z. S. i Š. E. čije iskaze je sud cijenio kao jasne, objektivne i saglasne, koji su u svojim iskazima potvrdili da je M. B. preduzimao građevinske radove na kući okrivljenog. Kako je sve radove na izgradnji kuće okrivljenog, uključujući i rad na električnim instalacijama, preduzimao M. B., utvrđeno je da je okrivljeni nije učinio krivično djelo koje mu je stavljeno na teret, zbog čega je odlučeno kao u dispozitivu.   </span>
</p>
<p class="p3"></p>
<p class="p4">
<span>Sa izloženog odlučeno je kao u izreci presude</span>
</p>
<p class="p4"></p>
<p class="p6">
<span class="s1">OSNOVNI SUD U BARU</span>
</p>
<p class="p6">
<span class="s1">  Dana 31.08.2010. godine</span>
</p>
<p class="p10"></p>
<p class="p15">
<span class="s1">	    ZAPISNIČAR				                    	                S U D I J A</span>
</p>
<p class="p15"></p>
<p class="p15">
<span class="s1">      A. N.				                                                       G. Š.</span>
</p>
<p class="p10"></p>
<p class="p10"></p>
<p class="p15">
<span class="s1">PRAVNA POUKA</span><span>:Protiv ove presude može se izjaviti žalba </span>
</p>
<p class="p15">
<span>Višem sudu u Podgorici u roku od 8 dana od dana prijema </span>
</p>
<p class="p15">
<span>pismenog otpravka. Žalba se predaje ovom sudu u dva primjerka.</span>
</p>
<p class="p15"></p>
<p class="p15"></p>
<p class="p15"></p>
<p class="p7">
<span class="s1">DNA</span><span>:	  - 1 x ODT</span>
</p>
<p class="p16">
<span>- 1 x okrivljenom</span>
</p>
<p class="p16">
<span>- 1 x braniocu P.A S.</span>
</p>
<p class="p17">
<span>		  - u spise</span>
</p>
<p class="p17"></p>


</body>
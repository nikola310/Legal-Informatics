<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span>K.br.371/15</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U PODGORICI, sudija Đuković Goran, uz učešće zapisničara Maraš Ane, u krivičnom predmetu protiv okrivljenog </span><span>B.</span><span> </span><span>F.</span><span>, zbog krivičnog djela građenje objekta bez građevinske dozvole iz čl. 326 a Krivičnog zakonika Crne Gore,l rješavajući po optužnom predlogu Osnovnog državnog tužilaštva u Podgorici Kt.br. 1344/14 od 14. maja 2015. godine, nakon održanog glavnog i javnog pretresa, dana 02.03.2016. godine u prisustvu zastupnika optužbe N</span><span>.</span><span> D</span><span>.</span><span>, savjetnika na radu kod ODT-a Podgorica, okrivljenog </span><span>B.</span><span> </span><span>F.</span><span> i njegovog branioca advokata N</span><span>.</span><span> R</span><span>.</span><span>, donio je i istog dana javno objavio</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>OKRIVLJENI:</span>
</p>
<p>&nbsp;</p>
<p>
<span></span><span>B.</span><span> FAIK, od oca K</span><span>.</span><span> i majke A</span><span>.</span><span>, rođene G</span><span>.</span><span>,  rođen </span><span>....</span><span>. godine u S</span><span>.</span><span>, R</span><span>.</span><span> S</span><span>.</span><span>, sa prebivalištem u N</span><span>.</span><span> P</span><span>.</span><span>, Ulica P</span><span>.</span><span> G</span><span>.</span><span> br. </span><span>...</span><span>, državljanin Republike S</span><span>.</span><span>, po zanimanju mašinski tehničar, oženjen, otac dvoje djece, pismen, sa završenom srednjom mašinskom školom, srednjeg imovnog stanja, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je: </span>
</p>
<p>&nbsp;</p>
<p>
<span>Dana 12.08.2014. godine, u Podgorici, u Ulici B</span><span>.</span><span> i j</span><span>.</span><span> br. </span><span>...</span><span>, suprotno članu 69 Zakona o uređenju prostora i izgradnji objekata, izveo građevinske radove na postojećem objektu, kojima se utiče na stabilnost i sigurnost objekta-rekonstrukciju, bez prethodno pribavljene građevinske dozvole, na način što je u podrumskom dijelu poslovnog prostora preduzeća "C</span><span>.</span><span>" DOO, izvršio ukopavanje u podu podruma i izradio novu podnu ploču armiranom mrežom Q-188, usljed čega je došlo do spuštanja nivoa podne ploče, nakon čega je izveo ojačanje postojećih temelja sa armirano betonskim gredama po obodu temeljne trake, pri čemu je bio svjestan svog djela, čije je izvršenje htio, znajući da je njegovo djelo zabranjeno,</span>
</p>
<p>&nbsp;</p>
<p>
<span>- čime je izvršio krivično djelo izgradnje objekta bez građevinske dozvole iz čl. 326 a Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud  okrivljenom primjenom citiranih zakonskih propisa, te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span></span>
</p>
<p>
<span>Obavezuje se okrivljeni da ovom sudu na ime troškova krivičnog postupka uplati novčani iznos od 165,00 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Kt.br. 1344/14 od 14.05.2015. godine okrivljenom </span><span>B.</span><span> F</span><span>.</span><span>, stavljeno je na teret krivično djelo građenje objekta bez građevinske dozvole iz čl. 326a st. 1 Krivičnog zakonika Crne Gore.</span><span></span>
</p>
<p>&nbsp;</p>
<p>
<span>Zastupnik optužbe je na glavnom prestresu održanom dana 13.01.2016. godine precizirala optužni predlog u dijelu pravne kvalifikacije, na način kao u izreci presude (osim dijela u kome je sud izmijenio činjenični opis). Zastupnik optužbe je u završnoj riječi ostala pri tako preciziranom optužnom predlogu, predlažući sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span>U svojoj dobrani u toku postupka okrivljeni se branio da je kao izvršni direktor u preduzeću DOO "C</span><span>.</span><span>" iz N</span><span>.</span><span> P</span><span>.</span><span> tokom 2014. godine preuzeo poslovni prostor koji se nalazi u Ulici </span><span>B.</span><span> i </span><span>J.</span><span> br. </span><span>....</span><span> u P</span><span>.</span><span>, koji se sastoji od prizemlja i suterena, da je u navedenom  prostoru želio da otvori prodavnicu, zbog čega je prethodno morao da adaptira objekat, što je i prijavio nadležnom Sekretarijatu za planiranje i uređenje prostora u P</span><span>.</span><span> i započeo radove na adaptaciji. Istakao je u tom smislu da je u podrumskom dijelu prostorija došlo do probijanja vlage, usled čega je u želji da što prije završi radove pristupio rješavanju tog problema, pojašnjavajući da je u podrumskom dijelu postojala ploča koja je bila u lošem stanju, nije čak bila ni armirana, i na njoj se nije mogla postaviti izolacija, pa je stoga angažovao radnike koji su uklonili staru ploču i šoder ispod ploče, na koji način su izbacili naslage do dubine od 20-30 cm, a nakon toga izvršili armiranje i betoniranje donje ploče, ojačali temelje i stubove armiranim betonom, a nakon toga je izvršenja kontorla od strane građevinske inspekcije. Dalje je naveo da nije tražio dozvolu za izvođenje navedenih radova u podrumu, jer se potreba za radovima pojavila iznenada, da se ne može sjetiti kada je tačno izvodio radove, bilo je to u tokom juna ili jula 2014. godine, moguće i kasnije, da je naknadno, nakon završetka radova i izvršene inspekcije podnio zahtjev za izdavanje građevinske dozvole, ali da tom zahtjevu nije udvoljeno, ističući da je prvi zahtjev podnio odmah nakon dolaska inspektora, drugi u februaru 2015. godine, a zatim i treći, kao i da je u postupku dobijanja dozvole angažovao arhitektu, dodajući kako je jedino preostalo izdavanje urbanističko-tehničkih uslova za izradu planske dokumentacije. Nakon što mu je dat na uvid dopis Skeretarijata za planiranje i uređenje prostora i zaštitu životne sredine br. 08-352/15-69 od 27.02.2015. godine, gdje je u samom zahtjevu okrivljenog navedeno da je izvršeno produbljivanje između temelja do dubine od 43 cm, radi dobijanja veće korisne visine, okrivljeni je naveo da navedeni zahtjev nije baš dobro </span><span>pročitao, da ga je sačinio njegov prijatelj, S</span><span>.</span><span> M</span><span>.</span><span>, te da stoga ne zna da li je dubina bila 43 cm, ukazujući da je stanje podrumskih prstorija bilo veoma loše, da su na podu bila nasložena tri sloja drvenih paleta, i čim bi pala kiša u podrum se više nije moglo ući, da je isti prostor bio izdao preduzeću "MPM" iz P</span><span>.</span><span>, ali da je ugovor raskinut u maju 2013. godine, jer je jedan dio poslovnog prostora bio bez struje zbog neplaćenih obaveza zakupca, te da je upravo preduzeće "MPM" P</span><span>.</span><span> započelo predmetne radove, pri čemu su prethodno dobili dozvolu za adaptaciju od opštine, kao što je dozvolu dobio i okrivljeni kada je podnosio zahtjev u ime firme "C</span><span>.</span><span>" DOO. Dalje je naveo da je podnio zahtjev 09.07.2014. godine za adaptaciju i rekonstrukciju predmetnog objekta i da je u toku postupak za dobijanje građevinske dozvole, da je kasnije saznao da su raniji vlasnici imali problema sa prodiranjem vode u objekat i sa kanalizacijom, da je cilj adaptacije bio da se prostor osposobi za dalju upotrebu, jer takav kakav je bio nije imao svrhu, da mu je poznato da je u avgustu 2014. godine dolazila inspekcija, a da je okrivljeni prije toga podnio zahtjev za izdavanje građevinske dozvole, i to za adaptaciju, a kasnije i za rekonstrukciju, pri čemu je opštinski organ dao pozitivno mišljenje u pogledu adaptacije, a da isto očekuje i za rekonstrukciju, budući da je prikupljena sva dokumentacija, dodajući  i da postoji saglasnost svih stanara osim jedne etažne vlasnice. </span>
</p>
<p>&nbsp;</p>
<p>
<span></span><span>Branilac okrivljenog, advokat N.</span><span> R</span><span>.</span><span> je u završnoj riječi naveo da okrivljeni nije izvršio krivično djelo, odnsno da nije započeo građenje bez prethodno pribavljene dozvole, jer za radove koji su izvedeni nije bilo potrebno pribavljati dozvolu, imajući u vidu da se radi o adaptaciji objekta, a ne o rekonstrukciji. Predložio je sudu da donese presudu kojom će okrivjenog osloboditi od krivice. </span>
</p>
<p>&nbsp;</p>
<p>
<span>Okrivljeni </span><span>B.</span><span> F</span><span>.</span><span> je u završnoj riječi izajvio da u cjelosti podržava završnu riječ svog branioca.</span>
</p>
<p>&nbsp;</p>
<p>
<span>Sud je u dokaznom postupku pročitao zapisnik Uprave za inspekcijske poslove, odsjek inspekcije zaštite prostora br. 0401/1-000289 od 12.08.2014. godine, pročitao zapisnik Uprave za inspekcijske poslove br. 0401/1-000296 od 29.08.2014. godine, pročitao zapisnik o inspekcijskoj kontroli Uprave za inspekcijske poslove br. 0401/1-000342 od 24.1.2014. godine, pročitao dopis Sekretarijata za planiranje i uređenje prostora br. 08-361/14-312 od 12.08.2014. godine, pročitao dopis Sekretarijata za planiranje i uređenje prostora br. 08-351/14-312/1 od 11.09.2014. godine, pročitao dopis uprave za inspekcijske poslove br. 0401/2015-430/3 od 13.02.2015. godine, pročitao stručno mišljenje o adaptaciji objekta vlasnika preduzeća DOO "K</span><span>.</span><span>" dat od strane Građevinskog fakulteta TEH br. T-270 od 27.11.2014. godine, pročitao nalaz i mišljenje vještaka građevinske struke V</span><span>.</span><span> R</span><span>.</span><span> od 27.04.2015. godine, dopunu nalaza i mišljenja istog vještaka od 26.02.2016. godine i salsušao vještaka  na raspravi, pročitao izvod iz KE za okrivljenog izdat od MUP-a, Uprave za analitike u Beogradu, 235-9100/15 od 30.07.2015. godine, pročitao zahtjev za adaptaciju poslovnog prostora privrednog društva DOO "K</span><span>.</span><span>" od 29.07.2014. godine, pročitao odluku Upravnika stambene zgrade u Ulici </span><span>B.</span><span> i </span><span>J.</span><span> ulaz br. 23 od 26.12.2014. godine, izvršio uvid u polisu osiguranja br. 209030, davaoca osiguranja "Lovćen osiguranja" i korisnika osiguranja DOO "Ymco", za period od 13.10.2004. godine do 13.10.2005. godine, salušao svjedoka R</span><span>.</span><span> V</span><span>.</span><span>, pročitao iskaz svjedoka R</span><span>.</span><span> V</span><span>.</span><span> dat u formi istražne radnje van glavnog pretersa dana 02.11.2015. godine, izvršio uvid u Urbanističko-tehničke uslove Sekretarijata za planiranje i uređivanje i zaštitu životne sredine Glavnog grada Podgorica br. 08-352/15-348 od 28.05.2015. godine, pročitao zaključak Sekretarijata za planiranje i uređenje prostora br. 08-361/15-324 od 28.09.2015. godine. </span>
</p>
<p>&nbsp;</p>
<p>
<span>Svjedok </span><span>R.</span><span> </span><span>V.</span><span> je  naveo da tokom prve kontrole koju je vršio u svojstvu inspektora zaštite prostora uočio da su već bili izvršeni radovi ukopavanja u temeljnom dijelu objekta, na način što je razbijena podna ploča i izvršeno ukopavanje za nekih 60-70 cm, a obzirom da je investitor već bio podnio prijavu za izvođenje radova adaptacije, svjedok je istakao da je zamolio stručno lice Sekretarijata za planiranje i uređenje prostora iz Podgorice da izađe na lice mjesta i utvrdi o kakvoj se vrsti poslova radi. Dalje je naveo da je prilikom druge kontrole sa njim bio prisutan statičar iz sekretarijata, koji je konstatovao da se radi o radovima rekonstrukcije, odnosno o radovima koji utiču na stabilnost objekta, nakon čega je donešeno rješenje zapečaćenja, koje je drugostepeni organ poništio iz formalno pravnih razloga. Istakao je i da je mjesec do dva ranije informisan da su investitoru izdati urbanističko-tehnički uslovi za radove koje je izveo, a dalje obaveze investitora su da izradi projekat i da pribavi saglasnost stanara kao preduslov za dobijanje građevinske dozvole, dodajući da je po struci diplomirani ekonomista. Na pitanje suda da pojasni činjenicu da je u zapsiniku o inspekcijskom nadzoru od 12.08.20145. godine u jednom dijelu naveo da su "u trenutku kontrole u predmetnom objektu izvedeni radovi adaptacije", dok je u istom zapisniku dalje navedeno "u trenutku kontrole ne izvode se radovi rekonstrukcije", svjedok je pojasnio da ostaje pri zapisniku o inspekcijskom nadzoru od 12.08.2014. godine, gdje je konstatovao da su u podrumskim prostorijama izvedeni radovi ukopavanja i ojačavanja temeljnih ploča. Na pitanje branioca je naveo da je nakon kontrole donio rješenje o zapečaćenju objekta, da je istim povodom izlazio na lice mjesta još dva do tri puta, jednom sa statičarem M</span><span>.</span><span> L</span><span>.</span><span>, drugi put kada je sačinjen zapisnik od 12.08.2014. godine, a nakon toga još jedanput. Ukazao je da je rješenje o zapečaćenju objekta poništio drugostepeni organ, pojašnjavajući da mu je statičar L</span><span>.</span><span> M</span><span>.</span><span> usmenim putem na licu mjesta saopštio da su u pitanju radovi rekonstrukcije, koji utiču na globalnu stabilnost objekta, te da pečaćenje objekta po njegovom mišljenju podrazumijeva i zabranu daljih radova na tom objektu, a da prilikom narednih izalazaka na lice mjesta nije bilo promjena na rekonstrukciji objekta u smislu daljih radova, već su samo završavani započeti radovi adaptacije.  </span>
</p>
<p>&nbsp;</p>
<p>
<span>U nalazu i mišljenju od 27.04.2015. godine, sudski vještak građevinske struke Velimirović Rajka je navela da je preduzeće "C</span><span>.</span><span>" DOO iz Novog Pazara, na objektu površine 450 m2 (prizemlje površine 330 m2 i podrum površine 120 m2), na katastarskoj parceli </span><span>...</span><span> KO Podgorica III, list nepokretnosti br. </span><span>...</span><span>, u nivou prizemlja izvelo radove koji se odnose na adaptaciju objekta, dok je u podrumu, osim radova na adaptaciji izvelo i radove koji se odnose na rekonstrukciju objekta. U tom kontekstu je navela da spuštanje nivoa podne ploče može da ima uticaja na postojeće temelje, ali da se dokazuje proračunom, odnosno izradom projekta rekonstrukcije. Ukazala je da preduzeće "C</span><span>.</span><span>" DOO posjeduje dozvolu za adaptaciju i to za radove zamjene spoljne i unutrašnje stolarije, saniranje vlage od atmosferske kanalizacije, zamjenu keramike i podnih obloga, gletovanje i krečenje, zamjenu rasvjete, pregrađivanje pregradnih zidova pojedinih djelova poslovnog prostora koji podrazumijevaju radove adaptacije i izvođenje radova koji nisu od uticaja na stabilnost objekta. Preduzeće "C</span><span>.</span><span>" DOO je u tom smislu u podrumskom prostoru izvelo ojačanje postojećih temelja i to sa armirano betonskim gredama po obimu, ali nije poznato sa kojom armaturom, kao ni način ankerovanja-povezivanja postojećeg temelja sa novom ab gredom, niti koje su dimenzije ab grede, marka betona, a sve navedeno ne spada u radove adaptacije. </span>
</p>
<p>&nbsp;</p>
<p>
<span>Na glavnom pretresu održanom dana  13.01.2016. godine, sudski vještak građevinske struke V</span><span>.</span><span> R</span><span>.</span><span> je navela da u trenutku kada je preuzela spise predmeta za </span><span>vještačenje, u istima nije postojao projekat rekonstrukcije predmetnog objekta, već samo elaborat koji je urađen od strane Građevinskog fakulteta, čiji je cilj bio da izvrši stručnu analizu za adaptaciju poslovnog prostora. Odgovarajući na pitanje koji bi radovi u konkretnom predstavljali rekonstrukciju poslovnog prostora, vještak je navela da je investitor spustio podnu nultu ploču za 67 mm, što je imalo uticaja na postojeću temeljnu konstrukciju, da bi projekat rekonstrukcije u tom smislu podrazumijevao dokaz proračunski, da to što je urađeno eventualno nema uticaja, ili ukoliko ima da se urade određene faze sanacije postojećeg temelja, kao i da je evidentirano da su na predmetnom objektu urađene i neke ab obloge oko postojećih temelja, ali da nigdje nije navedeno sa kojom armaturom, niti koja je debljina novog betonskog elementa, kao i što je najvažnije, način spajanja novog sa postojećom konstrukcijom, pojašnjavajući takođe da projekat rekonstrukcije podrazumijeva crtež sa postojećim stanjem i potrebnim oborenim presjecima i novo planirano stanje, odnosno novo projketovano stanje. Dalje je navela da se u konkretnom slučaju radi o lako armiranoj ploči, koja je praktično samokonstruktivna armatura koja je oslonjena na tampon sloj, da nije imala nijedan crtež, te da je stoga investitor trebalo da uradi projekat rekontrukcije. Istakla je da je lako armirana ploča nekonstruktivni element, ali da je skidanjem postojeće ploče do doređene dubine podložnog sloja, tj. tampon sloja temelj ogoljen i u tom slučaju je potrebna rekonstrukcija, tj. sanacija postojećeg temelja. Stoga je u cjelosti ostala pri osnovnom nalazu, odnosno da se u konkretnom slučaju radi o rekonstrukciji objekta.</span>
</p>
<p>&nbsp;</p>
<p>
<span>U dopuni nalaza i mišljenja od 26.02.2106. godine, sudski vještak građevinske struke V</span><span>.</span><span> R</span><span>.</span><span> je ostala kod mišjenja dato u osnovnom nalazu i mišljenju od 27.04.2015. godine, dodajući da je preduzeće "C</span><span>.</span><span>" DOO u podrumskom prostoru izvelo rušenje postojeće podne ploče, skidanje tampon sloja do određene kote, izvelo novu podnu ploču i i zvršilo ojačanje postojećih temelja i to sa armirano betonskim gredama po obimu, ali da se ne zna sa kojom armaturom, načinom ankerovanja-povezivanje postojećeg temelja sa novom ab gredom i nepoznatom markom betona, a navedeno spada u radove rekonstrukcije, za koje je investiror, prije otpočinjanja radova bio dužan da pribavi građevinsku dozvolu kod nadležnog organa.</span>
</p>
<p>&nbsp;</p>
<p>
<span>Vještak je na glavnom pretresu održanom dana 02.03.2016. godine na pitanje branioca navela da kada je u pitanju podna, odnosno nulta ploča, promjena kote označava uticaj na postojeći temelj, tj. na naponske i statičke uticaje na temeljnu traku ili temeljni stub, da je prilikom izrade nalaza i mišljenja imala u vidu Zaključke Građevinskog fakulteta, ističući da je njeno mišljenje da se u konkretnom radi o lako armiranoj ploči, ali da spuštanje nulte ploče apsolutno ima uticaj postojeće temelje. Pojasnila je da lako armirana ploča predstavlja ploču uobičajene debljine od 10-12 cm, a da radovi koje je izveo okrivljeni spadaju u radove koji utiču na stabilnost samog objekta, kojima se mijenjaju bitni konstruktivni elementi postojećeg objekta, što znači da bi postojeće temelje trebalo ponovo proračunati na novonastale uticaje, odnosno situaciju. Ukazala je kako je tačno da je u podnoj podlozi postavljena armirana mreža Q188 konstruktivna, ali je takođe u elaboratu koji je dao Građevinski fakultet navedeno da su rađena i izvjesna ojačanja, odnosno obloga na postojećim temeljima, ali da nije poznato koja je armatura ugrađena i način spoja postojeće armature sa novoizvedenom. </span>
</p>
<p>&nbsp;</p>
<p>
<span>Iz zapisnika o inspekcijskom pregledu Uprave za inspekcijske poslove br. 0401/1-000289 od 12.08.2014. godine, priizilazi da je dana 12.08.2014. godine, od strane inspektora zaštite prostora </span><span>R.</span><span> </span><span>V.</span><span> izvršen inspekcijski nadzor kod subjekta kontrole </span><span>B.</span><span> </span><span>F.</span><span> iz N</span><span>.</span><span> P</span><span>.</span><span>, na objek</span><span>tu koji se nalazi u KO P.</span><span> III na katastarskoj parceli br. </span><span>2655, kojom prilikom je utvrđeno da se u trenutku kontrole u predmetnom prostoru izvode radovi adaptacije i to prepravka elektro i vodovodne instalacije, postavljanje novih podova, gletovanje, krečenje, kao i radovi na postavljanju sistema za klimatizaciju i ventilaciju. Takođe je navedeno da se u trenutku kontrole ne izvode radovi rekonstrukcije, ali da inspektor smatra da su u ranijem periodu, koji ne može da odredi, u podrumskim prostorijama izvedeni radovi ukopavanja i ojačavanja temeljnih greda, koje je neophodno da pregleda statičar ili vještak građevinske struke. </span><span></span>
</p>
<p>
<span></span>
</p>
<p>
<span>Iz zapisnika o inspekcijskom pregledu Uprave za inspekcijske poslove br. 0401/1-000296 od 29.08.2014. godine, priizilazi da su dana 29.08.2014. godine, u prostorije inspekcije zaštite prostora pristupili V</span><span>.</span><span> N</span><span>.</span><span>, S</span><span>.</span><span> M</span><span>.</span><span> i R</span><span>.</span><span> </span><span>R.</span><span>, radnici preduzeća "Ymko", koji su nakon što im je predočena sadržina zapinsika br. 000289 od 12.08.2014. godine, i pokazane fotografije sa lica mjesta, izjavili da se stanje podrumskih prostorija predmetnog poslovnog prostora u građevinskom smislu razlikuje od stanja na dan 29.12.2011. godine, odnosno da je nakon tog dana izvršeno ukopavanje u podrumskim prostorijama.</span>
</p>
<p>&nbsp;</p>
<p>
<span>Iz zapisnika o inspekcijskom pregledu Uprave za inspekcijske poslove br. 0401/1-000342 od 24.11.2014. godine, priizilazi da je dana 24.11.2014. godine, od strane inspektora zaštite prostora </span><span>R.</span><span> </span><span>V.</span><span> izvršen inspekcijski nadzor kod subjekta kontrole </span><span>B.</span><span> </span><span>F.</span><span> iz N</span><span>.</span><span> P</span><span>.</span><span>, na objektu koji se nalazi u KO P</span><span>.</span><span> III na katastarskoj parceli br. </span><span>...</span><span>, kojom prilikom je, prilikom izlaska na lice mjesta utvrđeno da su na predmetnom psolovnom prostoru nastavljeni radovi adaptacije (gletovanje, krečenje, postavljanje keramičkih pločica, zamjena stolarije). Takođe je navedeno da je, u vezi sa konstatacijom o izvršenim radovima rekonstrukcije u podrumu i nalazom  statičara Sekretarijata za planiranje i uređenje prostora (br. 08-351/14-312/1 od 11.09.2014. godine) u kojem se sugeriše da je potrebno izvršiti stručnu ekspertizu izvedenog stanja i analizu uticaja izvedenih radova na stabilnost objekta, Batković Faik stavio na uvid zahtjev Građevinskom fakultetu u Podgorici br. 1910 od 24.11.2014. godine kojim je traženo davanje takve ekspertize, kao i da je isto lice istaklo da je oo investitor navedenih radova.</span>
</p>
<p>&nbsp;</p>
<p>
<span>Iz dopisa Sekretarijata za planiranje i uredjenje prostora i zaštitu životne sredine br. 08-361/14-312 od 12.08.2014. godine proizilazi da je DOO "C</span><span>.</span><span>" iz N</span><span>.</span><span> P</span><span>.</span><span> podnijelo prijavu br. 08-361/14-3121 od 29.07.2014. godine, o izvođenju radova adaptacije na poslovnom objektu koji se nalazi u prizemlju stambene zgrade na kat. parc. br. </span><span>...</span><span> KO P</span><span>.</span><span> III, u odnosu na koju prijavu je u predmetnom dopisu Sekretarijata navedeno da radovi navedeni u prijavi i to zamjena spoljne i unutrašnje stolarije, saniranje vlage od atmosferske kanalizacije, zamjena keramike i podnih obloga, gletovanje i krečenje, zamjena rasvjete i pregradjivanje - izrada pregradnih zidova od gipsanih ploča, radovi adaptacije za koje nije potrebna građevinska dozvola. </span>
</p>
<p>&nbsp;</p>
<p>
<span>Iz dopisa Sekretarijata za planiranje i uređenje prostora i zaštitu životne sredine br. 08-351/14-312/1 od 11.09.2014. godine utvrđeno je da je Uprava za inspekcijske poslove - Inspekcija za zaštitu prostora Podgorica podnijela Sekretarijatu obavještenje br. 08-351/14-312/1 od 22.08.2014. godine koje se odnosi na davanje mišljenja stručnog lica u vezi sa izvodjenjem radova na poslovnom objektu koji se nalazi u prizemlju stambene zgrade na kat. parceli br. </span><span>... </span><span>KO Podgorica III, preduzeća DOO "C</span><span>.</span><span>" iz N</span><span>.</span><span> P</span><span>.</span><span>, povodom kog obavještenja je od strane stručnog lica Sekretarijata, neposrednim vizuelnim pregledom, utvrdjeno da su pored radova adaptacije u podrumskom dijelu predmetnog prostora izvedeni radovi na ukupovanju podruma za </span><span>cca 60cm, da su u momentu pregleda radovi bili u završnoj fazi, usled čega nije bilo neposredno vidljivo da li je ukupovanje izvršeno ispod postojeće kote fundiranja, ali da je nesporno da je ukupovanjem smanjena nosivost temeljnog tla i time potencijalno ugrožena stabilnost temelja. </span>
</p>
<p>&nbsp;</p>
<p>
<span>Iz dopisa Uprave za inspekcijske poslove - Inspekcija zaštite prostora Podgorica br. P-0401/2015-430/3 od 13.02.2015. godine upućenom ODT-u Podgorica, proizilazi da je u okviru nadležnosti koje ima Inspkecija zaštite prostora, dana 01.12.2014. godine donešeno rješenje za pečaćenje poslovnog prostora u kojem su od strane investitora </span><span>B.</span><span> </span><span>F.</span><span> izvršeni radovi rekonstrukcije, a na koje rješenje je investitor izjavio žalbu, te da će se predmetni upravni postupak obustaviti kada preduzeće "C</span><span>.</span><span>" DOO bude izdata gradjevinska dozvola za izvršenu rekonstrukciju ili kada investitor uz posebnu građevinsku dozovlu izvrši rekonstruktivnu sanaciju kroz vraćanje prostora u prvobitno stanje. </span>
</p>
<p>&nbsp;</p>
<p>
<span>U stručnom mišljenju o adaptaciji poslovnog prostora vlasnika "C</span><span>.</span><span>" DOO N</span><span>.</span><span> P</span><span>.</span><span> u P</span><span>.</span><span> teh. br. P -270 od 27.11.2014. godine, navedeno je da se na osnovu detaljnog pregleda objekta i snimka postojećeg stanja u kojem je izvršena adaptacija poslovnog prostora u Ul. </span><span>B.</span><span> i </span><span>J.</span><span> br. </span><span>... u P. </span><span>( kat. parc. br. </span><span>...</span><span> KO P</span><span>.</span><span> III), može zaključiti da izvedeni radovi nemaju bitnijeg uticaja na nosivost i stabilnost zgrade u kojoj se poslovni prostor nalazi. </span>
</p>
<p>&nbsp;</p>
<p>
<span>Iz zahtjeva za adaptaciju poslovnog prostora br. 08-361/14-312 od 29.07.2014. godine, utvrđeno je da je "C</span><span>." DOO iz N.</span><span> P</span><span>.</span><span> podnio zahtjev Sekretarijatu za planiranje i uređenje prostora i zaštitu životne sredine Opština Podgorica za adaptaciju poslovnog prostora koji se nalazi u prizemlju stambeno-kolektivne zgrade u Ul. </span><span>B.</span><span> i </span><span>J.</span><span> br. </span><span>...</span><span> Podgorica evidentiranim u LN br. </span><span>...</span><span> KO P</span><span>.</span><span> III na kat. parc. br. </span><span>...</span><span> br. zgrade I ukupne pov. 450 m2 sa radovima koji uključuju zamjenu  spoljne i unutrašnje stolarije, saniranje vlage od atmosferske kanalizacije, zamjenu keramike i podnih obloga, gletovanje i krečenje, zamjena rasvjete, pregrađivanje pregradnih zidova pojedinih djelova poslovnog prostora koji podrazumijevanju radove adaptacije kao i izvođenje radova koji nijesu od uticaja na stabilnost objekta. </span>
</p>
<p>&nbsp;</p>
<p>
<span>Iz zaključka Sekretarijata za planiranje i uređenje prostora i zaštitu životne sredine br. Up.08-361/15-324 od 28.09.2015. godine, proizilazi da je istim zaključkom odbačen zahtjev br. Up.08-361/15-324 od 28.08.2015. godine podnosioca "C</span><span>.</span><span>" DOO iz Podgorice za izdavanje građevinske dozvole za rekonstrukciju poslovnog prostora u postojećem gabaritu u prizemlju i podrumu stambeno-poslovne zgrade, na urbanističkoj parceli br. 5, u zahvatu DUP-a "Drač putnički terminal" izmjene i dopune, u P</span><span>.</span><span>. </span>
</p>
<p>&nbsp;</p>
<p>
<span>Iz urbanističko-tehnučkih uslova za rekonstrukciju poslovnog prostora u postojećem gabaritu u prizemlju i podrumu stamebno-poslovne zgrade na urbanističkoj parceli broj C u DUP-u "Drač-putnički terminal"-izmjene i dopune, podnosioca zahtjeva "C</span><span>.</span><span>" DOO i obrađivača Sekretarijata za planiranje i uređenje prostora i zaštitu životne sredine Glavnog grada Podgorica u bitnom je je utvrđeno da se "C</span><span>.</span><span>" DOO obratio zahjtevom br. 08-352/15-348 od 18.05.2015. godine, da je premet urbanističko-tehničkih uslova rekonstrukcija poslovnih prostora koji predstavljaju cjelinu u postojećem gabaritu sa oznakama PD 28 i PD 29, kao i da je investitoru, u okviru radova na rekonstrukciji poslovnog prostora data instrukcija da posebno treba izbjegavati povećanje korisne visine podruma ukopavanjem ispod postojeće kote koje nosi rizik ugrožavanja stabilnost temelja zgrade.</span>
</p>
<p>&nbsp;</p>
<p>
<span>Iz Odluke Upravnika stambene zgrade u Ul. </span><span>B.</span><span> i </span><span>J.</span><span>, ulaz br. </span><span>...</span><span> P</span><span>.</span><span> od 26.12.2014. godine, proizilazi da je data saglasnost etažnih vlasnika navedene stambene zgrade privrednom društvu DOO "C</span><span>.</span><span>" iz N</span><span>.</span><span> P</span><span>.</span><span> za radove rekonstrukcije u poslovnom prostoru stambene zgrade pov. 450m2, sa podacima kao iz LN br. </span><span>...</span><span> KO P</span><span>.</span><span> III, koji će biti izvedeni u suterenskom i prizemnom dijelu predmetnog objekta. </span>
</p>
<p>&nbsp;</p>
<p>
<span>Iz Polise osiguranja imovine br. 209030 Lovćen osiguranja kao osiguravača i "Y</span><span>.</span><span>" DOO Ul. </span><span>B.</span><span> i </span><span>J.</span><span> br. 23 PGD kao ugovarača osiguranja utvrđeno je da između navedenih ugovornih strana ugovoreno osiguranje prodavnice konfekcije u sklopu stambene zgrade, poslovni prostor pov. 150m2, zalihe robe u prodavnici, zalihe robe u magacinu, sa uključenim rizikom izliva iz vodovodnih i kanalizacionih cijevi i rizikom poplave od atmosferskih padavina, sa periodom trajanja osiguranja od 13.10.2004. do 13.10.2005. godine.</span>
</p>
<p>&nbsp;</p>
<p>
<span>Iz Akta MUP-a R. Srbije Sektora za analitiku, telekomunikacione i informacione tehnologije - Uprave za analitiku 04/2 Str. pov. br. 235/9110/15 od 37.05.2015. godine proizilazi da </span><span>B.</span><span> K</span><span>.</span><span> F</span><span>.</span><span> sa JMBG </span><span>...</span><span> prema podacima Policijske uprave u N</span><span>.</span><span> P</span><span>.</span><span> nije registrovan u kaznenoj evidenciji.</span>
</p>
<p>
<span></span>
</p>
<p>
<span>Cijeneći rezultate cjelokupnog dokaznog postupka i navode odbrane okrivljenog, ovaj sud je na nesumnjiv način utvrdio da je okrivljeni </span><span>B.</span><span> F</span><span>.</span><span> izvršio krivično djelo građenje građevinskog objekta bez građevinske dozvole iz člana 326 a Krivičnog zakonika Crne Gore, na način, mjesto i vrijeme kako je predstavljeno izrekom ove presude. </span>
</p>
<p>&nbsp;</p>
<p>
<span>Naime u postupku je nesumnjivo utvrđeno da je okrivljeni </span><span>B.</span><span> F</span><span>.</span><span>, d</span><span>ana 12.08.2014. godine, u Podgorici, u Ulici </span><span>B.</span><span> i </span><span>J.</span><span> br. </span><span>...</span><span>, suprotno članu 69 Zakona o uređenju prostora i izgradnji objekata, izveo građevinske radove na postojećem objektu, kojima se utiče na stabilnost i sigurnost objekta-rekonstrukciju, bez prethodno pribavljene građevinske dozvole, na način što je u podrumskom dijelu poslovnog prostora preduzeća "C</span><span>.</span><span>" DOO, izvršio ukopavanje u podu podruma i izradio novu podnu ploču armiranom mrežom Q-188, usljed čega je došlo do spuštanja nivoa podne ploče, nakon čega je izveo ojačanje postojećih temelja sa armirano betonskim gredama po obodu temeljne trake.</span>
</p>
<p>&nbsp;</p>
<p>
<span>Naprijed navedeno činjenično stanje sud je utvrdio najprije iz sadržine zapisnika o inspekcijskom pregledu Uprave za inspekcijske poslove br. 0401/1-000289 od 12.08.2014. godine, iz kojeg je utvrđeno da je dana 12.08.2014. godine, od strane inspektora zaštite prostora </span><span>R.</span><span> </span><span>V.</span><span> izvršen inspekcijski nadzor kod subjekta kontrole </span><span>B.</span><span> </span><span>F.</span><span> iz N</span><span>.</span><span> P</span><span>.</span><span>, na objektu koji se nalazi u KO P</span><span>.</span><span> III na katastarskoj parceli br. </span><span>...</span><span>, kojom prilikom je utvrđeno da se u trenutku kontrole u predmetnom prostoru u trenutku kontrole ne izvode radovi rekonstrukcije, ali da inspektor smatra da su u ranijem periodu, koji ne može da odredi, u podrumskim prostorijama izvedeni radovi ukopavanja i ojačavanja temeljnih greda, koje je neophodno da pregleda statičar ili vještak građevinske struke, zatim iz zapisnika o inspekcijskom pregledu Uprave za inspekcijske poslove br. 0401/1-000296 od 29.08.2014. godine, iz kojeg je utvrđeno da su dana 29.08.2014. godine, u prostorije inspekcije zaštite prostora pristupi</span><span>li V.</span><span> N</span><span>.</span><span>, S</span><span>.</span><span> M</span><span>.</span><span> i R</span><span>. R.</span><span>, radnici preduzeća "Y</span><span>.</span><span>", koji su nakon što im je predočena sadržina zapinsika br. 000289 od 12.08.2014. godine, i pokazane fotografije sa lica mjesta, izjavili da se stanje podrumskih prostorija predmetnog poslovnog prostora u građevinskom smislu </span><span>razlikuje od stanja na dan 29.12.2011. godine, odnosno da je nakon tog dana izvršeno ukopavanje u podrumskim prostorijama, te zapisnika o inspekcijskom pregledu Uprave za inspekcijske poslove br. 0401/1-000342 od 24.11.2014. godine, iz kojeg je utvrđeno da se ovdje okrivljeni </span><span>B.</span><span> F</span><span>.</span><span> sam predstavio kao investitor predmetnih radova na objektu koji se nalazi u KO P</span><span>.</span><span> III na katastarskoj parceli br. </span><span>...</span><span>. Takođe, iz dopisa Sekretarijata za planiranje i uređenje prostora i zaštitu životne sredine br. 08-351/14-312/1 od 11.09.2014. godine utvrđeno je da je Uprava za inspekcijske poslove - Inspekcija za zaštitu prostora Podgorica podnijela Sekretarijatu obavještenje br. 08-351/14-312/1 od 22.08.2014. godine koje se odnosi na davanje mišljenja stručnog lica u vezi sa izvođenjem radova na poslovnom objektu koji se nalazi u prizemlju stambene zgrade na kat. parceli br. </span><span>...</span><span> KO Podgorica III, preduzeća DOO "C</span><span>.</span><span>" iz Novog Pazara, povodom kog obavještenja je od strane stručnog lica Sekretarijata, neposrednim vizuelnim pregledom, utvrđeno da su pored radova adaptacije u podrumskom dijelu predmetnog prostora izvedeni radovi na ukupovanju podruma za cca 60cm, te da je nesporno da je ukupovanjem smanjena nosivost temeljnog tla i time potencijalno ugrožena stabilnost temelja, dok je iz urbanističko-tehničkih uslova za rekonstrukciju poslovnog prostora u postojećem gabaritu u prizemlju i podrumu stamebno-poslovne zgrade na urbanističkoj parceli broj C u DUP-u "Drač-putnički terminal"-izmjene i dopune, podnosioca zahtjeva "C</span><span>.</span><span>" DOO i obrađivača Sekretarijata za planiranje i uređenje prostora i zaštitu životne sredine Glavnog grada Podgorica u bitnom utvrđeno da je investitoru, u okviru radova na rekonstrukciji poslovnog prostora data instrukcija da posebno treba izbjegavati povećanje korisne visine podruma ukopavanjem ispod postojeće kote koje nosi rizik ugrožavanja stabilnost temelja zgrade. U skladu sa navednim činjenicama koje je sud utvrdio iz pisanih dokaza je i iskaz svjedoka </span><span>R.</span><span> </span><span>V.</span><span>, koji je sud cijenio kao jasan, precizan i istinit, a koji je u bitnom naveo da je tokom prve kontrole koju je vršio u svojstvu inspektora zaštite prostora uočio da su već bili izvršeni radovi ukopavanja u temeljnom dijelu objekta, na način što je razbijena podna ploča i izvršeno ukopavanje za nekih 60-70 cm, da je prilikom druge kontrole sa njim bio prisutan statičar iz Sekretarijata, koji je konstatovao da se radi o radovima rekonstrukcije, odnosno o radovima koji utiču na stabilnost objekta, nakon čega je donešeno rješenje zapečaćenja, koje je drugostepeni organ poništio iz formalno pravnih razloga, te da u svemu ostaje zapisniku o inspekcijskom nadzoru od 12.08.2014. godine. Sa druge strane, ni sam okrivljeni u svojoj odbrani nije sporio da je angažovao radnike koji su uklonili staru ploču i šoder ispod ploče, na koji način su izbacili naslage do dubine od 20-30 cm, a nakon toga izvršili armiranje i betoniranje donje ploče, ojačali temelje i stubove armiranim betonom, da nije tražio dozvolu za izvođenje navedenih radova u podrumu, jer se potreba za radovima pojavila iznenada. Takođe, sud je iz nalaza i mišljenja sudskog vještaka građevinske struke V</span><span>.</span><span> R</span><span>.</span><span> od 27.04.2015. godine, dopune nalaza i mišljenja od 26.02.2106. godine i usmenih izješnjenja vještaka, koje je cijenio kao jasne, precizne i date u skladu sa pravilima struke, nesumnjivo utvrdio da je okrivljeni B</span><span>.</span><span> F</span><span>.</span><span>, kao investitor, na objektu površine 450 m2 (prizemlje površine 330 m2 i podrum površine 120 m2), na katastarskoj parceli </span><span>...</span><span> KO Podgorica III, list nepokretnosti br. 6536, pored radova adaptacije, izveo i radove koji se odnose na rekonstrukciju objekta, da spuštanje nivoa podne ploče može da ima uticaja na postojeće temelje, ali da se dokazuje proračunom, odnosno izradom projekta rekonstrukcije, da je u tom smislu u podrumskom prostoru izvedeno ojačanje postojećih temelja i to sa armirano betonskim gredama po obimu, ali da  nije poznato sa kojom armaturom, kao ni način ankerovanja-povezivanja postojećeg temelja sa novom ab gredom, niti koje su dimenzije ab grede, marka betona, a sve navedeno ne spada u radove adaptacije, da je investitor spustio podnu nultu ploču za 67 cm, što je imalo uticaja na postojeću temeljnu konstrukciju, pojašnjavajući da je u podrumskom prostoru urađeno rušenje </span><span>postojeće podne ploče, skidanje tampon sloja do određene kote, izvođenje nove podne ploče i ojačavanje postojećih temelja i to sa armirano betonskim gredama po obimu, a da sve navedeno spada u radove rekonstrukcije, za koje je investiror, prije otpočinjanja radova bio dužan da pribavi građevinsku dozvolu kod nadležnog organa. Pri tome, okrivljeni nije ni sporio da nije posjedovao građevinsku dozvolu za izvođenje navedenih radova, koju činjenicu je sud utvrdio i iz zaključka Sekretarijata za planiranje i uredjenje prostora i zaštitu životne sredine br. Up.08-361/15-324 od 28.09.2015. godine, kojim je odbačen zahtjev br. Up.08-361/15-324 od 28.08.2015. godine podnosioca "C</span><span>.</span><span>" DOO iz P</span><span>.</span><span> za izdavanje gradjevinske dozvole za rekonstrukciju poslonog prostora u postojećem gabaritu u prizemlju i podrumu stambeno-poslovne zgrade, na urbanističkoj parceli br. 5, u zahvatu DUP-a "Drač putnički terminal" izmjene i dopune, u P</span><span>.</span><span>.</span>
</p>
<p>&nbsp;</p>
<p>
<span>Sud je shodno činjeničnom stanju utvrđenom provedenim dokazima, precizirao vrijeme izvršenja krivičnog djela, na način što je umjesto riječi "toku 2014. godine", naveo riječi "dana 12.08.2014. godine", na osnovu zapisnika o inspekcijskom pregledu, a time je sud samo konkretizovao krivično djelo, okrivljenom nije stavio na teret veću kriminalnu količinu od one iz optužnog akta, pa po stanovištu ovog suda, navedenom korekcijom nije povrijeđen objektivni identitet optužbe i presude.  </span>
</p>
<p>&nbsp;</p>
<p>
<span>Dakle, postupajući na način kao u izreci presude, okrivljeni je postupao suprotno odredbi člana 69 Zakona o uređenju prostora i izgradnji objekata koji glasi: da se objekat može graditi na osnovu građevinske dozvole i tehničke dokumentacije. </span>
</p>
<p>&nbsp;</p>
<p>
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan svog krivičnog djela i da je htio njegovo izvršenje, pa je postupao sa oblikom vinosti koje se definiše kao direktan umišljaj. </span>
</p>
<p>&nbsp;</p>
<p>
<span>Sud je cijenio i navode odbrane okrivljenog i njegovog branioca da je angažovao radnike koji su uklonili staru ploču i šoder ispod ploče, na koji način su izbacili naslage do dubine od 20-30 cm, da nije tražio dozvolu za izvođenje navedenih radova u podrumu, jer se potreba za radovima pojavila iznenada, a zatim i da nije započeo građenje bez prethodno pribavljene dozvole, jer za radove koji su izvedeni nije bilo potrebno pribavljati dozvolu, imajući u vidu da se radi o adaptaciji objekta, a ne o rekonstrukciji. Mađutim, ovakvi navodi odbrane su demantovani upravo nalazom i mišljenjem sudskog vještaka građevinske struke V</span><span>.</span><span> R</span><span>.</span><span> u kojem je izričito navedeno da izvedeni radovi, kojima je okrivljeni ostvario objektivna obilježja krivičnog djela stavljenog mu na teret, spadaju u radove rekonstrukcije, za čije je izvođenje neophodna građevisnka dozvola. Takođe, i navodi okrivljenog da je uklonjena stara ploča i šoder ispod ploče, na koji način su izbačene naslage do dubine od 20-30 cm, protivurječni su sa samim zahtjevom okrivljenog u kojem je navedeno da je izvršeno produbljivanje između temelja do dubine od 43 cm, radi dobijanja veće korisne visine, što je okrivljeni pokušao objasniti činjenicom da navedeni zahtjev nije baš dobro pročitao, da ga je sačinio njegov prijatelj, S</span><span>. </span><span>M</span><span>.</span><span>, te da stoga ne zna da li je dubina bila 43 cm, međutim, sud ovim navodima okrivljenog nije poklonio vjeru nalazeći da su sračunati na izbjegavanje krivice i uostalom, isti su u suprotnosti sa nalazom i mišljenjem vještaka građevisnke struke V</span><span>.</span><span> R</span><span>.</span><span> koja je navela da je investitor spustio podnu nultu ploču za 67 cm. Sud je cijenio i činjenicu da je firma "C</span><span>.</span><span>" DOO podnijela Sekretarijatu za planiranje i uredjenje prostora i zaštitu životne sredine Opština Podgorica zahtjev za adaptaciju poslovnog prostora br. 08-361/14-312 od 29.07.2014. godine, poslovnog prostora koji se nalazi u prizemlju stambeno-kolektivne zgrade u Ul. </span><span>B.</span><span> i </span><span>J.</span><span> br. </span><span>...</span><span> Podgorica evidentiranim u LN br. </span><span>...</span><span> KO P</span><span>.</span><span> III na kat. parc. br. 2655 br. </span><span>zgrade I ukupne pov. 450 m2 sa radovima koji uključuju zamjenu  spoljne i unutrašnje stolarije, saniranje vlago od atmosferske kanalizacije, zamjenu keramike i podnih obloga, gletovanje i krečenje, zamjena rasvjete, pregradjivanje pregradnih zidova pojedinih djelova poslovnog prostora koji podrazumijevanju radove adaptacije kao i izvodjenje radova koji nijesu od uticaja na stabilnost objekta, ali je našao da ista činjenica nije od uticaja u ovoj krivično pravnoj stvari, budući da je nesumnjivo utvrđeno da je okrivljeni, kao investitor, bez posjedovanja građevinske dozvole, preduzeo pored radova adaptacije i radove rekonstrukcije na predmetnom objektu. Takođe, sud je imao u vidu da je u  stručnom mišljenju o adaptaciji poslovnog prostora vlasnika "C</span><span>.</span><span>" DOO N</span><span>.</span><span> P</span><span>.</span><span> u Podgorici  teh. br. P -270 od 27.11.2014. godine, navedeno da se na osnovu detaljnog pregleda objekta i snimka postojećeg stanja u kojem je izvršena adaptacija poslovnog prostora u Ul. </span><span>B.</span><span> i </span><span>J.</span><span> br. </span><span>...</span><span> u Podgorici ( kat. parc. br. </span><span>... </span><span>KO P</span><span>.</span><span> III), može zaključiti da izvedeni radovi nemaju bitnijeg uticaja na nosivost i stabilnost zgrade u kojoj se poslovni prostor nalazi, pa nije prihvatio ovakvo mišljenje, iako je isto proveo kao dokaz, jer je isto u suprotnosti sa nalazom i mišljenjem, dopunom nalaza i mišljenja i izjašenjem vještaka građevisnke struke V</span><span>.</span><span> R</span><span>.</span><span>, kojima je sud poklonio vjeru.  Naime, vještak građevinske struke V</span><span>.</span><span> R</span><span>.</span><span>, je na jasan i nedvosmislen način pojasnila da radovi preduzeti na ukopavanju u podu podruma i izradi nove podne ploče armiranom mrežom Q-188, usljed čega je došlo do spuštanja nivoa podne ploče, nakon čega je izvedeno ojačanje postojećih temelja sa armirano betonskim gredama po obodu temeljne trake, spadaju u radove rekonstrukcije, tj. radove kojima se utiče na stabilnost i sigurnost objekta. Pri tome, vještak je izričito navela da je prilikom izrade dopune nalaza i mišljenja imala u vidu i zaključke Građevinskog fakulteta i pojasnila u tom pravcu da je tačno da je u podnoj podlozi postavljena armirana mreža Q188 konstruktivna, ali da je u elaboratu takođe navedeno da su rađena neka ojačanja, tj. obloga na postojećim temeljima, ali da se ne zna koja je armatura ugrađena i način spoja postojeće armature sa novoizvedenom.  </span>
</p>
<p>&nbsp;</p>
<p>
<span>Sud je cijenio i druge dokaze ali je našao da isti nisu od uticaja na drugačije presuđenje. </span>
</p>
<p>&nbsp;</p>
<p>
<span>Odlučujući o krivičnoj sankciji za okrivljenog </span><span>B.</span><span> </span><span>F.</span><span>, sud je u smislu čl. 42 Krivičnog zakonika Crne Gore cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), pa je u odsustvu otežavajućih, kao olakšavajuće cijenio njegove porodične prilike, da je oženjen, da ima dvoje djece, zatim njegovu raniju neosuđivanost, što je utvrdio iz Akta MUP-a Republike Srbije Sektora za analitiku, telekomunikacione i informacione tehnologije - Uprave za analitiku 04/2 Str. pov. br. 235/9110/15 od 37.05.2015. godine, pa je okrivljenom izrekao uslovnu osudu, kojom mu je utvrdio kaznu zatvora u trajanju od 6 (šest) mjeseci i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivično pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom može uticati na istog kako ubuduće ne bi vršio ovakva ili slična djela, na koji se način ima ostvariti svrha uslovne osude iz člana 52.st.2 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz člana 4.st.2 Krivičnog zakonika Crne Gore.   </span><span></span>
</p>
<p>&nbsp;</p>
<p>
<span>Sud je odluku o troškovima postupka utemeljio na odredbi čl. 229 st. 1 ZKP-a, pa je obavezao okrivljenog da ovom sudu na ime troškova postupka uplati novčani iznos od 165,00 eura, koji se odnosi na nagradu za rad vještaku građevinske struke V</span><span>.</span><span> </span><span>R</span><span>.</span><span>. Visinu paušala, kao u izreci presude, sud je odmejrio na osnovu imovnog stanja okrivljenog, dužine trajanja i složenosti krivičnog postupka.</span>
</p>
<p>&nbsp;</p>
<p>
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 02.03.2016. godine</span>
</p>
<p>&nbsp;</p>
<p style="text-align:center;">
<span>                                                                                              SUDIJA</span>
</p>
<p style="text-align:center;">
<span>                                                                                           Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pisanog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica </span>
</p>
<p>
<span>- Okrivljenom </span><span>B.</span><span> F</span><span>.</span><span> preko Ministarstva pravde</span>
</p>
<p>
<span>- Braniocu okrivljenog, adv.N</span><span>. </span><span>R</span><span>.</span>
</p>
<p>&nbsp;</p>
<p>
<span>Postupljeno dana _____________________</span>
</p>
<p>
<span>Namještenik suda _____________________</span>
</p>
<p>&nbsp;</p>
<p>&nbsp;</p>
</div>
</div>


</body>
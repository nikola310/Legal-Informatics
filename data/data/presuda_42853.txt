<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.68/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA u Vijeću sastavljenom od Predsjednika suda Camić Zahita, kao Predsjednika Vijeća i sudija porotnika Demić Refije i Kardović Abdurahmana, kao članova Vijeća, sa zapisničarem Burdžović Adisom, odlučujući po optužnici Osnovnog Državnog Tužilaštva iz Rožaja Kt.br.54/11. od 19. aprila 2011. godine, protiv optuženog S. H. iz Rožaja, zbog krivičnog djela teška kradja iz čl. 240.st.1. tačke 1. u vezi čl. 23. st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja, oštećenog M. E. i optuženog, dana 01.6.2011. godine donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Optuženi S. H., JMBG ., od oca I. i majke H., rodj. N., rodjen .. godine, u Rožajama, gdje i živi, drž. CG, pismen, završio SSS, nezapošljen, neoženjen, vojsku nije odslužio , srednjeg imovnog stanja, neosudjivan.</span>
</p>
<p class="p1"></p>
<p class="p1">
<span>				K R I V    J E</span>
</p>
<p class="p1">
<span>	Što je:</span>
</p>
<p class="p1">
<span>	dana 19/20.03.2011. godine u ul. "Oslobodjenja" u Rožajama, zajedniččki sa maloljetnim Š. R., savladjivanjem većih prepreka i obijanjem, oduzeli tudje pokretne stvari i to: jednu wc šolju, dva paketa pločica (3 kvadrata), jedan ormarić sa ogledalom, dvije slavine sa tušem, dva džaka lijepka (50 kg), sedam komada bakarnih cijevi za grijanje dužine od po 4 m, dvije grijalice za kupatilo, deset utikača marke "Majorka", deset prekidača marke "Majorka", jednu tuš kabinu na rasklapanje sa plastičnim vratima, jedan bojler od 80 litara, tri krampa, četiri lopate i 10 m bakarnog kabla od 16 mm, vlasništvo M. E., u namjeri da njihovim prisvajanjem sebi pribave protivpravnu imovinsku korist u iznosu od 572,70 Eura, na način što su se preko šljunka popeli uz zid kuće do prozora na prvom spratu na visini od oko 2,5m, a zatim upotrebom fizičke snage obili prozor dimenzija 80x140 cm, i kroz isti ušli u unutrašnjost kuće, odakle su oduzeli stvari,</span>
</p>
<p class="p1">
<span>	-čime bi kao saizvršilac izvršio krivično djelo teška kradja iz čl. 240.st.1. tačka 1. u vezi čl. 23. st.2. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa primjenom 4.13.15.32.36.42.45.46.st.1. tač. 4. 51. Krivičnog Zakonika i čl. 364. Zakonika o Krivičnom Postupku </span>
</p>
<p class="p1"></p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA  u trajanju od 3 (tri) mjeseca, u koju mu se ima uračunati vrijeme provedeno u pritvoru od 22.3.2011. godine do 07.4.2011. godine.</span>
</p>
<p class="p1">
<span>	Da plati ovom sudu na ime troškova krivičnog postupka iznos od 60,50 eura i na ime paušala iznos od 40 eura.</span>
</p>
<p class="p1">
<span>	Da plati na ime odštetnog zahtejva oštećenom Medjedović Elvedinu iz Rožaja iznos od 534,70 eura.</span>
</p>
<p class="p1">
<span>	Sve ovo u roku od 15 dana po pravnosnažnosti ove presude.</span>
</p>
<p class="p1"></p>
<p class="p1">
<span>				O b r a z l o ž e nj e</span>
</p>
<p class="p1"></p>
<p class="p1">
<span>	ODT iz Rožaja podnio je optužnicu Kt.br.54/11. od 19.4.2011. godine protiv optuženog S. H. iz Rožaja, zbog krivičnog djela teška kradja iz čl. 240.st.1. tač.1. u vezi čl. 23.st.2. Krivičnog Zakonika.</span>
</p>
<p class="p1">
<span>	Na glavnom pretresu Zamjenik ODT-a iz Rožaja istakao je da je na osnovu izvedenih dokaza na glavnom pretresu utvrdjeno da je optuženi kao saizvršilac izvršio krivično djelo koje mu se optužnicom stavlja na teret. Predložio je da sud optuženog oglasi krivim za izvršeno krivično djelo i osudi ga po Zakonu.</span>
</p>
<p class="p1">
<span>	Oštećeni M. E., pridružio se krivičnom gonjenju ODT-a u odnosu na optuženog. Istkao je da mu je od oduzetih predmeta vraćeno samo ogledalo  za čiju vrijednost ne postavlja odštetni zahtjev, a dok za ostale predmete koji su mu oduzeti je predložio da sud optuženog obaveže da mu plati iznos od 534,70 eura, ili pak da mu oduzete predmete vrati. </span>
</p>
<p class="p1">
<span>	Optuženi  S. H. na glavnom pretresu priznao je izvršenje krivičnog djela i krivicu za krivično djelo za koje je optužen, dok nije priznao  količinu oduzetih predmeta.</span>
</p>
<p class="p1">
<span>	U svojoj odbrani u pogledu količine oduzetih predmeta  i u pogledu datih objašnjenja za izvršeno krivično djelo istakao je:  </span>
</p>
<p class="p1">
<span>	Da se polovinom februara ove godine  dogovorio  sa Š. R. da obiju kuću M.E. u ul. "Oslobodjenja" u Rožajama i iz iste oduzmu stvari koje budu našli, da ih prodaju  i ostvare zaradu. Znali su da se E. ne nalazi u kući i da je kuća neuseljiva. Ranije je radio na izgradnji te kuće i znao je raspored prostorija. Kada su došli kod te kuće vidjeli su da je jedan prozor na spratu otvoren. Pored kuće je bio deponovan pijesak, dok je na prvom spratu, prizemlju kuće bio manji prozor. Popeo se na taj pijesak i jednom nogom nagazio na otvor malog prozora, rukama se dohvatio za otvor velikog prozora na spratu i ušao u unutrašnjost kuće. Prozor na spratu je bio na visini od zemlje od 2,50 m. Otvorio je balkonska vrata na drugoj strani kuće kroz koja je ušao R.. U unutrašnjosti kuće našli su jedan ormarić sa ogledalom, dvije slavine sa tušem. Dogovorili su se da te stvari uzmu. R. je izašao  na ista balkonska vrata koja je on zatvorio iznutra i pošao ispod prozora kroz koji je on ušao  i dodao mu ove stvari. Izašao je kroz prozor i isti ostavio u stanju u kojem ga je prethodno zatekao. Stvari su odnijeli kod kuće H. Š. i prodali ih za 10 eura i novac podijelili.  Kada se utvrdilo da su oni to uradili, ove stvari su oštećenom vratili. Nijesu oduzeli wc šolju, dva paketa pločica, dva džaka lijepka niti neke druge stvari iz kuće oštećenog. Prije nego što se odlučio da ovo uradi, bio je angažovan kao fizički radnik, da radi na izgradnji ove kuće. Za obavljeni posao nije mu dat novac koji je u više navrata tražio od oštećenog.  Odlučio se na ovaj način da taj dug naplati. U kući nije bilo drugih predmeta osim onih koje su oduzeli. Izražava iskreno kajanje za ovo što je uradio. </span>
</p>
<p class="p1">
<span>	Na glavnom pretresu po ovoj krivičnopravnoj stvari sud je izveo dokaze saslušanjem u svojstvu svjedoka - maloljetnog Š. R., u svojstvu svjedoka - oštećenog M. E., po saglasnosti stranaka pročitao nalaz i mišljenje vještaka ekonomsko finansijske struke Kalač Hazbije, izvršio uvid u zapisnik o uvidjaju Ispostave policije Rožaje br. KU 60 od 22.3.2011. godine. Pročitao izvještaj Krim. tehnike Ispostave Rožaje br. 52/11. od 22.3.2011. godine, izvršio uvid u fotodokumentaciju Ispostave Rožaje, te i pročitao izvod iz kaznene evidencije na ime optuženog. </span>
</p>
<p class="p1">
<span>	Svjedok - maloljetni Š. R. istakao je: da se polovinom februara mjeseca ove godine dogovorio sa H.  da obiju kuću vlasništvo E. u ul. "Oslobodjenja" u Rožajama i iz iste oduzmu stvari koje budu našli, iste prodaju i novac podijele. Znali su da u kući niko ne živi, a da je na izgradnji iste učestvovao i H. koji je znao rasposred prostorija. Kada su došli kod te kuće H. se popeo uz zid kuće do prozora na prvom spratu ispod kojeg se nalazio deponovan pijesak. Prozor je bio otvoren i kroz isti je ušao u unutrašnjost kuće, nakon čega je na drugoj strani kuće otvorio balkonac kroz koji je ušao u kuću. Obišli su prostorije u kući i  iz iste oduzeli jedan ormarić sa ogledalom, dvije slavine sa tušem i izašli  na isti način na koji su ušli u kuću.  H. je sa unutrašnje strane zatvorio balkonac. Sve stvari su prodali H. Š. za iznos od 10 eura. Nijesu oduzeli stvari wc šolju, dva paketa pločica, dva džaka lijepka, koje stvari je primijetio on na drugoj etaži ove kuće gdje H. nije ulazio. </span>
</p>
<p class="p1">
<span>	Svjedok - oštećeni M. E. istakao je:</span>
</p>
<p class="p1">
<span>	Da u ulici "Oslobodjenja" u Rožajama posjeduje kuću koja se sastoji od prizemlja i tri sprata. Stanuje u blizini te kuće  u drugoj kući u ul. "Jaha Kurtagića". Kuću u ul. "Oslobodjenja" opremio je  i to dva sprata, dok je  u prizemlju ostavio stolariju. Dana 20.3. ove godine obilazio je ovu kuću i primijetio je da je otvoren prozor od jedne sobe na prvom spratu. Ušao je u kuću i kada je došao u tu sobu u kojoj je prozor prethodno bio zatvoren, vidio je  da je isti obijen. Na prozoru je bila obijena brava kojom se zatvarao iznutra. Ispod prozora na zemlji je bio deponovan šljunak na kojem se izvršilac popeo, a zatim obio prozor i ušao u unutrašnjost kuće. Vidio je da su mu oduzete stvari iz kuće i to: jedna wc šolja, dva paketa poločica, jedan ormarić sa ogledalom, dvije slavine sa tušem, dva džaka lijepka, sedam komada bakarnih cijevi, dužine od po  četiri metra, namijenjene za grijanje, dvije grijalice za kupatilo, deset utikača i deset prekidača marke "Majorka", jedna tuš kabina na rasklapanje, platična sa vratima, jedan bojler od 80 litara, tri krampa i četiri lopate, deset metara bakarnog kabla šesnestice. Od ovih stvari vraćeno mu je samo ogledalo bez ormarića. Ogledalo mu je vratio H.. Sve stvari su bile nove osim lopate i krampa koji su bili korišćeni. Sve stvari su iznijete kroz prozor koji je dimenzija 80 x 140 cm. Posumnjao je da je stvari uzeo H. kod kojeg je pošao, ali ga nije našao kod kuće. Sjutra dan mu je H. donio ogledalo koje mu je vratio i kazao mu da je u kuću ulazio sa Škrijelj Rifatom iz koje su uzeli ogledalo i tuš bateriju. Svakodnevno je obilazio kuću, pa i prethodnog dana prije obijanja i vidio je da ista do tog dana nije bila obijena. H. je kod njega radio u toku 2010. godine na iskopu kanala oko kuće, za šta mu je dao novac i istom ništa nije ostao dužan. Predmetne stvari niko drugi nije oduzeo osim optuženog i Š. R.. Nikada mu se optuženi H. nije obraćao za bilo kakav dug.</span>
</p>
<p class="p1">
<span>	Vještak ekonomsko finansijske struke Kalač Hazbija u nalazu i mišljenju  istakao je da je vrijednost stvari  wc šolje 19,90 eura, dva paketa pločica 16 eura, ormarić sa ogledalom 38 eura, dvije slavine sa tušem 44 eura, dva džaka lijepka 11 eura, bakarne cijevi 28 metara 114,80 eura, dvije grijalice za kupatilo 36 eura, 10 utikača Majorka 14 eura, 10 prekidača Majorka 14 eura, tuš kabina sa vratima 120 eura, bojler 80 litara 78 eura, tri krampa 15 eura, četiri lopate 18 eura, bakarno kablo šesnestica 10 metara 34 eura. Ukupna vrijednost oduzetih predmeta je iznosila 572,70 eura.</span>
</p>
<p class="p1">
<span>	Sud je cijeneći iskaz optuženog i izvedene dokaze pojedinačno i u vezi  sa ostalim izvedenim dokazima, pa je na osnovu takve ocjene utvrdio činjenično stanje, koje je opisano u izreci ove presude. </span>
</p>
<p class="p1">
<span>	Utvrdjeno činjenično stanje proizilazi iz iskaza optuženog H., iskaza svjedoka maloljetnog Š. ., svjedoka - oštećenog M. E., nalaza i mišljenja vještaka ekonomsko-finansijske struke Kalač Hazbije, zapisnika o izvršenom uvidjaju, izvještaja Krim. tehnike i fotodokumentacije Ispostave Rožaje.</span>
</p>
<p class="p1">
<span>	Iskaz svjedoka maloljetnog Š. R. sud je prihvatio u dijelu koji se odnosi na način dogovora sa optuženim Harisom u vezi obijanja predmetne kuće, oduzimanjem stvari iz iste, dogovora prodaje i podjele novca, kao i načina ulaska u kuću oštećenog, stvari koje su se nalazile u kući. U ovom dijelu njegov iskaz je potvrdjen sa iskazom oštećenog, zapisnikom o izvršenom uvidjaju, izvještajem Krim. tehnike, fotodokumentacijom, kao i priznanjem optuženog H. u vezi ulaska u predmetnu kuću i oduzimanja stvari iz iste, kao i prodajom istih. Medjutim, njegov iskaz u dijelu koji se odnosi da je pozor na kuću bio otvoren, da su sa H. iz te kuće uzeli samo ormarić sa ogledalom i dvije tuš baterije sud nije mogao prihvatiti jer je u ovom dijelu njegov iskaz usmjeren da bi pomogao optuženom H. u pogledu umanjenja krivične odgovornosti za krivično djelo za koje je optužen i kao takav je suprotan ostalim izvedenim dokazima. </span>
</p>
<p class="p1">
<span>	Svjedok - oštećeni E. je na jasan i nedvosmislen način prestavio način na koji je izvršeno ulaženje u njegovu kuću, stanje otvora-prozora na kuću, vrijeme kada se to dogodilo, te i količinu  oduzetih stvari iz te kuće, tako da je sud njegov iskaz u potpunosti prihvatio kao jasan, nedvosmislen, jer je u odlučnim činjenicama potvrdjen i sa iskazom optuženog, kao i sa iskazom maloljetnog R., te i zapisnikom o izvršenom uvidjaju i izvještajem Krim. tehnike. </span>
</p>
<p class="p1">
<span>	Nalaz i mišljenje vještaka ekonomsko-finansijske struke sud je prihvatio kao stručan, objektivan i kao takav ničim nedoveden u sumnju, a iz kojeg se vidi pojedinačna vrijednost oduzetih predmeta, kao i njihova ukupna vrijednost.</span>
</p>
<p class="p1">
<span>	Sud je cijeneći priznanje optuženog H. u pogledu izvršenja predmetnog krivičnog djela, njegovo priznanje prihvatio i isto uzeo kao dokaz jer je u svemu potvrdjeno izvedenim dokazima. Medjutim, njegov iskaz u dijelu koji se odnosi na vrstu i količinu oduzetih predmeta te i da je prozor na kuću bio otvoren,  da mu je oštećeni duguje novac,i da u kuću nije imalo drugih stvari osim ogledala i dvije tuš baterije, sud nije mogao prihvatiti sa razloga što je isti u tom dijelu sračunat ka umanjenju krivične odgovornosti za krivično djelo koje mu se stavlja na teret i kao takav je suprotan iskazima svjedoka R. i  oštećenog. Naime, oštećenom je dobro poznato stanje u kojem su bili otvori-prozori na kuću i nije imao razloga da predstavlja veću količinu i vrstu oduzetih stvari od onih koje su mu  oduzete iz njegove kuće pomenutog dana, i da optuženom ne duguje novac. </span>
</p>
<p class="p1">
<span>	Iz utvrdjenog činjeničnog stanja proizilazi da je optuženi H. kao saizvršilac pomenutog dana u dogovoru sa mal.  Š.R. izvršio predmetno krivično djelo, oduzimajući iz kuće oštećenog stvari opisane u izreci preside. Naime, isti su se dogovorili na način kako su to i predstavili H. u svojstvu optuženog, a R. u svojstvu svjedoka, da zajednički izvrše ovo krivično djelo u isto vrijeme i na istom mjestu. Svaki od njih je bio svjestan da učestvuje u izvršenju ovog krivičnog djela, te i da je to izraz njihove zajeničke volje preduzimajući u izvršenju ovog krivičnog djela radnje  i to H.  savlađujući prepreke na način što se popeo na deponiju šljunka pored kuće , a nakon toga na prozor prizemlja kuće, a onda se dohvatio rukama za prozor na prvom spratu koji je bio zatvoren, isti obio i ušao u unutrašnjost, nakon čega je otvorio balkonska vrata kroz koja je ušao R. i iz ove kuće oduzeli predmetne stvari vlasništvo oštećenog, da bi iste prodali i novac podijelili. U konkretnom slučaju optuženi je postupao sa umišljajem, jer je bio svjestan svog djela i želio je njegovo izvršenje, te obzirom da je to uradio u dogovoru sa R., to je postupao kao saizvršilac u izvršenju ovog krivičnog djela i na taj način ostvario sva bitna obilježja krivičnog djela teška kradja iz čl. 240.st.1. tač.1. KZ, u vezi čl.23 st.2 istog zakonika, za koje ga je sud oglasio krivim pošto je našao da nema elemenata koji bi isključivali njegovu krivičnopravnu odgovornost i osudio ga na kaznu zatvora u trajanju od 3 mjeseca u koju mu je primjenom čl. 51. KZ uračunao vrijeme provedeno u pritvoru od 22.3.2011. g.   do  07.4.2011. godine.</span>
</p>
<p class="p1">
<span>	Prilikom odmjeravanja kazne optuženog u granicama koja je Zakonom propisana za ovo djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude  manja ili veća, olakšavajuće ili otežavajuće okolnosti  iz čl. 42. KZ, sud je kao olakšavajuću okolnost optuženom uzeo u obzir da se radi o  mladjem čovjeku, da nije u radnom odnosu, njegovo dosadašnje vladanje, njegovo priznanje u pogledu načina izvršenja krivičnog djela, odnos prema izvršenom krivičnom djelu, izraženo kajanje za izvršeno krivično djelo, pa mu je sud u nedostatku otežavajućih okolnosti ocjenjujući olakšavajuće okolnosti u zbiru kao naročito olakšavajuće, primjenom čl. 45. i 46. KZ istom izrekao blažu visinu kazne zatvora od one koja je u Zakonu propisana za ovo krivično djelo ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p1">
<span>	Na osnovu čl. 202. u vezi čl. 199 st.2 tač.1 i st 3. ZKP, sud je obavezao okrivljenog da plati na ovom sudu na ime troškova krivčnog postupka iznos od 60,50 eura, a koji troškovi se odnose na ime naknade vještaku ekonomsko finansiske struke za dati nalaz i mišljenje, kao i da plati na ime paušala iznos od 40 eura, a imajući u vidu trajanje i složenost krivičnog postupka.</span>
</p>
<p class="p1">
<span>	Na osnovu čl. 212.st.  2. ZKP , sud je obavezao optuženog da plati oštećenom na ime odštetnog zahtjeva za oduzete stvari iznos od 534,70 eura,  koje oštećenom nijesu vraćene, dok mu je vraćeno ogledalo čija je vrijednost utvrdjena od strane vještaka ekonomskofinansijske struke u iznosu od 38 eura, za  koje oštećeni nije postavio odštetni zahtjev.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 01.6.2011. godine.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR				PREDSJEDNIK SUDA-VIJEĆA</span>
</p>
<p class="p1">
<span>Burdžović Adisa s.r.					Camić Zahit s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti</span>
</p>
<p class="p1">
<span>žalba u roku od 15 dana od dana prijema iste, Višem sudu</span>
</p>
<p class="p1">
<span>u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p2"></p>


</body>
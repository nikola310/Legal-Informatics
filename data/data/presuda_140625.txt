<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span class="span1">                                 K. br. 70/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Jelenei Perović Kovačević, kao sudiji pojedincu, uz učešće Vjere Jovićević, kao zapisničara, u krivičnom predmetu protiv okrivljenog J. I. iz C., zbog krivičnog djela teško djelo protiv bezbjednosti javnog saobraćaja iz čl. 348 st.3 u vezi čl.339 st.3 u vezi st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br. 40/15 od </span><span class="span1">17.06.2015. godine</span><span class="span1">, koji je na glavnom pretresu zastupao Đukanović Marko, savjetnik u Osnovnom državnom tužilaštvu u Cetinju, nakon glavnog I javnog pretresa održanog dana 04.09.2015. godine u prisustvu zastupnika optužbe i okrivljenog, donio je i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">J. I. JMBG ..... od oca J. i majke R. rođene M. rođen ...... godine u C. sa prebivalištem u C. vozač, oženjen, pismen, sa završenom srednjom školom, lošeg imovnog stanja, ranije neosuđivan</span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 26.02.2015. godine oko 19,10 časova, na magistralnom putu Cetinje - </span><span class="span1">Budva, u mjestu Zagrablje, opština Cetinje, upravljajući u saobraćaju teretnim motornim vozilom marke “ Iveco Daily 29 L 10 V “, registarskih oznaka CT ..... vlasništvo privrednog društva “O “ DOO C. nepridržavajući se saobraćajnih propisa iz čl.17 st.1 i čl.35 st.1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na naćin što, iako svjestan da je dužan kao vozač da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost, te svjestan da je kao vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima , tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način  kojim ne ugrožava bezbjednost saobraćaja, te da usled nepridržavanja navedenih saobraćajnih propisa može ugroziti javni saobraćaj i dovesti u opasnot živote i tijela ljudi, olako držeći da do toga neće doći ili da će to spriječiti, krećući se vozilom iz pravce Budve u pravcu Cetinja, neprilagođenom brzinom od oko 52 km/h, na potezu puta, gdje je bezbjedna brzina kretanja vozila prema okolnostima, karakteristikama i stanju puta, </span><span class="span1">vidljivosti i preglednosti iznosila do 48 km/h, nije obratio adekvatnu pažnju na pješaka </span><span class="span1">-</span><span class="span1"> oštećenu V. V. iz C. koja se kretala desnom stranom kolovoza, u smjeru kretanja vozila okrivljenog, te nije blagovremeno reagovao u pravcu zaobilaženja pješaka ili pak zaustavljanja vozila, usled čega je vozilom zahvatio prostor desne strane kolovoza, kojim se kretala oštećena V. V. od kojeg udara je došlo do njenog odbačaja i pada pored desne ivice kolovoza, kojom prilikom je zadobila tešku tjelesnu povredu u vidu preloma kosti lobanje u sljepoočnom lijevom parijetalnom dijelu, istegnuća vrata i kontuzije glave.</span>
</p>
<p>&nbsp;</p>
<p>
<span class="span1">   </span><span class="span1">- </span><span class="span1">čime je izvršio krivčno djelo teško djelo protiv bezbjednosti javnog saobraćaja iz čl. 348 st.3 u vezi čl.339 st. 3 u vezi st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te čl. 3, 4, 5, 16, 36, 42, 52, 53 i 54 Krivičnog zakonika Crne Gore, kao i čl. 226, 229 i 374 Zakonika o krivičnom postupku izriče</span>
</p>
<p>&nbsp;</p>
<p>
<span class="span1">  </span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 3 ( tri ) mjeseca i istovremeno odrđuje da se ista neće izvršiti ukoliko okrivljeni u roku provjeravanja od 2 ( dvije ) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 189,00 eura, na račun Budžeta Crne Gore, te na ime sudksog paušala iznos od 50,00 eura, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim aktom Osnovnog državnog tužilaštva Cetinje Kt br. 40/15 od 17.06.2015. godine okrivljenom</span><span class="span1"> J. I.</span><span class="span1"> je stavljeno na teret da je izvršio krivično djelo teško djelo protiv bezbjednosti javnog saobraćaja iz čl.348 st. 3 u vezi čl. 339 st. 3 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom aktu i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da se kritične prilike kretao teretnim motornim vozilom marke “ Iveco Daily 29 L 10 V“, registarskih oznaka CT ..... vlasništvo privrednog društva “ O.“ DOO Cetinje iz pravca Budve u pravcu Cetinja, te da je dolaskom u mjesto Zagrablje, u blizini auto placa “A.“, tačnije kod “P. a.“, dok se kretao bliže središnjoj kolovoznoj liniji, koja razdvaja kolovozne trake iz suprotnom pravca naišao kamion sa upaljenim dugim svijetlima, koji ga je zaslijepio i onemogućio mu normalnu vožnju. Nadalje je naveo da je nakon mimoilaženja sa navedenim vozilom osjetio jak udar u desnu stranu svog vozila i primijetio da mu je otpao retrovizor sa suvozačeve strane, nakon čega je zaustavio vozilo i na udaljenosti od petnaest do dvadeset metara od zadnjeg dijela vozila primijetio nepoznatu žensku osobu koja leži uz krajnju desnu iviu kolovoza, tačnije desetak centimetara od ivice kolovoza, na zastoru od pijeska. Nadalje je naveo da joj je nakon toga prišao i upitao da li je zadobila neku povredu, a potom se vratio unazad svojim vozilom, unio oštećenu u furgon prostor svog vozila i odvezao je u hitnu pomoć u Cetinju, te da je nakon što je oštećenoj ukazana medicinska pomoć ista odvedena na odjeljenje Hirurgije Opšte bolnice Danilo I u Cetinju, te da se za svo </span><span class="span1">vrijeme njenog oporavka interesovao za njeno zdravlje i da je u dobrom odnosima sa oštećenom i njenom porodicom, kao i da se kritične prilike nije kretao brzinom većom od 50 km/h i da kritičnog dana nije konztumirao alkohol. Takođe je naveo da je oštećena nakon nezgode ležala okrenuta na svoj desni bok, glavom prema Cetinju, da je cijelom dužinom tijela bila uz desnu krajnju ivicu, sa spoljašne strane, te da na kritičnom dijelu puta ne postoji ulična rasvjeta, a da je na putu bio potpuni mrak, kao i da je oštećena  bila obučena i obuvena u tamnoj odjeći i obući, s tim da su joj pantalone bile potpuno crne, dok nije primijetio bilo kakav svijetli predmet koji je ista eventualno nosila u rukama. Takođe je dodao da na kritičnom dijelu puta ne postoji pješački prelaz, da u blizini nema stambenih objekata, te da je od momenta udesa pa do ranih jutarnjih časova svo vrijeme bio uz oštećenu, te da nije primijetio da je ista gubila svijest niti povrćala, već je imala noramlnu komunkaciju, te da ne zna na koje se konkretne povrede žalila oštećena, kao i da je osim njega svo vrijeme uz oštećenu bio i direktor firme “O“ B. B. Dodao je da je prilikom nezgode osim retrovzora došlo i do ulupljenja na desnom dijelu haube i oštećenja desnog prednjeg žmigavca i desnog prednjeg fara  vozila kojim je on upravljao. Na kraju je naveo da su tragovi stakla i plastike od desnog pokazI.ča pravca bili locirani 30 cm od krajnja desne linije, unutar kolovozne trake kojom se kretao. U završnoj riječi je naveo da mu je izuzetno žao zbog svega što se desilo, a naročito jer je okrivljena zadobila povrede, te zamolio sud da ukoliko bude proglašen krivim  uzme u obzir njegove porodične prilike i raniju neosuđI.nost.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze : na saglasan predlog stranaka pročitao iskaz svjedoka - </span><span class="span1">oštećene V. V. dat na zapisniku pred ODT Cetinje Kt. br. 40/15 od 15.05.2015. godine, pročitao zapisnik o uviđaju saobraćajne nezgode Uprave policije </span><span class="span1">- </span><span class="span1">Ispostava Cetinje br. 13/2015 od 09.03.2015. godine, na saglasan predlog stranaka pročitao nalaz i mišljenje sudskog vještaka saobraćajne struke ing. M. Š. od maja 2015. godine, na saglasan predlog stranaka pročitao nalaz i mišljenje sudskog vještaka medicinske struke dr S. R. dat na zapsiniku pred ODT Cetinje dana 17.06.2015. godine, sa pratećom medicisnkom dokumentacijom, izvršio uvid u skicu lica mjesta saobraćajne nezgode i pročitao uvjerenje Ministarstva pravde Ke. 94/2015 na ime okrivljenog.</span>
</p>
<p>&nbsp;</p>
<p>
<span class="span1">Svjedok </span><span class="span1">- </span><span class="span1">oštećena V. V. je u svom iskazu navela da je kritične prilike krenula autobusom iz Podgorice ka Cetinju, kojom prilikom se zaboravila, tako da je autobus nastavio kretanje prema Budvi, te da je nakon nekih kilometar i po do dva rekla vozaču da zasutavi autobus, što je isti i učinio, nakon čega je izašla iz autobusa i prešla kolovoznu traku, kako bi uz desnu ivicu išla pješke ka Cetinju. Takođe je navela da s obzirom da je kritične prilike bio mrak ne zna da li je išla mimo desne krajnje ivice kolovoza, gledano iz pravca Budve ili se kretala unutar kolovza, te da je u jednom trenutku osjetila udar u predjelu glave, kao i da još uvijek ima povrede od navednog udara, locirane u predjelu iznad desnog uha, ali i u predjelu lijeve noge i rebara,uz niz drugih sitnih povreda. Nadalje je navela da je odmah po udaru pala na tlo, da se ne sjeća da li je to bila asvaltna površina ili dio uz put, te da je kritične prilike bila obučena u crne pantalone i tamni mantil, kao i da prije zadobijanja udarca od predmetnog vozila, nijedno vozilo nije prošlo pored nje, a u isto je sigurna jer je prepješačila relativno malu distancu. Nadalje je navela da se ne sjeća isključivo udarca te pada na tlo, te da se osvijestila u bolnici u Podgorici, te da se okrivljeni J. I.  konstantno interesovao za njeno zdravlje dok je bila na liječenu, kao i da se ne pridružuje krivičnom gonjenju protiv okrivljenog i ne postavlja imovinsko pravni zahtjev. Takođe je dodala da se, s obzirom na činjenicu da je kritične prilike bio mrak ne može izjasniti sa koje su strane bila brda, da se ne sjeća da li joj je u trenutku kretanja u susret išlo neko vozilo, kao i da se ne sjeća </span><span class="span1">da li je vozilo podiglo na haubu prilikom udara pa je potom pala na podlogu ili je direktno pala na podlogu. </span>
</p>
<p>&nbsp;</p>
<p>
<span class="span1">Sud je uvidom u zapisnik o uviđaju saobraćajne nezgode Uprave policije </span><span class="span1">- </span><span class="span1">Ispostava Cetinje br. 13/2015 od 09.03.2015. godine utvrdio da su službenici Uprave policije dana 26.02.2015. godine izašli na lice mjesta radi vršenja uviđaja povodom saobraćajne nezgode koja se dogodila na magistralnom putu Cetinje </span><span class="span1">- </span><span class="span1">Budva, u mjestu Zagrablje, te da je na mjestu nezgode kolovozni zastor asvaltni, podijeljen na dvije kolovzne trake, te da je kolovz suv i bez konstruktivnih oštećenja, kao i da su tom prilikom  zatekli motorno vozilo marke “ Iveco “, registarskih oznaka CT ..... pomjereno sa lica mjesta saobraćajne nezgode, dok su na licu mjesta zatekli tragove stakla od vozila uz desnu stranu kolovoza, rasute simetrično, potom trag krvi od pješaka uz desnu ivicu kolovza, gledano iz pravca kretanja vozila, zatim trag krvi od pješaka udaljen 5,20 metara od ivice kolovoza i cipelu, koja je bila udaljena od ivice kolovoza 3,30 metara.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke ing. M. Š. proizilazi da se saobraćajna nezgoda dogodila dana 19.02.2015. godine na magistralnom putnom pravcu Budva </span><span class="span1">- Cetinje, u mjestu Zagrablje I da su učesnici iste J. I. koji je upravljao teretnim motornim vozilom marke ” Iveco Daily 29 L 10 V ”, registarskih oznaka CT ..... vlasništvo ”O ” C. i V. V. koja se kretala kolovozom puta kao pješak. U nalazu se navodi da se  mjesto predmetne nezgode prostire u obliku blage desne krivine, gledano u pravcu kretanja vozila prema Cetinju, da je duž lijeve strane kolovoza puta postavljena zaštitna metalna - </span><span class="span1">odbojna greda standardnih dimnezija, dok je sa desne strane puta zasjek, te da kolovoz puta od asvaltnog zastora eksploatacione širine 6,30 metara, podijeljen isprekidanom, središnjom linijom na dvije kolovozne trake, te da je površina kolovoza u vrijeme nastanka nezgode bila suva, kao i da je do predmetne nezgode došlo u noćnim uslovima vožnja, dok put nije bio osvijetljen. Iz nalaza nadalje proizilazi da je do kontakta između teretnog mortornog vozila marke “ Iveco “ i pješaka došlo u dubini kolovoza do 0,70 metara,  da se teretno motorno vozilo “ Iveco “ kretalo brzinom od 52 km/h, te da se pješak kretao brzinom od oko  4 km/h, kao i da je bezbjedna </span><span class="span1">- </span><span class="span1">prilagođena brzina kretanja vozila “ Iveco “ bila do 48 km/h, dok je zaustavni put istog vozila pri bezbjednoj brzini kretanja iznosio 26 metara. Vještak je zaključio da je do predmetne nezgode došlo usled propusta u kretanju pješaka i dijelom usled propusta u vožnji od strane vozača teretnog mootrnog vozila marke </span><span class="span1">” Iveco Daily 29 L 10 V ”, registarskih oznaka CT ..... jer se pješak kretao magistralnim putem van zone naselja, desnom stranom kolovoza u noćnim uslovima vožnje, pa se na ovaj način izložio velikom riziku tokom kretanja kolovozom što je dovelo do nalijetanja prednjeg više bočnog kraja vozila vozila ” Iveco Daily 29 L 10 V ” na lijevu regiju tijela pješaka, nakon čega je došlo do odbačaja i pada pješaka na tlo, koji je ovom prilikom zadobio teške tjelesne povrede. Vještak takošđe navodi da se pješak morao kretati lijevom starnom kolovoza u dubini do jedan metar, gledano u smjeru kretanja vozila, te da se tako kretao ne bi došlo do nezgode. Vještak takođe navodi da vozač vozila ” Iveco Daily 29 L 10 V ” prilikom savlađI.nja kritičnog poteza puta nije obratio punu adekvatnu pažnju prema pješaku, te da nije blagovremeno reagovao u pšravcu zaobilažneja pješaka ili pak zaustavljanja vozila, usled čega je vozilom kojim je upravljao zahvatio proctor desne strane kolovoza, kojim se kretao pješak u istom smjeru kretanja vozila, a zatim i prednjom više bočnom desnom stranom vozila i pješaka u predjelu lijeve regije tijela, nakon čega je došlo do odbačaja i pada pješaka pored desne ivice kolovoza, koji je ovom prilikom zadobio teške tjelense povrede.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke proizilazi da je dana 26.02.2015. godsine na odjeljenju Neurohirurgije Kliničkog Centra Crne Gore primljena oštećena V. V. sa dijagnozom : prelom kosti lobanje sljepoočno parijetalno lijevo, istegnuće vrata, kontuzija glave, promjene na vratnoj kičmi u vidu spondiloze i diskopatije. U nalazu se navodi da je do povreda došlo kada je V. V. kao pješak udarena automobilom od pozadi i sa strane, te da je udar automobila u pokretu  izazvalo oslobađanje veće kinetičke energije, što je rezulatiralo prelom kosti lobanje, istegnućem vrata i nagnječenjem glave. Vještak na kraju zaključuje da je oštećena V. V. u predmetnoj saobraćajnoj nezgodi zadobila tešku tjelesnu povredu - </span><span class="span1">prelom zdrave kosti lobanje.</span>
</p>
<p>&nbsp;</p>
<p>
<span class="span1">Sud je uvidom u skicu lica mjesta utvrdio da je ista u skladu sa zapisnikom o uviđaju saobraćajne nezgode.</span>
</p>
<p>&nbsp;</p>
<p>
<span class="span1">Sud je uvidom u izvod iz kaznene evidencije na ime okrivljenog utvrdio da je isti ranije neosuđivan.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, cijeneći ih međusobno i u međusobnoj povezanosti nesumnjivo je utvđeno da je okrivljeni izvršio krivičo djelo koje mu je optužnim aktom stavljeno na teret.</span>
</p>
<p>&nbsp;</p>
<p>
<span class="span1">Sud je na nesumnjiv način utvrdio da je okrivljeni dana </span><span class="span1">26.02.2015. godine oko 19,10 časova, na magistralnom putu Cetinje - </span><span class="span1">Budva, u mjestu Zagrablje, opština Cetinje, upravljajući u saobraćaju teretnim motornim vozilom marke “ Iveco Daily 29 L 10 V “, registarskih oznaka CT ..... vlasništvo privrednog društva “O“ DOO C. nepridržavajući se saobraćajnih propisa iz čl. 17 st. 1. i čl. 35. st. 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na naćin što, iako svjestan da je dužan kao vozač da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost, te svjestan da je kao vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima , tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način  kojim ne ugrožava bezbjednost saobraćaja, te da usled nepridržavanja navedenih saobraćajnih propisa može ugroziti javni saobraćaj i dovesti u opasnot živote i tijela ljudi, olako držeći da do toga neće doći ili da će to spriječiti, krećući se vozilom iz pravce Budve u pravcu Cetinja, neprilagođenom brzinom od oko 52 km/h, na potezu puta, gdje je bezbjedna brzina kretanja vozila prema okolnostima, karakteristikama i stanju puta, vidljivosti i preglednosti iznosila do 48 km/h, nije obratio adekvatnu pažnju na pješaka </span><span class="span1">-</span><span class="span1"> oštećenu  V. V. iz C. koja se kretala desnom stranom kolovoza, u smjeru kretanja vozila okrivljenog, te nije blagovremeno reagovao u pravcu zaobilaženja pješaka ili pak zaustavljanja vozila, usled čega je vozilom zahvatio prostor desne strane kolovoza, kojim se kretala oštećena V. V. od kojeg udara je došlo do njenog odbačaja i pada pored desne ivice kolovoza, kojom prilikom je zadobila tešku tjelesnu povredu u vidu preloma kosti lobanje u sljepoočnom lijevom parijetalnom dijelu, istegnuća vrata i kontuzije glave. Prednje činjenično stanje sud je utvrdio iz svih provedenih dokaza, a prvenstveno iz nalaza i mišljenja sudskog vještaka saobraćajne struke ing. M. Š. u kojem je konstatovano da kritične prilike okrivljeni J., upravljajući teretnim motornim vozilom marke “Iveco Daily 29 L 10 V“ nije obratio punu adekvatnu pažnju prema pješaku, te nije </span><span class="span1">blagovremeno reagovao u pravcu zaobilaženja pješaka ili zaustavljanja vozila, usled čega je vozilom zahvatio prostor desne strane kolovoza kojim se kretao pješak, a potom i prednjom više bočnom desnom stranom vozila i pješaka u predjelu bočne lijeve regije tijela što je rezultiralo odbačajem i padom pješaka, koji je kritične prilike zadobio teške tjelesne povrede, koji nalaz je sud cijenio kao jasan, stručan i objektivan. Navedeno činjenično stanje je potvrđeno i uviđajnom dokumentacijom. Sud nije prihvatio odbranu okrivljenog u kojoj je naveo da je par trenutka neposredno prije predmetne nezgode u blizini auto placa “A.“, tačnije kod “ P. a.“, dok se kretao bliže središnjoj klovoznoj liniji, koja razdvaja kolovozne trake iz suprotnog pravca naišao kamion sa upaljenim dugim svijetlima, koji ga je zaslijepio i onemogućio mu normalnu vožnju jer okrivljeni nije u toku postupka uspio dokazati takvu tvrdnju, a  isti navodi nijesu u skladu sa  iskazom oštećene koja je navela da se ne sjeća da li joj je u trenutku kretanja u susret išlo neko vozilo, a koji iskaz je sud cijenio kao istinit. Sud je na osnovu nalaza i mišljenja sudskog vještaka medicinske struke dr S. R. utvrdio da je oštećena V. V. u predmetnoj saobraćajnoj nezgodi zadobila tešku tjelesnu povredu, a koji nalaz je cijenio kao jasan, stručan i objektI.n.</span>
</p>
<p>&nbsp;</p>
<p>
<span class="span1">Postupajući na prednje opisani način okrivljeni je prekršio odredbu čl. 17. st. 1. Zakona o bezbjednosti saobraćaja kojom je predviđeno da je vozač dužan da obrati pažnju na pješake koje se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost, kao i odredbu čl. 35 st. 1 istog zakona  kojom je predviđeno da je vozač dužan da brzinu kretanja vozila prilagodi karakteristikama i</span><span class="span1"> stаnju putа, vidljivosti, preglednosti, аtmosferskim prilikаmа, stаnju vozilа i teretа, gustini sаobrаćаjа i drugim sаobrаćаjnim uslovimа, tako dа vozilo može blаgovremeno zаustаviti pred svаkom preprekom koju pod dаtim okolnostimа može dа vidi ili predvidi, odnosno dа vozilom uprаvljа nа nаčin kojim ne ugrožаvа bezbjednost sаobrаćаjа, što je za posledicu imalo nastanak predmetne saobraćajne nezgode u kojoj je oštećena zadobila tešku tjelesnu povredu.</span>
</p>
<p>&nbsp;</p>
<p>
<span class="span1">Po nalaženju suda, okrivljeni je bio svjestan da upravljajući vozilom na prednje  opisani način ugrožava javni saobraćaj i dovodi u opasnost život i tijela ljudi, olako držeći da do toga neće doći ili da će to moći spriječiti postupajući sa svjesnim nehatom kao oblikom krivice, čime su se pored objektivnih našli i subjektivni elementi bića krivičnog djela </span><span class="span1">teško djelo protiv bezbjednosti javnog saobraćaja iz čl. 348. st. 3. u vezi čl. 339 st. 3 u vezi st. 1 Krivičnog zakonika Crne Gore, koje mu je stavljeno na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je , u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća ( olakšavajuće ili otežavajuće ), pa je od olakšavajućih okolnosti cijenio loše imovno stanje, porodične prilike, činjenicu da se oštećena nije pridružila krivičnom gonjenju i raniju nesouđI.nost, što je utvrđeno uvidom u izvod iz kaznene evidencije na ime okrivljenog, dok otežavajućih okolnosti nije bilo. Sud je mišljenja da radi krivično </span><span class="span1">- </span><span class="span1">pravne zaštite prema okrivljnenom nije nužno primijeniti kaznu, već da će se samim upozorenjem uz prijetnju kaznom, kao u izreci presudi i rokom provjeravanje od 2 (dvije) godine na okrivljenog u dovoljnoj mjeri uticati da ubuduće ne čini krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno članu 226 i 239 Zakonika o krivičnom postupku, i to u ukupnom iznosu od 189,00 eura,</span><span class="span1"> </span><span class="span1">a isti se odnose na ime </span><span class="span1">izrade nalaza i mišljenja sudskog vještaka saobraćajne struke ing. M. Š. u iznosu od 93,50 eura, te na ime izrade nalaza i mišljenja sudskog vještaka medicinske struke  R. S. u iznosu od  38,50 eura i na ime izrade alko testa Kliničkog centra Crne Gore u iznosu od  57,00 eura, kao i iznos od 50,00 eura na ime sudskog paušala, koji iznos je odmjeren shodno trajanju postupka, složenosti predmeta i imovinskim prilikama okrivljene.</span>
</p>
<p>&nbsp;</p>
<p>
<span class="span1">Na osnovu svega izloženog, a shodno članu 374 ZKP</span><span class="span1"> - a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">dana 04.09.2015 godine</span>
</p>
<p>
<span class="span1"> </span>
</p>
<p>
<span class="span1">ZAPISNIČAR                                                                                       SUDIJA</span>
</p>
<p>
<span class="span1">Vjera Jovićević                                                                   Jelena Perović Kovačević, s.r.</span>
</p>
<p>&nbsp;</p>
<p>
<span class="span1">PRAVNA POUKA :</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">Od 8 dana od dana prijema pisanog otpravka iste</span>
</p>
<p>
<span class="span1">Višem sudu u Podgorici, a preko ovog suda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
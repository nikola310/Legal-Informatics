<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.547/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće </span><span class="span1">Radetić Lidije</span><span class="span1">, kao zapisničara, u krivičnom predmetu protiv okrivljenog L. Ž. iz F., zbog krivičnog djela teško djelo protiv bezbjednosti javnog saobraćaja  iz čl.348 st.1 u vezi čl. 339 st.1. Krivičnog zakonika, odlučujući po optužnici ODT-a Podgorica, Kt.br. 577/13 od 10.06.2013. godine, koju je na glavnom pretresu zastupao Vučinić Zoran, zamjenik ODT-a Podgorica, nakon glavnog i javnog pretresa, održanog dana 26.12.2013. godine, u prisustvu stranaka donio je, i istog dana  javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span2"> </span>
</p>
<p>
<span class="span1">L. Ž.</span><span class="span2">,</span><span class="span1"> od oca V., i majke M., rođene V., rođen ... u O.-F., sa prebivalištem u mjestu L. P.S.-B. (93)-217 A. J. J., državljanin F., razumije crnogorski jezik, oženjen, otac dvoje djece, pismen, završio gimnaziju, dobrog imovnog stanja, zaposlen u građevinskoj firmi “L.“,</span>
</p>
<p>&nbsp;</p>
<p style="text-align:center;">
<span class="span1">K R I V  J E </span>
</p>
<p>&nbsp;</p>
<p>
<span class="span1">Zato što je</span><span class="span3">:</span>
</p>
<p>&nbsp;</p>
<p>
<span class="span1">Dana 05.08.2012. godine oko 22,30 časova u ul. SKOJ-a u Podgorici, ne pridržavajući se saobraćajnih propisa iz čl. 171 st.2 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke VW „Passat“ reg. oznaka BZ ..., dijelom ulice iz pravca Ivangradske ulice, prije ulaska u raskrsnicu sa ulicom SKOJ-a, nije zaustavio vozilo ispred saobraćajnog znaka izričite naredbe „STOP“-obavezno zaustavljanje, kako bi ustupio prvenstvo prolaza putničkom vozilu marke VW „Polo“ reg.oznaka PG ..., kojim je ulicom SKOJ-a, nailazeći sa njegove lijeve strane propisno upravljao oštećeni B. Đ., već je bez zaustavljanja ušao u raskrsnicu, usljed čega je oštećeni prednjim dijelom svog vozila udario u bočnu lijevu stranu vozila okrivljenog, kojom prilikom je oštećeni B. Đ. zadobio tešku tjelesnu povredu u vidu preloma lijeve ramenjače i nagnječina i oguljotina u čeonom predjelu, pri čemu je okrivljeni u odnosu na osnovno krivično djelo postupao sa eventualnim umišljajem, jer je bio svjestan da upravljajući vozilom na opisani način može ugroziti javni saobraćaj i tako dovesti u opasnost živote ljudi, pa je na to pristao, dok je u odnosu na težu posljedicu-tešku tjelesnu povredu oštećenog B. Đ., postupao sa svjesnim nehatom, jer je znao da njegovim radnjama takva posljedica može nastupiti, ali je olako držao da do toga neće doći,</span>
</p>
<p>&nbsp;</p>
<p>
<span class="span1">-čime je izvršio krivično djelo teško djelo protiv bezbjednosti  javnog saobraćaja  iz čl. 348 st.1 u vezi čl. 339 st.1 Krivičnog zakonika.</span>
</p>
<p>&nbsp;</p>
<p>
<span class="span1">-pa mu sud primjenom citiranih zakonskih propisa, čl. 3, 4, 5, 13, 15, 32, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o Krivičnom postupku       i z r i č e </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 1 (jedne) godine, i istovremeno određuje da se utvrđena kazna zatvora neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžeta Crne Gore iznos od  154,00 (stotinupedesetčetiri) eura, kao i 50,00 (pedeset) eura,  ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Svjedok-oštećeni B. Dj. se radi ostvarivanja imovinsko-pravnog zahtjeva upućuje na redovnu gradjansku parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom ODT-a Podgorica Kt.br. 577/13 od 10.06.2013. godine koju je na glavnom pretresu zastupao Vučinić Zoran  ODT-a Podgorica, okrivljenom L. Ž. stavljeno je na teret izvršenje krivičnog djela teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 Krivičnog zakonika, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je do kraja glanog pretresa u svemu ostao pri podignutoj optužnici,  navodeći u završnoj riječi da je vještačenjem po vještacima medicinske i saobraćajne struke utvrdjen uzrok predmetne saobraćajne nezgode, vrste povreda kod oštećenog, te da iz tih dokaza proizilazi da je predmetna saobraćajna nezgoda prouzrokovana propustom okrivljenog L. Ž., sa kojih razloga je predložio sudu da okrivljenog oglasi krivim i izrekne mu adekvatnu krivičnu sankciju.</span>
</p>
<p>&nbsp;</p>
<p>
<span class="span1">Okrivljeni L. Ž. je u navodima svoje odbrane iz prethodnog postupka pred Osnovnim državnim tužilaštvom i na glavnom pretresu naveo da je predmetne večeri upravljao službenim vozilom firme u kojoj radi, vozilom „Pasat“ francuskih registarskih oznaka, te da se kretao sporednom ulicom na čijem je završetku imao namjeru da se uključi na glavni put i skrene lijevo.Istakao je da je kada je došao do kraja ulice, sa svoje desne strane vidio znak „Stop“, koji je ispoštovao i zaustavio svoje vozilo, te da je dok je bio u stanju mirovanja pogledao sa lijeve i desne strane na glavnu ulicu, i na prilično velikoj udaljenosti sa svoje lijeve strane uočio farove vozila. </span><span class="span1">Pojasnio je da ne može tačno opredijeliti udaljenost tog vozila koje je posmatrao dok je bio zaustavljen na raskrsnici, ali je njegova procjena bila takva da je ocijenio da može bez problema da se ukjluči na glavnu ulicu, te da je nakon što je vidio takvu saobraćajnu situaciju polako krenuo sa ukjlučivanjem, odnosno skretanjem ulijevo u glavnu ulicu. Naglasio je da je paralelno sa položajem ulice iz koje je namjeravao da se ukjluči na glavni put, bilo parkirano vozilo zelene boje, ne zna koje marke, da je moguće da se radilo o vozilu „VW“, čija je pozicija bila takva da je ono bilo zaustavljeno i polovinom jedne svoje strane, moguće i nešto manje, zauzimalo površinu kolovoza glavne ulice, te da jeon, nakon kretanja iz zaustavne </span><span class="span1">pozicije, imao namjeru da izbjegne kontakt sa parkiranim vozilom prilikom uključivanja u glavnu ulicu. Pojasnio je da je u trenutku kada je već bio u fazi kretanja i izbjegavanja parkiranog vozila, u zadnji lijevi točak „Pasata“ ga je udarilo isto ono vozilo koje je prethodno uočio na većoj udaljenosti, navodeći da je to vozilo direktno svojim prednjim dijelom udarilo u zadnji lijevi točak i zadnja lijeva vrata njegovog vozila. Izjavio je da je on jednostavno u trenutku neposredno prije udara, sa svoje lijeve strane čuo škripu guma, okrenuo se i vidio farove kako dolaze i udaraju u njegovo auto „Pasat“, te da je kada je izašao iz vozila, vidio starijeg čovjeka, koji je izašao iz vozila, i koji se gotovo u trenutku izgubio sa lica mjesta, da on zbog doživljenog stresa nije vidio ko ga je odvezao, ali da je kasnije, odnosno iste večeri saznao da mu je pružena pomoć u bolnici, gdje ga je i sreo.Istakao je da je nekoliko puta prije nego što se vratio u Francusku, obišao tog čovjeka, i među njima nije bilo nikakvih nesporazuma. U trenutku nezgode, ulična rasvjeta je bila nešto bolja ulicom kojom se on kretao, u odnosu na osvjetljenje sporedne ulice, te da je razlog boljeg osvjetljenja sporedne ulice, po njegovom mišljenju blizina jedne dosta velike prodavnice koja je imala jače osvjetljenje, dok je vrijeme bilo suvo, a vidljivost pregledna. Dodao je da je on državljanin Francuske, da živi u mjestu koje je navedeno prilikom davanja podataka, ali da u Crnu Goru dolazi svake godine, krajem juna mjeseca i ostaje pretežno do kraja avgusta, jer u Crnoj Gori živi porodica njegove supruge, kao i dio njegove porodice.</span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima svoje odbrane, navodeći da su za njega ovo izuzetno teški trenuci.</span>
</p>
<p>&nbsp;</p>
<p>
<span class="span1">U dokaznom postupku Sud je: saslušao svjedoka-oštećenog B. Đ., pročitao zapisnik o uviđaju UP PJ P. br. 2043/2012 od 16.08.2012.godine, pročitao uvjerenje JZU Kliničkog Centra Crne Gore-Urgentnog centra br. 03/01-134784 od 11.10.2012. godine, pročitao nalaz i mišljenje vještaka saobraćajne struke od 11.12.2012. godine pročitao</span><span class="span1"> nalaz i mišljenje vještaka medicinske struke dr. Radojević Nemanje od 04.12.2012.godine, izvršio uvid u skicu lica mjesta predmetne saobraćajne nezgode. Kako je zastupnik optužbe odustao od provodjenja dokaza izvoda iz KE na ime okrivljenog, to Sud nije provodio dokaze pribavljenje izvoda iz KE na ime okrivljenog, obzirom da se radi o licu koje je  državljanin  Republike Francuske, pa bi pribaljenje istog, po ocjeni Ovog suda vodilo bespotrebnom odugovlačenju postupka u predmetnoj krivično-pravnoj stvari.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane, te svih provedenih dokaza na glavnom pretresu, kako pojedinačno, tako i u međusobnoj povezanosti, te dovedeći iste u logičku vezu sa navodima odbrane okrivljenog i svjedoka,  u postupku je dokazano da je okrivljeni L. Ž. izvršio krivično djelo koje mu se optužnim aktom stavlja na teret, sa kojih razloga ga je sud oglasio krivim i izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-ošećeni B. Đ. je kako u prethodnom postupku pred Osnovnim državnim tužilaštvom, tako i na glavnom pretresu naveo da se predmetne večeri, 05.08.2012. godine, oko 22 časa kretao ulicom koja prolazi kroz naselje Tološi, odnosno iz pravca centra grada prema Marezi. Istakao je da je negdje otprilike kod stadiona FK „Crvena Stijena“, dok je vozio desnom kolovoznom trakom, njemu sa desne strane, iz sporedne ulice, iznenada „iskočilo“ vozilo marke „Pasat“, ne zna koje boje, niti bližih karakteristika. Dalje je naveo da je upravljao vozilom „Polom“ u kojem osim njega nije bilo nikog, odnosno nije bilo saputnika, te da je sa njegove desne strane, pored puta, u neposrednoj blizini sporedne ulice iz koje je izašlo to vozilo, postavljen kameni zid, preciznije ograda koja je njemu skroz zaklanjala pogled na dio gdje se nalazi sporedna ulica. Naglasio je da je na izlasku iz te sporedne ulice, na mjestu gdje se ona ukršta sa ulicom kojom se on kretao postoji jasno postavljeni i vidno obilježeni znak „Stop“. Izjavio je da je činjenica da je on prethodno konzumirao alkohol, i to četiri čaše žestokog pića-viskija, u količinama od po 0,03l, dakle nije se radilo o duplim, već običnom viskiju. Pojasnio je da je tu količinu </span><span class="span1">pića popio za vrijeme od 30 minuta u jednom lokalu u Bloku V, gdje je sa društvom proslavljao rođenje unučeta. Dodao je da što se tiče brzine kojom se kretao prije nastanka nezgode, ona sigurno nije bila veća od 50 km/h, put je bio suv i pregledan, a ulična rasvjeta uključena.</span>
</p>
<p>
<span class="span1">Izjavio je da se pridružuje krivičnom gonjenju i da postavlja imovinsko-pravni zahtjev koji nije mogao precizirati.</span>
</p>
<p>
<span class="span1">Iz  zapisnika o uviđaju UP PJ P. br. 2043/2012 od 16.08.2012. godine, sa skicom lica mjesta  proizilazi da se dana 05.08.2012. godine u ulici SKOJ-a dogodila saobraćajna nezgoda u kojoj su učestvovali B. Dj. koji je upravljao vozilom PG ..., i L. Ž. koji je upravljao vozilom BZ... . Dalje proizilazi da je lice mjesta saobraćajne nezgode raskrsnica ul. SKOJ-a i dijela iste koja vodi iz pravca ulice Ivangradske. Raskrsnica je pregledna, regulisana saobraćajnim znakom obavezno zaustavljanje stop koji je postavljen u dijelu ulice neposredno prije raskrsnice sa ulicom SKOJ-a gledano iz pravca ulice Ivangradske. Kolovoz dijela ulice je jedinstven i ravan, namijenjen za dvosmjerni saobraćaj, dok je kolovoz ulice SKOJ-a isprekidanom uzdužnom linijom podijeljen na dvije kolovozne trake. Sa desne strane kolovoza se nalazi prostor dok je sa lijeve nakon kratkog zemljanog proširenja ograda porodične kuće, gledano iz pravca ulice Boška Buhe u pravcu ulice Partizanski put.Vozilo PG ... zatečeno je u raskrsnici ulica prednjim dijelom u pravcu lijeve ivice kolovoza, a zadnjim u pravcu desne ivice kolovoza gledano iz pravca ulice Boška Buhe. Ispred njega, prednjim dijelom u pravcu ulice Boška Buhe, a zadnjim u pravcu ulice Partizanski put zatečeno je vozilo BZ ... . Sa njegove desne strane dijelom na kolovozu, a drugim dijelom na zemljanom proširenju zatečeno je vozilo PG ... koje je prednjim dijelom okrenuto u pravcu ulice Partizanski put. Od materijalnih tragova na licu mjesta zatečeni su tragovi kočenja vozila PG ... , tragovi zanošenja vozila PG ... , tragovi stakla, laka, tečnosti iz vozila, plastike rasute po kolovozu. Prije izlaska na lice mjesta ekipe za uvidjaj UP PJ P. vozač vozila PG ... B... Đ. je prevezen u UB KC CG, gdje su mu konstatovane tjelesne povrede.</span>
</p>
<p>
<span class="span1">Iz uvjerenja JZU Kliničkog Centra Crne Gore-Urgentnog centra br. 03/01-134784 od 11.10.2012. godine proizilazi da je B. Đ. dana 05.08.2012. godine u 22,45 časova po pregledu dežurnih ljekara dr. Radulovića i dr. Bogosavljevića konstatovana dijagnoza: Car accident, Contusio capitis reg. frontalis, Excoriationes cutis multiplices reg. frontalis, fractuar humeri sin.</span>
</p>
<p>
<span class="span1">Iz nalaza i mišljenja vještaka saobraćajne struke od 11.12.2012. godine proizilazi da se dana 05.08.2012. godine oko 22,25 h na raskrsnici ul. SKOJ-a i dijela ul. SKOJ-a koja vodi iz pravca ul. Ivangradske  dogodila saobraćajna nezgoda  u kojoj su učestvovali B. Đ. koji je upravljao pmv marke „VW Polo“ reg. oznaka PG ... , L. Ž. koji je upravljao pmv marke „VW Passat“ reg. oznaka BZ ... , i T. Z. koji je upravljao pmv marke „Audi A4“ reg. oznaka PG ... . Dalje proizilazi da je na osnovu materijalnih tragova , evidentiranih oštećenja i zatečene pozicije poslije kontakta, brzina vozila „VW Polo“ PG ..., neposredno prije aktiviranja radne kočnice bila oko 71,00 km/h, brzina vozila „VW Passat“ BZ ... , neposredno prije kontakta bila je oko 12,50 km/h ili 3,50 m/s, dok je  vozilo „Audi A4“ PG ... bilo zaustavljeno, pa mu je brzina bila jednaka nuli.Nadalje proizilazi da je opasna situacija pretvorena u saobraćajnu nezgodu nastala na način što se vozač vozila „VW Passat“ BZ ... , uključio iz sporedne na glavnu ulicu  prolazeći pored vidno postavljenog znaka Stop, čime je direktno ušao u putanju kretanja  vozila „VW Polo“ PG ... , koje se kretalo iz pravca ul. Boška Buhe u pravcu ul. Partizanski put, a koje je bilo u fazi kočenja u cilju izbjegavanja kontakta , pri čemu nije imao uslova da zaustavi svoje vozilo prije mjesta kontakta, jer mu je zaustavni put bio duži od rastojanja sa kojeg je aktivirao radnu kočnicu. Vozač vozila „VW Polo“ PG ... bi izbjegao nezgodu da se kretao brzinom izbjegavanja od 61,00 km/h, a posebno da se kretao brzinom ograničenja od 50 km/h. Takav način upravljanja vozilom od strane vozača vozila „VW Passat“ BZ ... posljedica jegreške u upravljanju u dijelu nepoštovanja propisa koji obavezuju vozača da se na znak </span><span class="span1">Stop, mora zaustaviti i propustiti sva vozila koja se kreću putem sa pravom prvenstva prolaza, što nije učinio, a što predstavlja osnovni uzrok nastanka nezgode, dok vozač vozila „Audi A4“ PG ... nije uticao na nastanak nezgode, jer je većim dijelom gabarita bio na zemljanoj površini.</span>
</p>
<p>
<span class="span1">Iz nalaza i mišljenja vještaka medicinske struke dr. Radojević Nemanje od 04.12.2012. godine proizilazi da je B. Đ. u predmetnoj saobraćajnoj nezgodi zadobio povrede u vidu nagnječine i oguljotine u čeonom predjelu, koja povreda je posljedica dejstva tupine mehaničke sile, odnosno nastale su usljed udara glave u elemente unutrašnjosti vozila u trenutku sudara vozila, prelom lijeve ramenjače koja povreda je posljedica dejstva tupine mehaničke sile, odnosno nastala je usljed udara glave u elemente untrašnjosti vozila, a koje povrede se zbirno kvalifikuju kao teška tjelesna povreda. Nadalje proizilazi da neposredno nakon saobraćajne nezgode nije izvršeno alkotestiranje B. Đ., već je isto izvršeno u 00,35 časova, dakle oko 2 sata i 10 minuta nakon nezgode, kojom prilikom je kod istog u krvi  utvrđena koncetracija alkohola u krvi od 1,53%. Obzirom da nije izvršeno alkotestiranje neposredno nakon saobraćajne nezgode, kao ni uzimanje krvi u „dva vremena“ ili krvi ili urina, nije moguće apsolutno i pouzdano izjasniti se o alkolohemiji in te,pore crminis kod B. Đ., te da se zbog navedene vrijednosti alkohola B. Đ. nalazio u pijanom stanju. Takođe vještak isključuje mogućnost da je B. Đ. popio samo 4 čašice od po 30 ml viskija, jer ta količina alkohola može dati maksimalno 0,69% aklohola u krvi, a ukoliko je pretpostavka da je sa ispijanjem alokohola završio oko 60 do 90 minuta prije predmetne saobraćajne nezgode, onda se radilo o količini od 9 do 11 čašica od po 30 ml viskija.</span>
</p>
<p>&nbsp;</p>
<p>
<span class="span1">Čl. 171 st. 2 ZOBS-a na putevima propisuje da znakovi izričitih naredbi stavljaju do znanja učesnicima u saobraćaju na putu zabrane, ograničenja i obaveze kojih se moraju pridržavati.</span>
</p>
<p>&nbsp;</p>
<p>
<span class="span1">Tokom postupka je po stanovištu Ovog suda dokazano je da  se okrivljeni L. Ž.   nije pridržavao naprijed citiranog saobraćajnog propisa, već je dana 05.08.2012. godine oko 22,30 časova u ul. SKOJ-a u Podgorici,  ugrozio saobraćaj i doveo u opasnost život i tijelo ljudi, na način što upravljajući putničkim vozilom marke VW „Passat“ reg. oznaka BZ .., dijelom ulice iz pravca Ivangradske ulice, prije ulaska u raskrsnicu sa ulicom SKOJ-a, nije zaustavio vozilo ispred saobraćajnog znaka izričite naredbe „STOP“-obavezno zaustavljanje, kako bi ustupio prvenstvo prolaza putničkom vozilu marke VW „Polo“ reg. oznaka PG ... , kojim je ulicom SKOJ-a, nailazeći sa njegove lijeve strane propisno upravljao oštećeni B. Đ., već je bez zaustavljanja ušao u raskrsnicu, usljed čega je oštećeni prednjim dijelom svog vozila udario u bočnu lijevu stranu vozila okrivljenog, kojom prilikom je oštećeni B. Đ. zadobio tešku tjelesnu povredu u vidu preloma lijeve ramenjače i nagnječina i oguljotina u čeonom predjelu. </span>
</p>
<p>&nbsp;</p>
<p>
<span class="span1">Okrivljeni L. Ž. tokom postupka nije sporio da se predmetne večeri vozilom  „Pasat“ francuskih registarskih oznaka,  kretao sporednom ulicom na čijem je završetku imao namjeru da se uključi na glavni put i skrene lijevo, te  da je kada je došao do kraja ulice, sa svoje desne strane vidio znak „Stop“, koji je ispoštovao i zaustavio svoje vozilo, te da je dok je bio u stanju mirovanja pogledao sa lijeve i desne strane na glavnu ulicu, i na prilično velikoj udaljenosti sa svoje lijeve strane uočio farove vozila. </span><span class="span1">Pojasnio je da je njegova procjena bila takva da je ocijenio da može bez problema da se ukjluči na glavnu ulicu, te da je nakon što je vidio takvu saobraćajnu situaciju polako krenuo sa ukjlučivanjem, odnosno skretanjem ulijevo u glavnu ulicu. Naglasio je da je paralelno sa položajem ulice iz koje je namjeravao da se ukjluči na glavni put, bilo parkirano vozilo zelene boje, ne zna koje marke, da je moguće da se radilo o vozilu „VW“, čija je pozicija bila takva da je ono bilo zaustavljeno i polovinom jedne svoje strane, moguće i nešto manje, zauzimalo površinu kolovoza glavne ulice, te da je on, nakon kretanja iz </span><span class="span1">zaustavne pozicije, imao namjeru da izbjegne kontakt sa parkiranim vozilom prilikom uključivanja u glavnu ulicu, kao i da je u trenutku kada je već bio u fazi kretanja i izbjegavanja parkiranog vozila, u zadnji lijevi točak „Pasata“ ga je udarilo isto ono vozilo koje je prethodno uočio na većoj udaljenosti, navodeći da je to vozilo direktno svojim prednjim dijelom udarilo u zadnji lijevi točak i zadnja lijeva vrata njegovog vozila. </span>
</p>
<p>
<span class="span1">Sud nije prihvatio ovakve navode odbrane okrivljenog, obzirom da su isti obesnaženi iskazom svjedoka-oštećenog B. Đ., kojeg je sud prihvatio i cijenio kao istinit i saglastan sa drugim provedenim dokazima, a koji je naveo </span><span class="span1"> da je negdje otprilike kod stadiona FK „Crvena Stijena“, dok je vozio desnom kolovoznom trakom, njemu sa desne strane, iz sporedne ulice, iznenada „iskočilo“ vozilo marke „Pasat“, ne zna koje boje, niti bližih karakteristika. Dalje je naveo da je upravljao vozilom „Polo“ u kojem, osim njega nije bilo nikog, odnosno nije bilo saputnika, te da je sa njegove desne strane, pored puta, u neposrednoj blizini sporedne ulice iz koje je izašlo to vozilo, postavljen kameni zid, preciznije ograda koja je njemu skroz zaklanjala pogled na dio gdje se nalazi sporedna ulica, naglasivši da je na izlasku iz te sporedne ulice, na mjestu gdje se ona ukršta sa ulicom kojom se on kretao postoji jasno postavljeni i vidno obilježeni znak „Stop“.</span>
</p>
<p>
<span class="span1">Pored toga, da se okrivljeni L. Ž. nije pridržavao saobraćajnog znaka izričite naredbe „Stop“, sud je utvrdio iz nalaza i mišljenja vještaka saobraćajne struke koji je našao da je  opasna situacija pretvorena u saobraćajnu nezgodu nastala na način što se vozač vozila „VW Passat“ BZ ... , dakle okrivljeni L. Ž., uključio iz sporedne na glavnu ulicu prolazeći pored vidno postavljenog znaka Stop, čime je direktno ušao u putanju kretanja vozila „VW Polo“ PG ... , koje se kretalo iz pravca ul. Boška Buhe u pravcu ul. Partizanski put, a koje je bilo u fazi kočenja u cilju izbjegavanja kontakta, pri čemu nije imao uslova da zaustavi svoje vozilo prije mjesta kontakta, jer mu je zaustavni put bio duži od rastojanja sa kojeg je aktivirao radnu kočnicu.Vozač vozila „VW Polo“ PG ... bi izbjegao nezgodu da se kretao brzinom izbjegavanja od 61,00 km/h, a posebno da se kretao brzinom ograničenja od 50 km/h.Takav način upravljanja vozilom od strane vozača vozila „VW Passat“ BZ ... posljedica je greške u upravljanju u dijelu nepoštovanja propisa koji obavezuju vozača da se na znak Stop, mora zaustaviti i propustiti sva vozila koja se kreću putem sa pravom prvenstva prolaza, što nije učinio, a što predstavlja osnovni uzrok nastanka nezgode, dok vozač vozila „Audi A4“ PG ... nije uticao na nastanak nezgode, jer je većim dijelom gabarita bio na zemljanoj površini, a koji nalaz i mišljenje je sud prihvatio, i cijenio ga kao stručan, jasan, precizan i baziran na pravilima struke.Sud je u nastanku predmetne saobraćajne nezgode cijenio i doprinos oštećenog B. Đ. koji bi, shodno nalazu i mišljenju vještaka saobraćajne struke, izbjegao saobraćajnu nezgodu da se kretao brzinom izbjegavanja od 61 km/h, a posebno da se kretao brzinom ograničenja od 50 km/h, u čemu se ogleda i njegov doprinos nasatanku predmetne saobraćajne nezgode.</span>
</p>
<p>
<span class="span1">Da je oštećeni B. Đ. u predmetnoj saobraćajnoj nezgodi zadobio tešku tjelesnu povredu, manifestovanu u vidu preloma lijeve ramenjače i nagnječina i oguljotina u čeonom predjelu, te da se isti, u vrijeme saobraćajne nezgode nalazio u pijanom stanju pri koncentraciji alkohola od najmanje 1,53%, sud je utvrdio iz nalaza i mišljenja vještaka medicinske struke koji je prihvatio, i cijenio ga kao stručan, jasan, precizan i zasnovan na pravilima medicinske nauke.</span>
</p>
<p>
<span class="span1">Pravno kvalifikujući utvrđeno činjenično stanje Ovaj sud nalazi da su se u naprijed preduzetim radnjama okrivljenog L. Ž. ostvarili svi subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 Krivičnog zakonika, pa je okrivljeni u odnosu na radnju izvršenja koja je za polsjedicu imala ugrožavanje javnog saobraćaja manifestovanu u nezaustavljanju ispred znaka izričite naredbe „Stop“ postupao sa eventualnim umišljajem, obzirom da je bio svjestan da ulaskom u raskrsnicu bez zaustavljanja na postavljeni znak „Stop“, može prouzrokavati zabrenjenu posljedicu, pa je na to pristao, dok je u odnosu na drugu radnju </span><span class="span1">izvršenja manifestovanu u nastupanju teške tjelesne povrede kod oštećenog B. Đ. postupao sa svjesnim nehatom, obzirom da je bio svjestan da takvom nepropisnom vožnjom može nastupiti zabranjena posljedica, ali je olako držao da do toga neće doći.</span>
</p>
<p>
<span class="span1">Odlučujući o krivičnoj sankciji Sud je cijenio sve okolnosti iz čl. 42 Krivičnog zakonika koje su od uticaja da kazna bude manja ili veća, pa je u odsustvu otežavajućih okolnosti,  kao olakšavajuće okolnosti na strani okrivljenog cijenio njegove lične i porodične prilike, činjenicu da se radi o ocu dvoje djece, pa je Sud imajući u vidu navedene okolnosti i njihov međusobni odnos okrivljenom najprije utvrdio kaznu zatvora u trajanju od 1 (jedne) godine, a zatim nalazeći da radi krivično-pravne zaštite nije neophodno da utvrđenu kaznu zatvora i efektivno izdržava istu uslovio sa rokom probacije od 2 (dvije) godine, čime se pored svrhe propisivanja i izricanja uslovne osude iz čl. 52 Krivičnog zakonika, ima ostvariti i svrha propisivanja i izricanja krivičnih sankcija iz čl. 4 st. 2 Krivičnog zakonika. Izrečena krivična sankcija po uvjerenju Ovog suda predstavlja adekvatnu krivičnu sankciju i pravedan balans između preduzimanja radnji, kojim su u konkretnom slučaju ostvarena obilježja bića krivičnog djela teško djelo protiv bezbjednosti  javnog saobraćaja iz čl. 348 st. 1 u vezi čl. 339 st.1 Krivičnog zakonika, nastupanja teške tjelesne povrede kod oštećenog B. Dj. i zahtjevom za individulazicijom krivičnih  sankcija, te okrivljenog kao izvršioca.</span>
</p>
<p>
<span class="span1">Sud je svjedoka-oštećenog B. Dj. uputio na redovnu gradjansku parnicu radi ostvarivanja imovinsko-pravnog zahtjeva primjenom čl. 239 Zakonika o krivičnom postupku, obzirom da činjenice utvrdjene u postupku ne pružaju pouzdan osnov ni za djelimično ni za potpuno presudjenje, a njihovo utvrdjivanje u ovom postupku bi po stanovištu Ovog suda vodilo bespotrebnom odugovlačenju postupka u predmetnoj krivično-pravnoj stvari.</span>
</p>
<p>
<span class="span1">Odluku o troškovima sud je donio primjenom čl. 226, 227 i 229 Zakonika o krivičnom postupku, u ukupnom iznosu od 154,00 eura, a  isti se odnose na troškove vještačenja po vještaku medicinske struke u iznosu od 71,50 eura, i  na ime nalaza i mišljenja vještaka saobraćajne struke u iznosu od 82,50 eura, dok je paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Na osnovu svega izloženog, a u smilu čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  26.12.2013. godine</span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1">        Radetić Lidija,s.r.</span><span class="span1"></span><span class="span1">                                       Larisa Mijušković-Stamatović,s.r.</span>
</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 15 (petnaest) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span2">                                                                                                            Posl.br.K.489/15</span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara  Jadranke Golub, u krivičnom postupku protiv okrivljenog V</span><span class="span2">.</span><span class="span2"> D</span><span class="span2">.</span><span class="span2">, zbog krivičnog djela nedozvoljeno držanje oružja i eksplozivnih materija iz čl.403.st.1. Krivičnog zakonika, koji se vodi po optužnom predlogu Osnovnog državnog tužilaštva u Kotoru, Kt. br.775/15 od 19.11.2015.g., nakon glavnog i javnog pretresa održanog dana 26.01.2016.godine donio je i dana 29.01.2016.g. javno objavio sledeću:</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLJENI   V</span><span class="span2">.</span><span class="span2">D</span><span class="span2">.</span><span class="span2">JMBG </span><span class="span2">...</span><span class="span2"> od oca M</span><span class="span2">.</span><span class="span2"> i majke Z</span><span class="span2">.</span><span class="span2">, rođene M</span><span class="span2">.</span><span class="span2">, rođen </span><span class="span2">...</span><span class="span2">.g. u C</span><span class="span2">.</span><span class="span2">, stalno nastanjen u C</span><span class="span2">.</span><span class="span2">B</span><span class="span2">....</span><span class="span2"> ili B</span><span class="span2">.</span><span class="span2">, B</span><span class="span2">.</span><span class="span2">, zgrada B</span><span class="span2">.</span><span class="span2">, državljanin CG, oženjen, otac jednog mal.djeteta, sa završenom VSS, srednjeg imovnog stanja, neosuđivan, protiv kojeg se ne vodi krivični postupak za neko drugo krivično djelo.</span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span2">Što je</span>
</p>
<p>
<span class="span2">Dana 11.08.2015.godine u B</span><span class="span2">.</span><span class="span2">, u svom stanu u B</span><span class="span2">.</span><span class="span2">, zgrada ,,S</span><span class="span2">.</span><span class="span2">”, suprotno odredbama čl. 5 i čl.23 Zakona o oružju ( Sl.list. 10/2015 ), neovlašćeno držao municiju za oružje B kategorije i to 4 metka kalibra 357 MAGNUM i 1 metak kalibra 38 SPECIAL, čije je nabavljanje i držanje zabranjeno, bez odgovarajuće isprave o oružju, a koja municija mu je pronađena prilikom pretresa njegovog stana od strane  OPS CB Budva dana 11.08.2015.godine, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span2">- Čime je izvršio krivično djelo nedozvoljeno držanje oružja i eksplozivnih materija iz čl.403 st.1. Krivičnog zakonika.</span>
</p>
<p>
<span class="span2">Pa mu sud primjenom navedene krivično pravne odredbe, te odredbi čl. 2, 3,  4, 5, l3, l5, 32, 33, 36, 42, 45, 46.st.1.tač. 5., te čl.52, 53. i 54. KZ CG, i odredbi čl. 226, 368 i 374. ZKP-a, izriče</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.</span>
</p>
<p>
<span class="span2">Dužan je okrivljeni da na ime sudskog paušala uplati ovom sudu  iznos od 3o,oo (trideset) eura u roku od l5 (petnaest)  dana od dana pravosnažnosti presude u korist Buđeta Crne Gore na žiro račun br. 832-16-52 te dokaz o uplati dostavi ovom  sudu s pozivom na br. K.489/15/15</span>
</p>
<p>
<span class="span2">Prema okrivljenom se shodno čl. 67 i čl.75  KZ  CG izriče</span>
</p>
<p style="text-align:center;">
<span class="span2">MJERA BEZBJEDNOSTI</span>
</p>
<p>
<span class="span2">oduzimanja predmeta krivičnog djela i to: 4 metka kalibra 357 Magnum i jedan metak cal.38 specijal koji su od okrivljenog oduzeti od strane UP CB Budva na osnovu potvrde br. 73-08-240/15-9113 od 11.08.2015.g. </span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovni državni tužilac iz Kotora podnio je ovom sudu optužni predlog Kt.br.775/15 od 19.11.2015.g., protiv okrivljenog V</span><span class="span2">.</span><span class="span2"> D</span><span class="span2">.</span><span class="span2">, zbog krivičnog djela nedozvoljeno držanje oružja i eksplozivnih materija iz čl.403.st.1. KZ-a.</span>
</p>
<p>&nbsp;</p>
<p>
<span class="span2">Postupajući po podnjetom optužnom predlogu sud je zakazao i održao glavni pretres na kojem je okrivljeni u svojoj odbrani naveo da ostaje pri odbrani koju je dao kod ODT-a kada je izjavio da su dana 11.08.2015.godine službenici policije Budva vršili pretres njegovog stana gdje je pronađeno 5 metaka, koji su mu oduzeti uz potvrdu a da su  to njegovi meci, koje nije koristio, i da su mu isti stajali u fioci pored ključeva, te da mu se tu isti nalaze od kad je kupio stan, odnosno od 2012/2013 godine. Naveo je da nema dozvolu za oružje i da je znao  da ne smije držati oružje, ali da nije znao da se ne smiju držati i meci, te da bi ih bacio da je to znao.</span>
</p>
<p>&nbsp;</p>
<p>
<span class="span2">Sud je u dokaznom postupku radi utvrđenja činjeničnog stanja i krivice okrivljenog proveo sljedeće dokaze i to: pročitan je zapisnik o pretresanju stana i drugih prostorija UP CB Budva br.73-08-240/15-9115 od 11.08.2015.godine, potvrda o </span><span class="span2">privremeno oduzetim predmetima UP CB Budva br.73-08-240/15-9113 od 11.08.2015, izvršen je uvid u fotodokumentaciju CB Budva br.674/2015 od 11.08.2015.godine, te je pročitan izvještaj o balističkom vještačenju Forenzičkog centra br.3146-1/15 od 26.10.2015.godine,  izvršen je uvid u predmete  oduzetih stvari sa potvrdom o oduzimanju,  te je pročitan izvod iz KE br.60/2015.</span>
</p>
<p>&nbsp;</p>
<p>
<span class="span2">Iz zapisnika o pretresanju stana i drugih prostorija UP CB Budva br.73-08-240/15-9115 od 11.08.2015.godine proizilazi da su od strane službenika policije dana 11.08.2015.godine prilikom pretresanja stana čiji je vlasnik okr. V</span><span class="span2">. D.</span><span class="span2"> koji se nalazi u B</span><span class="span2">.</span><span class="span2">, zgrada B</span><span class="span2">.</span><span class="span2">pronađeni Ugovor o prodaji UZZ broj 800/2014-kod notara M</span><span class="span2">.</span><span class="span2"> T</span><span class="span2">.</span><span class="span2">, te 5 ( pet ) metaka- magnum 357 i Ugovor o prodaji UZZ broj 183/2015 kod notara K</span><span class="span2">.</span><span class="span2">L</span><span class="span2">.</span><span class="span2">, u ladici u spavaćoj sobi i da su tom pretresanju  prisustvovala dva punoljetna građanina Š</span><span class="span2">.</span><span class="span2">M</span><span class="span2">.</span><span class="span2">  i N</span><span class="span2">..</span><span class="span2">M</span><span class="span2">.</span><span class="span2"> te da nije traženo prisustvo advokata.</span>
</p>
<p>&nbsp;</p>
<p>
<span class="span2"> Iz potvrde o privremeno oduzetim predmetima UP CB Budva br.73-08240/15-9113 od 11.08.2015.godine proizilazi da su okrivljenom privremeno oduzeti Ugovor o prodaji UZZ broj 800/2014, pet metaka-magnum 357 i Ugovor o prodaji UZZ broj 183/2015-notara K</span><span class="span2">.</span><span class="span2">L</span><span class="span2">.</span><span class="span2">.</span>
</p>
<p>&nbsp;</p>
<p>
<span class="span2">Iz fotodokumentacije CB Budva br.674/2015 od 11.08.2015.godine proizilazi izgled zgrade i stana tj.mjesta gdje su privremeno oduzeti predmeti tj. nadjeni meci.</span>
</p>
<p>&nbsp;</p>
<p>
<span class="span2">Iz izvještaja o balističkom vještačenju Forenzičkog centra br.3146-1/15 od 26.10.2015.godine proizilazi da dostavljenih 5 metaka pripadaju revolverskoj municiji i to da su četiri metka  kalibra 357 MAGNUM i da je jedan metak kalibra 38 SPECIAL.</span>
</p>
<p>&nbsp;</p>
<p>
<span class="span2">Uvidom  u predmete  oduzetih stvari sa potvrdom o oduzimanju  utvrdjen je izgled predmetnih metaka.</span>
</p>
<p>&nbsp;</p>
<p>
<span class="span2">Iz izvoda iz KE za okrivljenog prizilazi da je isti neosuđivano lice.</span>
</p>
<p>&nbsp;</p>
<p>
<span class="span2">Na osnovu rezultata cjelokupnog postupka, cijeneći sve provedene dokaze, kako pojedinačno tako i u njihovoj međusobnoj povezanosti i uslovljenosti, a u odnosu na odbranu okrivljenog, sud je utvrdio da su se u radnjama istog stekli svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl.403.st.1. KZ-a.</span>
</p>
<p>&nbsp;</p>
<p>
<span class="span2">Ovo zbog toga što je za to krivično djelo potrebno da neko neovlašćeno  izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne  materije, a okrivljeni je kako mu je to i stavljeno na teret optužbom dana 11.08.2015.godine u B</span><span class="span2">.</span><span class="span2">, u B</span><span class="span2">.</span><span class="span2">neovlašćeno držao municiju za revolver odnosno 4 metka cal. 357 Magnum i 1 metak cal. 38 Specijal, odnosno municiju za oružje B kategorije, čije  je nabavljanje i držanje zabranjeno bez odgovarajuće isprave o  </span><span class="span2">oružju, a koja mu je municija pronadjena prilikom pretresa njegovog stana, dakle isti je postupao suprotno odredbama čl. 5. i 23. Zakona o oružju.</span>
</p>
<p>&nbsp;</p>
<p>
<span class="span2">Naime, odredbom čl.5 Zakona o oružju CG, propisano je da je zabranjeno nabavljanje, držanje i nošenje oružja B kategorije bez odgovarajuće isprave o oružju a okrivljeni  je držao predmetnu municiju namijenjenu za revolver, dakle oružje B kategorije, a odgovarajuću ispravu o oružju za to nije imao, što  i sam okrivljeni nije sporio u svojoj odbrani. </span>
</p>
<p>&nbsp;</p>
<p>
<span class="span2">Dakle, u dokaznom postupku je nesporno utvrđeno da  okrivljeni nije imao odgovarajuću ispravu za predmetnu municiju, dakle  da je postupao  naovlašćeno, a kako je to i terminološki određeno u čl.403.st.1. KZ.</span>
</p>
<p>&nbsp;</p>
<p>
<span class="span2">Prema tome, u radnjama okrivljenog se očitavaju svi konstitutivni elementi krivičnog djela nedozvoljeno držanje oružja i eksplozivnih materija iz čl. 403.st.1. KZ-a a imajući u vidu da radnju izvršenja istog, a kako je to već navedeno (između ostalih alternativno postavljenih), preduzima onaj ko neovlašćeno drži</span><span class="span3"> </span><span class="span2">vatreno oružje ili municiju a okrivljeni nije imao odgovarajuću ispravu  za  oružje tj. municiju, dakle istu je neovlašćeno držao.</span>
</p>
<p>&nbsp;</p>
<p>
<span class="span2">Okrivljeni je  u svojoj odbrani priznao da je kritičnog dana držao predmetnu municiju  s time što je naveo da nije znao da je isto zabranjeno, a  odbrana istog da je neovlašćeno držao predmetnu municiju potvrdjena je i ostalim izvedenim dokazima  tj. navodima  iz potvrde o privremeno oduzetim predmetima, navodima zapisnika o pretresanju stana, a koju je potvrdu i zapisnik okrivljeni potpisao. Iz navedenog zapisnika proizilazi da je predmetna municija nađena u fioci u spavaćoj sobi okrivljenog, a kojem pretresanju je okrivljeni prisustvovao.</span>
</p>
<p>&nbsp;</p>
<p>
<span class="span2">Sud je prihvatio kao istinite izvedene pismene dokaze koji su sačinjeni od nadležnih državnih organa, na koje dokaze nije bilo primjedbi, a odbranu okrivljenog da nije znao da je držanje municije zabranjeno već da je samo znao da je zabranjeno držanje oružja, sud nije  prihvatio već je taj dio odbrane okrivljenog cijenio na izbjegavanje i umanjenje  krivične odgovornosti.</span>
</p>
<p>&nbsp;</p>
<p>
<span class="span2">Ovo iz razloga što je  takva odbrana potpuno neubjedljiva za sud, neubjedljivo je da isti misli da je dozvoljeno držanje municije, kod činjenice  da zna da nije dozvoljeno držanje oružja bez odgovarajuće isprave.</span>
</p>
<p>&nbsp;</p>
<p>
<span class="span2">Cijeneći psihički odnos okrivljenog prema učinjenom krivičnom djelu sud dakle našao da je okrivljeni  kritične prilike postupao sa umišljajem, svjestan svoga djela i njegove zabranjenosti, a čije izvršenje je htio, te su se u radnjama okrivljenog kako je već navedeno stekli svi bitni elementi krivičnog djela koje mu je optužbom stavljeno na teret,  zbog čega ga je sud oglasio  krivim.</span>
</p>
<p>
<span class="span2">Prilikom odluke o vrsti i visini krivične sankcije koju okrivljenom valja izreći, sud je imao u vidu da je za krivično djelo koje je okrivljenom stavljeno na teret zakonikom propisana kazna  zatvora od 3 mjeseca do 3 godine, te je sud cijenio sve okolnosti koje utiču da kazna bude manja ili veća, imajući u vidu svrhu kažnjavanja, a u smislu odredbe čl. 42 KZ-a, pa je  kod okrivljenog kao olakšavajuće  okolnosti cijenio okolnost da je isti  neosudjivano lice, da je porodičan čovjek i otac jednog mal. djeteta, da se korektno držao na glavnom pretresu, kao i njegovo držanje poslije učinjenog krivičnog djela, a koje je okolnosti sud ukupno cijenio kao naročito olakšavajuće u smislu odredbe čl.45 KZ-a, pa je sud istom utvrdio kaznu zatvora u trajanju od 30 dana, i istovremeno  odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Sud se dakle, opredijelio da okrivljenom izrekne uslovnu osudu a ne efektivnu kaznu zatvora jer je našao da će istom, kao mjerom upozorenja dovoljno uticati na okrivljenog da ubuduće ne vrši ni ovo ni druga krivična djela, te da će se na opisani način ostvariti svrha izricanja uslovne osude propisane čl.52 KZ-a u okviru opšte svrhe izricanja krivičnih sankcija propisanih čl.4 Zakonika a sve prednje i na osnovu neposredne procjene ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span2">S obzirom na navedeno sud je na osnovu naprijed navedenih krivičnopravnih odredbi i odredbi čl.</span><span class="span2"> čl. 2, 3,  4, 5, l3, l5, 32, 33, 36, 42, 45, 46.st.1.tač. 5., te čl.52, 53. i 54. KZ CG, te odredbi čl. 226, 368 i 374. ZKP-a, </span><span class="span2">odlučio kao u izreci.</span>
</p>
<p>
<span class="span2">Okrivljeni je obavezan  na plaćanje sudskog paušala a koji je odmjeren shodno čl.226 ZKP-a, a imajući u vidu imovinske prilike te složenost i trajanje postupka.</span>
</p>
<p>&nbsp;</p>
<p>
<span class="span2">Shodno čl.67 i 75 KZ-a sud je okrivljenom izrekao mjeru bezbjednosti oduzimanja predmeta i to 5 metaka magnum 357 koji su oduzeti od istog uz potvrdu o privremenom oduzimanju predmeta Uprave policije Tivat, imajući u vidu da se radi o predmetu izvršenja krivičnog djela.</span>
</p>
<p>&nbsp;</p>
<p>
<span class="span2">Na iznijetom sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana  29.01.2016.godine</span>
</p>
<p>&nbsp;</p>
<p>
<span class="span2">Zapisničar                                                                                               S U D I J A</span>
</p>
<p>
<span class="span2">Golub Jadranka                                                                                 Sanja Čakanović</span>
</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
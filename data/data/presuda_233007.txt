<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:13pt}
.span3{color:#000000;font-size:13pt}
.span4{color:#000000;font-size:13pt;font-weight:800}
.span5{;font-size:13pt;font-family:'Times New Roman'}
.span6{;font-size:13pt;font-family:'Times New Roman';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K  br. 37/17</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">        </span>
</p>
<p style="text-align:center;">
<span class="span1">       U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU</span><span class="span2">, kao prvostepeni krivični, sudija Goran Šćepanović, kao sudija pojedinac, sa zapisničarom M</span><span class="span2">ili</span><span class="span2">janom Minić, u krivičnom predmetu okrivljene </span><span class="span1">B. T.</span><span class="span2">, zbog krivičnog djela građenje objekta bez građevinske dozvole iz čl. 326 a </span><span class="span3">Krivičnog zakonika, </span><span class="span2">po optužnom predlogu Osnovnog državnog tužilaštva u B</span><span class="span2">.</span><span class="span2"> Kt br. </span><span class="span2">...</span><span class="span2"> od 28.02.2017. godine, nakon održanog glavnog, javnog pretresa u prisustvu savjetnika u Osnovnom državnom tužilaštvu u B</span><span class="span2">.</span><span class="span2"> Đ</span><span class="span2">.</span><span class="span2"> P</span><span class="span2">.</span><span class="span2">, u odsustvu okrivljene, dana 21.03.2017. godine donio je i javno objavio</span>
</p>
<p>&nbsp;</p>
<li>
<span class="span1">                                    P R E S U D U</span>
</li>
<p>&nbsp;</p>
<p>
<span class="span3">Okrivljena </span><span class="span1">B. T.</span><span class="span2">, JMBG </span><span class="span2">...</span><span class="span2">, broj pasoša Republike B</span><span class="span2">.</span><span class="span2"> MP </span><span class="span2">...</span><span class="span2">,</span><span class="span1"> </span><span class="span2">od oca A</span><span class="span2">.</span><span class="span2"> i majke V</span><span class="span2">.</span><span class="span2">, rođene S</span><span class="span2">.</span><span class="span2">, rođena 15.11.1950. godine u M</span><span class="span2">.</span><span class="span2"> </span><span class="span2">–</span><span class="span2"> B</span><span class="span2">.</span><span class="span2">, sa prebivalištem u B</span><span class="span2">.</span><span class="span2">, naselje </span><span class="span2">Š.</span><span class="span2"> - </span><span class="span2">P. V.</span><span class="span2">, državljanka Republike B</span><span class="span2">.</span><span class="span2">, po zanimanju doktor, udata majka jednog djeteta, pismena, sa završenom Visokom školom, lošeg imovnog stanja;</span>
</p>
<p>&nbsp;</p>
<p>
<span class="span1">      K r i v a   j e :</span>
</p>
<p>&nbsp;</p>
<p>
<span class="span2">           </span><span class="span1">Što je,</span>
</p>
<p>&nbsp;</p>
<p>
<span class="span2">U februaru mjesecu 2017. godine, u naselju </span><span class="span2">Š.</span><span class="span2">, Opština B</span><span class="span2">.</span><span class="span2">, svjesna svog djela i htjela njegovo izvršenje, iako je znala da je isto zabranjeno, na kat. par. br. </span><span class="span2">...</span><span class="span2">KO </span><span class="span2">Š.</span><span class="span2">, bez prethodno pribavljene gradjevinske dozvole, suprotno čl. 69 Zakona o uredjenju prostora i izgradnji objekta, započela građenje objekta površine 70 m2, na način što je na postojećem objektu SU+P ozidala spoljne noseće unutrašnje pregradne zidove i nad istim izlila kosu krovnu AB ploču;</span>
</p>
<p>&nbsp;</p>
<p>
<span class="span2">    </span><span class="span2">- čime je izvršila krivično djelo </span><span class="span1">građenje objekta bez građevinske dozvole iz čl. 326 a </span><span class="span4">Krivičnog zakonika.</span>
</p>
<p>&nbsp;</p>
<p>
<span class="span2">            Pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p>&nbsp;</p>
<li>
<span class="span5">      </span><span class="span5"></span><span class="span5"></span><span class="span5"></span><span class="span5"></span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span6">USLOVNU OSUDU</span>
</li>
<li>
<span class="span5">        </span>
</li>
<p>
<span class="span2">           Kojom joj utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljena u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p>&nbsp;</p>
<li>
<span class="span2">Okrivljena je dužna da plati troškove krivičnog postupka u iznosu od 40,00 €, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li>
<span class="span1">       O b r a z l o ž e n j e</span>
</li>
<p>&nbsp;</p>
<li>
<span class="span2">Optužnim predlogom Osnovnog državnog tužilaštva u B</span><span class="span2">.</span><span class="span2"> Kt br. </span><span class="span2">...</span><span class="span2"> od 28.02.2017. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</li>
<p>
<span class="span3">Glavni pretres je održan u odsustvu okrivljene na osnovu čl.457 ZKP-a, jer se poziv zbog promjene adrese nije mogao uručiti, a kako je saslušana ocjenjeno je da njeno prisustvo nije nužno.</span>
</p>
<li>
<span class="span2">Okrivljena je u svojoj odbrani izjavila da je vlasnik porodične zgrade u naselju </span><span class="span2">Š.</span><span class="span2">, koja se sastoji od suterena i sprata dimenzina u osnovi 70 m2 i to na kat. parceli </span><span class="span2">...</span><span class="span2"> KO </span><span class="span2">Š.</span><span class="span2">, Opština B</span><span class="span2">.</span><span class="span2">, Objekat su kupili prije šest godina od </span><span class="span2">K. N.</span><span class="span2"> iz </span><span class="span2">B.</span><span class="span2">. Postojeći objekat nije bio upisan kao njeno vlasništvo u Upravi za nekretnine PJ B</span><span class="span2">.</span><span class="span2">, pa je ona to uradila početkom ove godine i posjeduje LN br. </span><span class="span2">...</span><span class="span2"> od 23.02.2017. godine, koji je dobila na zahtjev od Uprave za nekretnine Područna jedinica B</span><span class="span2">.</span><span class="span2">. Tačno je da je na postojećem objektu u februaru mjesecu 2017. godine, bez prethodno pribavljene građevinske dozvole vršila dogradnju sprata dimenziona 70 m2, na način što je angažovala radnike koji su na postojećoj ploči ozidali spoljašnje i pregradne zidove i iznad zidova izlili AB ploču. Ona nije znala da joj je za dogradnju sprata potrebna građevinska dozvola, pa je zbog toga objekat gradila bez izdate građevinske dozvole i tehničke dokumentacije. Nju je prijavila komšinka sa kojom je svaki dan pila kafu, jer je bila ljubomorna što ona gradi, a njoj je čak i poklone donosila.</span>
</li>
<li>
<span class="span2">U dokaznom postupku sud je saslušao svjedokinju </span><span class="span2">P. V.</span><span class="span2">, pročitani su zapisnik Uprave za inspekcijeske poslove – Odsjek inspekcije za zaštitu prostora br.</span><span class="span2">...</span><span class="span2"> od 14.02.2017. godine, zapisnik Uprave za inspekcijeske poslove – Odsjek inspekcije za zaštitu prostora br.</span><span class="span2">...</span><span class="span2"> od 16.02.2017. godine, rješenje Uprave za inspekcijeske poslove – Odsjek inspekcije za zaštitu prostora br. UPI br.</span><span class="span2">....</span><span class="span2"> od 17.02.2017. godine, list nepokretnosti Uprave za nekretnine PJ B</span><span class="span2">.</span><span class="span2"> br. </span><span class="span2">...</span><span class="span2"> od 23.02.2017. godine na ime </span><span class="span2">B. T.</span><span class="span2">.</span>
</li>
<li>
<span class="span2">Svjedokinja </span><span class="span2">P. V.</span><span class="span2"> je izjavila da je dana 14.02.2017. godine kao inspektor zaštite prostora, izvršila inspekcijski pregled u naselju B</span><span class="span2">.</span><span class="span2">, naselje </span><span class="span2">P. V.</span><span class="span2">- </span><span class="span2">Š.</span><span class="span2"> i tom prilikom utvrdila da se na kat.parceli </span><span class="span2">...</span><span class="span2"> KO </span><span class="span2">N. B.</span><span class="span2"> vrši građenje prvog sprata na postojećem porodično stambenom objektu koji se sastoji od suterena i prizemlja, dimenzija u osnovi 70 m2, na način što su na postojećoj AB ploči ozidani spoljni noseći i unutrašnji pregradni zidovi sprata i vrši se šalovanje za izlivanje  kose krovne AB ploče nad prvim spratom. U momentu gradnje zatečeni radnici kao i građevinski materijal, ali ne i subjekt nadzora kojem je uručen poziv na objektu da prisustvuje inspekcijskom pregledu dana 16.02.2017.godine. Pozivu se odazvala subjekt nadzora </span><span class="span2">B. T.</span><span class="span2">, izjavila je da ne posjeduje građevinsku dozvoli i da je ona investitor. Ona je dana 17.02.2017. godine donijela </span><span class="span2">rješenje poslovne oznake br. UPI </span><span class="span2">...</span><span class="span2">, a kojim rješenjem se naređuje B</span><span class="span2">.</span><span class="span2">T</span><span class="span2">.</span><span class="span2"> da poruši izvedene radove na građenju prvog sprata, nakon čega je prema istoj podnijela krivičnu prijavu.</span>
</li>
<li>
<span class="span2">Iz zapisnika Uprave za inspekcijeske poslove – Odsjek inspekcije za zaštitu prostora br.</span><span class="span2">...</span><span class="span2"> od 14.02.2017. godine utvrđeno je da je kontrola izvršena na inicijativu od 08.02.2017. godine koja se odnosi na nelegalnu gradnju dva objekta, u prisustvu podnosioca inicijative, odmah ispod njegove kuće u naselju </span><span class="span2">Š.</span><span class="span2">. U pitanju je objekat u izgradnju spratnosti : suteren cca 25 m2, prizemlje i prvi sprat dimenzija cca po 70 m2. Suteren i prizemlje su ozidani u grubim građevinskim radovima, a prvi sprat je ozidan : spoljni noseći i unutrašnji pregradni zidovi. U momentu kontrole vrši se šalovanje za izlivanje AB ploče iznad prvog sprata, tj vrši se šalovanje i armiranje za AB ploču. Na radovima su zatečena tri radnika, a oko objekta je građevinski materijal i alat, armature, šalunzi. Kako je odgovorno lice nepoznato poziv je ostavljen na objektu. </span>
</li>
<li>
<span class="span2">Iz zapisnika Uprave za inspekcijeske poslove – Odsjek inspekcije za zaštitu prostora br.</span><span class="span2">...</span><span class="span2"> od 16.02.2017. godine, utvrđeno je da je po pozivu pristupila </span><span class="span2">B. T.</span><span class="span2"> koja je izjavila da ne posjeduje građevinsku dozvolu. Vlasnik je već pet godina, uredno plaća porez. Dostavila je tehničke uslove od 30.06.1990. godine za porodično stambenu zgradu površine 180 m2 bez suterena ili sa suterenom 220 m2. Objekat je bio spratnosti Su + prizemlje, a ona je tih dana ozidala sprat, izlila AB ploču i nema namjeru da ništa više radi, jer su na ploči iznad prvog sprata isječeni ankeri za AB ploču. Nije znala da je potrebna bilo kakva dozvola.    </span>
</li>
<li>
<span class="span2">Iz rješenja Uprave za inspekcijeske poslove – Odsjek inspekcije za zaštitu prostora br. UPI br.</span><span class="span2">...</span><span class="span2"> od 17.02.2017. godine, utvrđeno je da je okrivljenoj naređeno da potuši izvedene radove na građenju prvog sprata i to : spoljnih nosećih i unutrašnjih pregradnih zidova i kose krovne AB ploče iznad prvog sprata, na ranije izgrađenom objektu spratnosti SU+P. Rok za izvršenje je 5 dana. </span>
</li>
<li>
<span class="span2">Iz lista nepokretnosti Uprave za nekretnine PJ B</span><span class="span2">.</span><span class="span2"> br. </span><span class="span2">...</span><span class="span2"> od 23.02.2017. godine na ime </span><span class="span2">B. T.</span><span class="span2"> utvrđeno je gda je okrivljena evidentirana kao vlasnik zemljišta u obimu 1/1 u listu nepokretnosti </span><span class="span2">...</span><span class="span2"> KO </span><span class="span2">Š.</span><span class="span2">, koje se sastoji od neplodnog zemljišta površine 380 m2 i neplodnog zemljišta površine 280 m2.  Broj kat parcele je </span><span class="span2">...</span><span class="span2">.</span>
</li>
<li>
<span class="span2">Ocjenom izvedenih dokaza utvrđeno je da je okrivljena izvršila krivično djelo koje joj se stavlja na teret, na način opisan u izreci presude. </span>
</li>
<li>
<span class="span2">Utvrđeno je da je okrivljena u februaru mjesecu 2017. godine, u naselju </span><span class="span2">Š.</span><span class="span2">, na kat. par. br.</span><span class="span2">...</span><span class="span2"> KO </span><span class="span2">Š.</span><span class="span2">, započela građenje objekta površine 70 m2, na način što je na postojećem objektu SU+P ozidala spoljne noseće unutrašnje pregradne zidove i nad istim izlila kosu krovnu AB ploču. Za izvođenje navedenih građevinskih radova okrivljena nije pribavila građevinsku dozvolu. </span>
</li>
<li>
<span class="span2">Činjenično stanje je utvrđeno iz odbrane okrivljene koja navodi da jeste izvodila građevinske radove, da nije imala građevinsku dozvolu, jasnog i objektivnog iskaza svjedoka </span><span class="span2">P. V.</span><span class="span2">, zapisnika o inspekcijskom pregledu i rješenja Uprave za inspekcijske poslove, kojim se naređuje rušenje objekta. </span>
</li>
<li>
<span class="span2">Okrivljena je izjavila da nije znala da je za građenje potrebna dozvola. Sud je ovakvu odbranu okrivljene cijenio kao neosnovanu i kao pokušaj izbjegavanja krivice. Prije svega, ne postoji ni jedna država u kojoj je dozvoljena gradnja objekta bez dozvole nadležnog organa, jer izgradnja objekta podrazumijeva da se taj objekat priključi na elektro, vodovodne instalacije, čiji kapaciteti nisu neograničeni, već takođe podrazumijevaju određenu proceduru i dozvolu. Osim toga, izgradnja objekta nije radnja </span><span class="span2">koja se preduzima svakodnevno, već podrazumijeva veliki obim radova, velika novčana sredstva, tako da kada se preduzimaju radovi većeg obima u stranoj državi, prva radnja prije preduzimanja tih radova jeste da se investitor raspita o uslovima koje treba da ispuni za početak tih radova, a pribavljanje građevinske dozvole je prvi u nizu koraka koje treba preduzeti. </span>
</li>
<li>
<span class="span2">Okrivljena je postupala suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. Okrivljena je krivično djelo izvršila sa direktnim umišljajem, jer je bila svjesna da je započela građenje objekta bez prethodno pribavljene građevinske dozvole i tehničke dokumentacije.</span>
</li>
<li>
<span class="span2">Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljene sud je lične prilike jer je lice u ozbiljnim godinama,  porodične prilike jer je udata i majka jednog djeteta. Otežavajućih okolnosti na strani okrivljene nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne čini krivična djela.</span>
</li>
<li>
<span class="span2"> Odluka o troškovima zasniva se na odredbi čl. 229 ZKP-a, a ista se odnosi na troškove rada suda koji su određeni prema složenosti, trajanju postupka i imovinskim prilikama okrivljenog. </span>
</li>
<li>
<span class="span2">  Na osnovu izloženog odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 21.03.2017. godine</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR </span><span class="span1"></span><span class="span1"></span><span class="span1">                                                   S U D I J A</span>
</li>
<li>
<span class="span1">M</span><span class="span1">ili</span><span class="span1">jana Minić</span><span class="span1"></span><span class="span1"></span><span class="span1"></span><span class="span1">                                 Goran Šćepanović</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA</span><span class="span2">:Protiv te presude može se </span>
</li>
<li>
<span class="span2">izjaviti žalba Višem sudu u Podgorici u roku od</span>
</li>
<li>
<span class="span2">8 (osam) dana od dana prijema pismenog otpravka.</span>
</li>
<li>
<span class="span2">Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA</span><span class="span2">:  -  1 x spisi </span>
</p>
<p>
<span class="span2">-  1 x okrivljenoj preko oglasne table </span>
</p>
<p>
<span class="span2">-  1 x ODT</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">                                                                                                                    </span><span class="span1">K.br.946/12</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME  CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI,  kao prvostepeni krivični,  sudija Đuković Goran, uz učešće Soldo Jelene kao zapisničara, u krivičnom predmetu protiv okrivljenog M. Z. iz P., zbog krivičnog djela prevare iz čl. 244 st.1  Krivičnog zakonika Crne Gore rješavajući po optužnom predlogu ODT Podgorica Kt. br. 439/11 od 03. 09. 2012. godine, nakon održanog glavnog i javnog pretresa u prisustvu zastupnika optužbe, Popović Nadje savjetnika ODT Podgorica i okrivljenog, dana 09. 04. 2015. godine donio je i istog dana u prisustvu stranaka javno objavio,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M. Z., od oca S. i majke A., rođ. B., rođ. .... godine u P., sa prebivalištem u P. ul. F. broj 2, po zanimanju vozač, oženjen, otac dvoje djece, srednjeg imovnog stanja, osuđivan presudom ... godine za krivično djelo iz čl.254 st.1, 292-B i 257 st.1 KZ - ......, presudom Okružnog suda  godine za krivično djelo ...., presudom Opštinskog suda Titograd K.b..., presudom Opštinskog suda .., presudom Opštinskog suda ..., presudom Opštinskog suda ..., presudom Osnovnog suda , presudom Osnovnog suda ..., presudom Osnovnog suda ...., presudom Osnovnog suda, presudom Osnovnog suda .., presudom Osnovnog suda , presudom  i presudom Osnovnog suda.......                                </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">U aprilu 2010. godine u P., pri čemu je bio svjestan svog djela i htio njegovo izvršenje, znajući da je njegovo djelo zabranjeno, u namjeri da sebi pribavi protivpravnu imovinsku korist lažnim prikazivanjem činjenica doveo u zabludu oštećenog V. M. da mu preda "Pežo 106" reg. oznaka PG ..., vlasništvo njegove supruge V. R., na način što je prišao oštećenom, predstavljajući mu da je zainteresovan za kupovinu tog vozila na šta je oštećeni pristao i predao mu vozilo, uz obavezu okrivljenog  da mu na ime kupoprodajne cijene isplati iznos od 800,00 eura iako je znao da mu neće dati novac, već je vozilo prodao N. A., čime je sebi pribavio protivpravnu imovinsku korist u iznosu od 800,00 eura,</span>
</p>
<p>&nbsp;</p>
<p>
<span class="span1">-čime je izvršio krivično djelo prevara iz čl. 244 st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljnog primjenom citiranih zakonskih propisa te čl. 3,4,5,13,15,32,36,42 Krivičnog zakonika Crne Gore, te čl. 226,239 i 374 Zakonika o okrivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Usvaja se imovinskopravni zahtjev oštećenog V. M. pa se obavezuje okrivljeni da oštećenom na ime naknade štete uplati novčani iznos od 800,00 eura u roku od dva mjeseca po pravosnažnosti presude. </span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime paušala  uplati novčani iznos od 30,00 eura u roku od 15 dana po pravosnažnosti presude</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 439/11 od 03.09.2012. godine stavljeno je na teret okrivljenom M. Z. izvršenje krivičnog djela prevara iz čl. 244 st.1 Krivičnog zakonika.</span>
</p>
<p>&nbsp;</p>
<p>
<span class="span1"> Zastupnik optužbe je prije davanja završnih riječi izmijenio činjenični opis dispozitiva optužnog akta,  na način označen u izreci ove presude, ne mijenjajući pri tom pravnu kvalifikaciju djela i pri tako izmjenjenom činjeničnom opisu ostao do kraja glavnog pretresa, pa je u završnoj riječi predložio sudu da okrivljenog oglasi krivim i osudi po zakonu u granicama koje zakon propisuje za predmetno krivično djelo.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u predhodnom postupku pred istražnim sudijom Osnovnog suda u P. Kri.br.11/587 od 31.10. 2011. godine izjavio da je u ljeto 2010. godine kod njega u servis koji je tada bio u izgradnji došao V. M. koji mu je u razgovoru pomenuo da ima da proda auto marke "Pežo 106" za iznos od 800,00 eura. Tada je odlučio da vozilo "Pežo" kupi svom sinu i dogovorio se sa V. M. da mu iznos od 800,00 eura da u naredna dva mjeseca. Medjutim, nakon toga je imao porodičnih problema iz kojih razloga nije mogao ispoštovati dogovor, a kako je morao da ide na put a nije imao novca vozilo "Pežo 106" je prodao izvjesnom A. N. za iznos od 500,00 eura. Objasnio je da je na insistiranje V. M. da mu plati vozilo uvijek govorio da je u problemima i da sačeka i da će mu dug platiti. Izjavio je, da je spreman, da nakon otvaranja servisa izmiri dug, koji ne spori V. M. ali tek 15 novembra a možda i ranije, ali 15 novembra sigurno. Na pitanje suda je izjavio, da je auto "Pežo 106" koji je kupio od V. M. bilo u lošem stanju ali je bilo u voznom stanju. Napomenuo je da je u isto ulagao prije nego što ga je prodao N. A. Inače N. vozilo ne može registrovati dok ne vrati dug za koji je kazao da  postoji i da ne spori da duguje V. M., obzirom da V. M. ili njegova žena s tim da ne zna tačno na koga se vodi auto isto neće da prevedu dok se ne plati dug. Na glavnom pretresu je izjavio, da u svemu ostaje pri odbrani koju je dao u predhodnom postupku koju odbranu je u cjelosti ponovio i dodao da je sa sinom V. M. pogledao automobil marke "P" i odlučio da ga kupi. Dogovorio se da automobil plati 800,00 eura na odloženo i to da mu da novac iz dva puta s tim da se nije mogao sjetiti tačno za kada su se dogovorili da mu isplati prvu ratu. Automobil je povezao svojoj kući, nijesu zaključivali kupoprodajni ugovor. Taj automobil se pokvario, tačnije pokvario mu se motor pa ga je prodao N. A. za iznos od 500,00 eura i sa N. A. nije sačinjavao kupoprodajni ugovor. Objasnio je da je vozilo prodao N. jer nije imao </span><span class="span1">mogućnosti da ga popravi. Do današnjeg dana nije vratio nijedan cent oštećenom. Prije nego što je prodao automobil i dva puta nakon što ga je prodao išao je kod V. M. da mu preda kompletan iznos novca medjutim nije ga mogao naći na stanu. Upitan od strane suda da pojasni razlike u kazivanju na glavnom pretresu i u predhodnom postupku u odnosu na činjenicu zašto je prodao automobil jer je u predhodnom postupku izjavio da je imao porodičnih problema, izjavio je da je  tačno da je imao problema jer mu je umrla majka i tačno je da se automobil u medjuvremenu pokvario. U završnoj riječi je izjavio da je spreman da vrati dug oštećenom. </span>
</p>
<p>&nbsp;</p>
<p>
<span class="span1">Sud je u dokaznom postupku pročitao iskaze svjedoka V. R. za zapisnika o glavnom pretresa od 15.12.2013. godine, svjedoka J. B. za zapisnika o glavnom pretresu od 05.12.2013. godine, svjedoka N. A. sa zapisnika o glavnom pretresu od 10.10.2013. godine, svjedoka - oštećenog V. M. sa zapisnika o glavnom pretresu od 10.10. 2013. godine i pročitao izvod iz KE za okrivljenog izdat od UP PJ Podgorica broj .....</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni izvršio krivično djelo stavljeno mu na teret, na način, u vrijeme i na mjestu, kako je to predstavljeno u izreci ove presude, pa ga je sud oglasio krivim i osudio na kaznu iz izreke presude.</span>
</p>
<p>
<span class="span1"> </span>
</p>
<p>
<span class="span1">Ovo iz sledećih razloga</span>
</p>
<p>&nbsp;</p>
<p>
<span class="span1">Svjedok - oštećeni V. M. je u svom svjedočkom iskazu u predhodnom postupku na zapisniku pred istražnim sudijom ovoga suda Kri.br. 11/587 od 20.03.2012. godine izjavio da su u aprilu mjesecu 2010. godine on i supruga Ranka imali namjeru da prodaju vozilo "Pežo 106" reg.oznaka PG AG049 koje je registrovano na ime njegove supruge Ranke. U tom periodu je </span><span class="span1">jednog</span><span class="span1"> </span><span class="span1"> dana sišao ispred ulaza kako bi pokušao da upali vozilo i kako vozilo nije moglo odmah da upali prišao mu je jedan čovjek koji se interesovao u čemu je problem tako da je malo po malo sa njim ušao u neku normalnu priču oko vozila. Nakon toga se on ponudio pošto ima servis u blizini da pođu do njegovog servisa da opere vozilo napomenuvši da je zainteresovan za kupovinu istog. Došavši u servis saznao je da se radi o izvjesnom Z. M. koji je tada rekao da želi da kupi njegovo vozilo sa pričom da želi da ga da sinu. Rekao mu je da mora sačekati da njegova  supruga dođe kući i da on svrati kod njih kako bi se dogovorili. Nakon toga vozilo je vratio kući da bi sjutra dan tj. istu tu noć Zoran došao sa sinom i ponudio mu da kupi vozilo kada su mu saopštili da ga prodaju za iznos od 800,00 eura. On je pristao na taj iznos i rekao da će vozilo dati sinu, da mu sin radi u Opštini tako da nije bilo nikakvog razloga da ne povjeruje u tu priču. Čovjek je djelovao potpuno normalno i ubjedljivo. Nakon toga on i  supruga su pristali da mu prodaju vozilo uz dogovor sa njim i obećanje da će novac u iznosu od 800,00 eura donijeti u roku od mjesec dana nakon čega je odvezao vozilo s tim da su prije toga dogovorili da će se preregistracija vozila izvršiti zajedno sa sklapanjem kupoprodajnog ugovora po donošenju novca. Kako M. nije donosio novac više puta je išao kod njega i kontaktirao ga ali je isti pored izbjegavanja da mu se javi i vidi sa njim u nekoliko navrata navodno obećavao da će donijeti novac da nema trenutno i u tome je prošlo nekih tri mjeseca nakon čega mu je postalo jasno da se radi o prevari i da čovjek očigledno nema namjeru da mu da novac za vozilo. Upravo u tom periodu kod njega na stan došao je B. J. sa namjerom da preregistruje vozilo koje su dali Z. M. sa pričom da je on vozilo kupio od M. za iznos od 700,00 eura. Medjutim, J. je objasnio da im M. nije dao ni dinara za vozilo koje je uzeo i da se preregistaracija može izvršiti samo kada M. u potpunosi isplati dug, J.  se tada malo bunio i govorio da je i on tražio M. Nakon toga je  kontaktirao sa J. dva do tri puta vezano za M. ali je uvijek bila ista priča da ne može da nadje M.. </span><span class="span1">Tada je  odlučio da podnese krivičnu prijavu protiv M. jer se očigledno radilo o prevari obzirom da je M. dobio novac od Jovića pa  je ako je imao namjeru da zaista kupi vozilo od njega mogao taj novac i donijeti. Činjenica da je M. došao kod njega kući sa sinom i sasvim normalno i fino pričao, da mu je faktički komšija na 100 metara uticala je na njega u smislu da povjeruje da je čovjek ozbiljan i da govori istinu zbog čega je odmah i pristao da mu da vozilo a da ugovor sklope po donošenju novca. Tek kasnije kroz priču sa poznanicima je zaznao da se M. i ranije bavio sličnim stvarima, tj. prevarama što njemu u tom momentu nije bilo poznato jer se ne kreće u tim krugovima. Pridružio se krivičnom gonjenju protiv okrivljenog i postavio imovinskopravni zahtjev u iznosu od 800,00 eura.</span>
</p>
<p>&nbsp;</p>
<p>
<span class="span1">Svjedok V. R. je u svom svjedočkom iskazu navela, da je vlasnik automobila marke "Pežo 106" i sva dokumentacija za taj automobil se vodi na njeno ime jer taj automobil bio automobil njenog brata, koji je preveden na nju. Sjeća se da je  u aprilu 2010. godine nekako došlo do kontakta njenog supruga sa okrivljenim, sa kojim je njen suprug došao  u stan, da je pitaju da li će prodati svoj automobil. Tada je već imala kupca. Okrivljeni je pojasnio da živi blizu njihovog stana i da je zainteresovan da kupi vozilo i  da će za mjesec dana donijeti novac, pristala je na prodaju i okrivljeni je kazao da će automobil da plati 800,00 eura najduže za mjesec dana. Tom prilikom je okrivljenom M. Z. odmah predala ključeve automobila kao i neki peškir da prekrije prvo sjedište. Okrivljeni je toga dana odvezao automobil. Rok od mjesec dana nije ispoštovan i okrivljeni nije donio novac. Iste godine negdje pred kraj ljeta na vratima stana se pojavilo jedno lice koje od ranije nije poznavala i koje je od nje tražilo dokumentaciju kako bi mogao da registruje vozilo. Njen suprug je razgovarao sa tim čovjekom i tada je shvatila da je sve pošlo pogrešnim tokom. Nakon toga u maju ili junu 2013. godine na vratima stana se pojavio čovjek koji se predstavio kao sin M. Z. koji joj je rekao da pođe sa njim u banku kako bi uplatio nešto novca za automobil i da to ponesu u sud i rekao da će uplatiti 400,00 eura. Pozvala je muža i istom kazala, da je došao sin okrivljenog i pitala ga šta da radi, na šta joj je suprug kazao da sve ide regularnim putem, pa je tom čovjeku, sinu okrivljenog kazala da ne pristaje na ponuđene uslove i da će se sve rešavati preko suda.</span>
</p>
<p>&nbsp;</p>
<p>
<span class="span1">Svjedok N. A. je u svom svjedočkom iskazu naveo da su mu Z. M. i njegov sin A. ponudili na prodaju jedno vozilo marke "Pežo 106", zelene boje koje je bilo u vrlo lošem stanju i koje nije vrijedjelo više od 500,00 eura s tim da se nije mogao sjetiti tačno kada je to bilo. Zoran mu je rekao da je vozilo kupio od R. V. i da za papire neće biti nikakvih problema, pošto mu je sa vozilom predao i saobraćajnu dozvolu. Objasnio je, da je vozilo kupio od Z. M. za iznos od 500,00 eura, nakon čega mu je B. J. tražio vozilo za svoju suprugu, pa je svom kumu prodao vozilo za iznos od 500,00 eura. Zna da je B. renovirao vozilo i u isto uložio oko 1.100,00 eura. Medjutim, kada su htjeli da prevedu vozilo na ime B. supruge pošli su do R. V. kako bi im dala ličnu kartu, što je ona odbila rekavši im da Z. M. nije isplatio iznos od 800,00 eura, za koji iznos je ona njemu prodala auto tako da je tek tada saznao da je Z. M. vozilo platio 800,00 eura. Nakon toga sreo je M. koji mu je rekao da je pred sudom dogovorio da V. novac vrati. Na kraju je izjavio da se obzirom da je njegov kum J. uložio u vozilo 1.100,00 eura da ga nije mogao prevesti na ime svoje supruge niti ga registrovati, osjećao nelagodno pa je J. dao 700,00 eura kao neku nadoknadu za novac koji je uložio u vozilo, uzeo vozilo od J. i prodao ga na auto-pijaci takođe za iznos od 700,00 eura, njemu nepoznatom licu.</span>
</p>
<p>&nbsp;</p>
<p>
<span class="span1">Svjedok J. B. je u svom svjedočkom iskazu u predhodnom postupku pred istražnim sudijom ovoga suda Kri.br.11/587 od 20.02.2012. godine izjavio da mu je vozilo "Pežo </span><span class="span1">106" reg. oznaka PG AG049, brat od njegovog kuma A. N. u ljeto 2010. godine ponudio na prodaju, a koje vozilo je A. na ime duga koji je prema njemu imao Z. M. i Z. sin, dobio od Z. sina. Naime, Z. sin je vozilo "Pežo" dovezao A. i ostavio na ime duga. Obzirom da se A. N. bavio prodajom i kupovinom vozila isto je ponudio njemu, i kupio ga je za iznos od 600,00 eura. U vozilo je uložio 700,00 eura na ime kompletnog renoviranja jer je bilo u izuzetno lošem stanju. Nakon renoviranja vozilo je prodao jednom licu iz Zete s tim da je njegova obaveza kao prodavca bila da obezbjedi registraciju vozila s tim da je zajedno sa vozilom njemu predata i saobraćajna dozvola na ime R. V. zajedno sa polisom osiguranja na njeno ime. U narednom periodu je u više navrata pokušao da stupi u kontakt sa vlasnicom R. V. tj. istu je pokušao da nadje na njenoj adresi ul.V. R. stan iznad prodavnice "Mex". U stanu je zatekao R. supruga i njenu djecu koji su mu saopštili da je ista odsutna nakon čega je njenom suprugu predočio o čemu se radi nakon čega mu je isti saopštio da od strane Z. M. njima nije isplaćen novac na ime kupovine predmetnog vozila i da odbijaju da daju dokumenta na ime R. V. i omoguće preregistraciju vozila sve dok im se novac ne isplati. Nakon toga je kontaktirao N. A. koji mu je obećao da će stupiti u kontakt sa M. Z., nakon čega ga je obavjestio da Z. M. nema novac da isplati pa su, on i N. postigli dogovor da obzirom da vozilo ne može preregistrovati isto vrati N. koji mu je dao nadoknadu u iznosu od 700,00 eura i ako je vozilo platio 600,00 eura i u isto uložio dodatnih 700,00 eura. Što se dalje dešavalo sa vozilom nije mu poznato. Na glavnom pretresu je izjavio da u svemu ostaje pri iskazu koji je dao u predhodnom postupku.</span>
</p>
<p>
<span class="span1">     </span>
</p>
<p>
<span class="span1">Iz izvoda iz KE za okrivljenog izdat od.........</span>
</p>
<p>
<span class="span1">. </span>
</p>
<p>
<span class="span1">Na osnovu naprijed izloženog sud je na nesumnjiv način utvrdio da je okrivljeni u aprilu 2010. godine u P., pri čemu je bio svjestan svog djela i htio njegovo izvršenje, znajući da je njegovo djelo zabranjeno, u namjeri da sebi pribavi protivpravnu imovinsku korist lažnim prikazivanjem činjenica doveo u zabludu oštećenog V. M. da mu preda "Pežo 106" reg. oznaka PG AG049, vlasništvo njegove supruge V. R., na način što je prišao oštećenom, predstavljajući mu da je zainteresovan za kupovinu tog vozila na šta je oštećeni pristao i predao mu vozilo, uz obavezu okrivljenog  da mu na ime kupoprodajne cijene isplati iznos od 800,00 eura iako je znao da mu neće dati novac, već je vozilo prodao  A., čime je sebi pribavio protivpravnu imovinsku korist u iznosu od 800,00 eura, čime su se u radnjama okrivljenog stekli svi bitni objektivni i subjektivni elementi bića  krivičnog djela prevara iz čl. 244 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Naprijed utvrđeno činjenično stanje potvrđeno je svim provedenim dokazima na glavnom pretresu, prije svega iskazom svjedoka oštećenog V. M. koji je na vrlo jasan, precizan i detaljan način, kako u predhodnom postupku tako i na glavnom pretresu objasnio sudu kako je i na koji način najprije stupio u kontakt sa okrivljenim M. Z., a zatim kako je došlo do dogovora sa istim oko prodaje putničkog motornog vozila marke "Pežo 106" reg. oznaka PG AG049., a kojem iskazu je sud poklonio punu vjeru i u koji nije imao razloga da sumnja obzirom da je saglasan sa svim provedenim dokazima na glavnom pretresu,  koji je potvrdio, da su on i njegova supruga R. V., na koju je registrovano predmetno vozilo u aprilu 2010. godine imali namjeru da prodaju vozilo "Pežo . Negdje u tom periodu je jednog dana sišao ispred ulaza kako bi pokušao da upali vozilo pa kako isto nije mogao odmah da upali, prišao mu je jedan čovjek koji se interesovao u čemu je problem a nakon toga mu ponudio da obzirom da ima servis u blizini da odu do njegovog servisa da opere vozilo kada mu je napomenuo, da je zainteresovan za kupovinu istog. Kada je došao u servis saznao je da se radi o Z. M. koji mu je tada rekao da želi da kupi njegovo vozilo i da želi da ga </span><span class="span1">da sinu. Iste večeri okrivljeni je došao sa sinom i tada su mu on i njegova supruga saopštili da vozilo prodaju za 800,00 eura što je on prihvatio uz obećanje da će novac donijeti u roku od mjesec dana a da će se preregistracija vozila izvršiti zajedno sa sklapanjem kupoprodajnog ugovora po donošenju novca. Obzirom da okrivljeni nije donosio novac zbog čega je više puta išao kod njega i kontaktirao ga, ali je isti pored izbjegavanja da mu se javi i vidi sa njim u nekoliko navrata navodno obećavao da će donijeti novac da nema trenutno i u tome je prošlo nekih tri mjseca kada mu je postalo jasno da se radi o prevari. Kazivanje ovog svjedoka potvrdila je i svjedok V. R. inače supruga oštećenog V. M. koja je u svom svjedočkom iskazu navela da je vlasnik putničkog motornog vozila "Pežo 106" i da se sva dokumentacija za taj automobil vodi na njeno ime, da je u aprilu 2010. godine njen suprug došao sa okrivljenim u stan koji je objasnio da živi blizu njihovog stana da je zainteresovan da kupi vozilo i da će za mjesec dana donijeti pare da je pristala na prodaju za iznos od 800,00 eura, i okrivljenom M. Z. odmah predala ključeve automobila. Da je okrivljeni M. Z. nakon što je preuzeo vozilo "Pežo 106" reg. oznaka od oštećenog V. M. isto prodao, potvrdio je svjedok N. A koji je kazao, da su mu okrivljeni i njegov sin A punudili na prodaju vozilo marke "Pežo 106", koje su kupili od R. V. i rekli mu da za papire neće biti nikakvih problema obzirom da je sa vozilom predata i saobraćajna dozvola, pa je vozilo kupio od okrivljenog za iznos od 500,00 eura, a zatim isto prodao B. J. za iznos od 500,00 eura. </span>
</p>
<p>&nbsp;</p>
<p>
<span class="span1">Dakle, okrivljeni je po nalaženju ovoga suda bio svjetan svoga djela i htio njegovo izvršenje čime se rasvjetljava njegova subjektivna veza sa konkretnim krivičnim djelom manifesovano umišljajem. </span>
</p>
<p>&nbsp;</p>
<p>
<span class="span1">Sud je cijenio navode odbrane okrivljenog date u predhodnom postupku, kada je kazao da je u ljeto 2010. godine kod njega u servis koji je tada bio u izgradnji došao oštećeni V. M, koji mu je u razgovoru pomenuo, da prodaje vozilo marke "Pežo 106 " za iznos od 800,00 eura, da se dogovorio sa oštećenim V. da kupi vozilo za iznos od 800,00 eura i da mu navedeni iznos da u naredna dva mjeseca, da je imao porodičnih problema da nije mogao ispoštovati dogovor da je morao da ide na put i da nije imao novca zbog čega je predmetno vozilo prodao N. A. za iznos od 500,00 eura, dok je na glavnom pretresu kazao da je dogovor bio, da vozilo plati 800,00 eura na odloženo i to da novac da iz dva puta, s tim da se nije mogao sjetiti za kada su se dogovorili da mu isplati prvu ratu da se automobil pokvario, tačnije da mu se pokvario motor zbog čega je vozilo prodao N. A., jer nije imao mogućnosti da ga popravi, da je prije nego što je prodao automobil dva puta nakon što ga je prodao išao kod V. M da mu preda kompletan iznos novca, medjutim istog nije našao u stanu, pa je našao da je ovakva odbrana okrivljenog ( tokom čitavog postupka) sračunata na izbjegavanje  krivice , obzirom da je ista opodvrgnuta svim provedenim dokazima na glavnom pretresu prije svega iskazom svjedoka oštećenog V. M. koji je potvrdio da se u aprilu 2010. godine ispred ulaza stambene zgrade u kojoj živi sreo sa okrivljenim, koji mu se ponudio da pođu do njegovog servisa da operu vozilo, kada mu je rekao da je zainteresovan za kupovinu istog, da je okrivljeni kupio vozilo za iznos od 800,00 eura uz obavezu da će novac donijeti u roku od mjesec dana, da je kako okrivljeni novac nije donio, više puta išao kod njega i kontaktirao ga ali je isti izbjegavao da mu se javi i vidi sa njim i u tome je prošlo nekih tri mjeseca, kada je odlučio da podnese krivičnu prijavu protiv okrivljenog, zatim iskazom svjedoka V. R, koja je potvrdila, da je okrivljeni rekao da će za mjesec dana donijeti novac zbog čega je i pristala na prodaju, zatim iskazom svjedoka N. A. koji je potvrdio da je vozilo kupio od okrivljenog za iznos od 500,00 eura, da je isto odmah prodao B. J. za njegovu suprugu za iznos od 500,00 eura, a što dalje znači da ne stoje navodi odbrane okrivljenog, da se na vozilu pokvario motor te </span><span class="span1">da je zbog toga vozilo prodao N. A. jer nije imao mogućnosti da ga popravi i konačno iskazom svjedoka J. B. koji je potvrdio, da je kada je vozilo "Pežo 106" prodao jednom licu iz Zete i kada je zbog preregistracije vozila pošao do stana R. V. tj. vlasnice vozila gdje je zatekao Rankinog supruga koji mu je saopštio da mu od strane okrivljenog nije isplaćen novac na ime kupovine predmetnog vozila, zbog čega je odbranu okrivljenog u tom dijelu odbacio kao neosnovanu.</span>
</p>
<p>
<span class="span1"> </span>
</p>
<p>
<span class="span1">Činjenica da je svjedok V. R. u svom svjedočkom iskazu potvrdila, da je u maju ili junu 2013. godine kod njih kući, došao čovjek koji se predstavio kao sin okrivljenog, koji joj je rekao da pođe sa njim u banku kako bi uplatio nešto novca za automobil da to ponesu u sud i rekao da će uplatiti 400,00 eura, kome je kazala da ne pristaje na ponuđene uslove i da će se sve rešavati preko suda, je bez uticaja na drugačiju odluku suda u ovoj krivičnopravnoj stvari, obzirom da je ponuda od okrivljenog i njegovog sina uslijedila tek nakon pokretanja krivičnog postupka.  </span>
</p>
<p>&nbsp;</p>
<p>
<span class="span1">Prilikom izbora krivične sankcije za izvršeno krivično djelo, Sud je okrivljenom u smislu čl. 42 Krivičnog zakonika, kao olakšavajuće okolnosti cijenio njegovu porodičnost, oženjen, otac dvoje djece, dok je kao otežavajuću okolnost cijenio njegovu raniju višestruku osuđivanost, što je sud utvrdio uvidom u izvod iz kaznene evidencije na ime okrivljenog, pa je Sud istog osudio na kaznu zatvora u trajanju od tri mjeseca, nalazeći da će se jedino sa ovakvom kaznom, prema okrivljenom, u dovoljnoj mjeri uticati da u buduće ne vrši krivična djela, čime će se sa uspjehom ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija, u smislu čl. 4 st. 2 Krivičnog zakonika.</span>
</p>
<p>
<span class="span1"> </span>
</p>
<p>
<span class="span1">Na osnovu čl.239 st.2 ZKP-a sud je obavezao okrivljenog da oštećenom V. M. na ime naknade štete uplati novčani iznos od 800,00 eura u roku od dva mjeseca po pravosnažnosti presude.</span>
</p>
<p>
<span class="span1"> </span>
</p>
<p>
<span class="span1">Na osnovu čl.226 ZKP-a sud je obavezao okrivljenog, da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu čl.374 ZKP-a odlučeno je kao u izreci presude</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">dana 09.04.2015.godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran, s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">u roku od 8 dana od dana prijema iste,</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O.  Jelena Soldo</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
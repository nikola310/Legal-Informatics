<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:11pt;}
.p6{margin-left:-0.375in;text-align:justify;hyphenate:auto;font-family:Arial;font-size:11pt;}
.p7{margin-left:-0.375in;text-align:start;hyphenate:auto;font-family:Arial;font-size:11pt;}
.p8{margin-left:-0.25in;text-align:justify;hyphenate:auto;font-family:Arial;font-size:11pt;}
.p9{text-align:justify;hyphenate:auto;font-family:Arial;font-size:11pt;}
.p10{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{color:red;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br. 54/13</span>
</p>
<p class="p3">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4">
<span>U IME CRNE GORE</span>
</p>
<p class="p1"></p>
<p class="p1">
<span>OSNOVNI SUD U P, kao prvostepeni krivični po sudiji Jeleni Perović Kovačević kao sudiji pojedincu, uz učešće Slađane Vlahović kao zapisničara, u krivičnom predmetu protiv okrivljenog V.R, zbog krivičnog djela građenje objekta bez građevinske dozvole iz  čl.326a Krivičnog zakonika, odlučujući o optužom predlogu ODT-a P Kt.br.1594/12 od 17.01.2013.godine, koji je na glavnom pretresu zastupala Biljana Medenica, savjetnik kod ODT-a P, nakon glavnog i javnog pretresa održanog dana 28.03.2013.godine u prisustvu zastupnika optužbe i okrivljenog, donio je i istog dana javno objavio</span>
</p>
<p class="p1"></p>
<p class="p4">
<span>P R E S U D U</span>
</p>
<p class="p1"></p>
<p class="p1">
<span>Okrivljeni: V.R, od oca J i majke D, rođen</span><span class="s1">e Vukčević, </span><span>rođen 11.12.1957. godine u P, sa prebivalištem u mjestu rođenja, državljanin Crne Gore, pismen, završio srednju školi, nezaposlen, oženjen, otac troje djece, lošeg imovnog stanja, ranije neosuđivan</span>
</p>
<p class="p1"></p>
<p class="p4">
<span>KRIV JE</span>
</p>
<p class="p1">
<span> </span>
</p>
<p class="p1">
<span>Zato što je:</span>
</p>
<p class="p1"></p>
<p class="p1">
<span>U septembru 2012. godine, u P, u naselju M b, postupajući protivno odredbi čl.69 Zakona o uređenju prostora i izgradnji objekata započeo građenje objekta bez predhodno pribavljene građevinske dozvole, na način što je vršio rekonstrukciju postojećeg spratnog objekta tako što je započeo građenje etaže objekta potkrovlja sa krovnom konstrukcijom, bez pribavljene građevinske dozvole, pri čemu je bio svjestan svog dijela čije je izvršenje htio i znajući da je njegovo dijelo zabranjeno</span>
</p>
<p class="p1"></p>
<p class="p1">
<span>-čime je izvršio krivično dijelo građenje objekta bez građevinske dozvole iz čl.326a Krivičnog zakonika</span>
</p>
<p class="p1"></p>
<p class="p1">
<span>Pa mu sud primjenom citiranih zakonskih odredbi, te odredbi iz čl.3,4,5,15,36,42,52,53 i 54  Krivičnog zakona, te čl. 226, 229 i 374 Zakona o krivičnom postupku izriče</span>
</p>
<p class="p1">
<span>                             </span>
</p>
<p class="p4">
<span>USLOVNU OSUDU</span>
</p>
<p class="p1"></p>
<p class="p1">
<span>Kojom mu predhodno utvrđuje kaznu zatvora od 6(šest) mjeseci i istovremeno utvrđuje da se ista neće izvršiti ako okrivljeni u roku od 1(jedne) godine po pravosnažnosti presude ne izvrši novo krivično dijelo.    </span>
</p>
<p class="p1"></p>
<p class="p1">
<span>Obavezuje se okrivljena da na ime sudskog paušala uplati ovom sudu iznos od 50,00€ u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p4">
<span>Obrazloženje</span>
</p>
<p class="p4"></p>
<p class="p1">
<span>Optužnim predlogom ODT-a P Kt.br.1594/12 od 17.01.2013.g. stavljeno je na teret okrivljenom V.R da je izvršio krivično dijelo građenje objekta bez građevinske dozvole iz čl.326 a Krivičnog zakona, pri kom optužnom predlogu je ostao do kraja glavnog pretresa i u završnoj riječi je predložio sudu da okrivljenog oglasi krivim i osudi po zakonu.</span>
</p>
<p class="p1"></p>
<p class="p1">
<span>Okrivljeni je u svojoj odbrani naveo da je 1988.gododine napravio kuću dimenzija 10x11m u naselju M b. Njegova kuća se sastojala od jedne etaže i na njoj je izgradio krov koji je pokrio salonitnim tablama. Međutim zbog protoka vremena i izloženosti atmosferskim  prilikama, njegov krov je prilično propao, pa je bio prinuđen da napravi novi krov. Negdje u septembru mjesecu 2012.god. skinuo je stari krov, a zatim ozidao 7 redova blok opekom. Nakon ovoga on navodi da je izgradio drvenu krovnu konstrukciju i kuću pokrio crijepom. U toku ovih radova kod njega je došao neki čovjek koji se okrivljenom predstavio kao građevinski inspektor i koji je izvršio je inspekcijski nadzor i sačinio zapisnik, nakon čega je poslije nekoliko dana okrivljeni dobio rešenje kojim mu je naloženo da porušio ovaj dio kuće koji je nadogradio, što on nije učinio niti može da sruši svoju kuću. Dalje navodi okrivljeni da je radove na izgradnji krova i potkrovlja izvodio on lično, a da su jedan dio radova obavili radnice koje je sam angažovao, kao i da su mu u radovima pomagali poznanici i prijatelji. Cjelokupan materijal za ove radove okrivljeni je sam nabavio, a to je radio kupujući sukcesivno u predhodnih 10 godina, jer mu materijalne prilike nisu odzvoljavale da kupi sve odjednom. Okrivljeni u ovoj odbrani dalje navodi da nije tražio građevinsku dozvolu za ove radove, jer je znao da se takva dozvola ne može dobiti, a smatrao je da se radi o rekonstrukciji kuće koju je morao da obavi na ovaj način, jer je krov prilično propao i vlaga je ulazila u unutrašnjost kuće. On je još napomenuo da mu je poznato bilo da ne smije graditi bez odgovarajuće dokumentacije i dozvola nadležnih organa, ali je bio u nuždi i morao je ovo da napravi, jer je stari krov bio u veoma lošem stanju, vlaga je oštetila plafone u spavaćim sobama, pa se iste više nisu mogle koristiti. Okrivljeni je dalje objsnio da se ovdje radilo o rekonstrukciji i da on nije podizao novi sprat, već je iz nužde mjenjao krov, a građevinsku dozvolu za to ne bi mogao dobiti kao i niko na M b. Pri ovoj svojoj odbranni okrivljeni je ostao u završnoj riječi, ističući da on nije izvršio krivčno dijelo koje mu je stvaljeno na teret. </span>
</p>
<p class="p1"></p>
<p class="p1">
<span>Sud je u dokaznom postupku sproveo sledeće dokaze: saslušao svjedoka M.J-inspektora S z p i u p i z ž s; pročitao zapisnik o inspekcijskom nadzoru inspektora zaštite prostora br.000443 od 06.10.2012.godine; pročitao rešenje S z i u p i z ž s-O i z p UP.II 08-363/12-687 od 22.10.2012.godine; izvršio uvid u fotografije sačinjene od ovlašćenog službenika S z p i u p i z ž s; pročitao izvod iz KE na ime okrivljene. </span>
</p>
<p class="p1"></p>
<p class="p1">
<span>Sud nije prihvatio predlog odbrane da se u dokaznom postupku izvrši uvid u skicu iz katastra i rešenje o utvrđivanju poreza za 2010.godinu, kao i u dopis za uplatu za asfaltiranje puta iz 1988.godine, jer sud smatra da isti nisu od značaja za razrešenje ove krivično pravne stvari.</span>
</p>
<p class="p1"></p>
<p class="p1">
<span>Svjedok M.J-inspektor u S z p i u p i z ž s, O i z p, je na glavnom pretresu naveo da je dana 06.09.2012.godine izvršio inspekcijsku kontrolu, odnosno nadzor, o čemu je sačinio zapisnik, konstatovao zatečeno stanje i pitao istovremeno investitora posjeduje li građevinsku dozvolu za te radove, na šta mu je on odogvorio da nema tu dozvolu. Svjedok ističe da se ovdje radilo o nadogradnji, pa je nakon ovog nadzora donio rešenje o rušenju. Objasnio je da je prilikom sačinjavanja pomenutog zapisnika, investitor bio prisutan, ali je odbio da potpiše zapisnik. Dalje navodi svjedok, da se u ovom slučaju, kako je napisao i u zapisniku, radilo o nadogradnji potkrovlja, ali dodaje da je u prostorijama zaista bila jako vidna vlaga. </span>
</p>
<p class="p1"></p>
<p class="p1">
<span>Uvidom u zapisnik o inspekcijskom nadzoru br.000443 od 06.10.2012 koga je sačinijo inspektor zaštite prostora J.V ustanovljeno da su u toku vršenja inspekcijskog pregleda pomenutog dana na predmetnom objektu bili u toku građevinski radovi i to nadogradnja potkrovlja nad prizemnim objektom cca 10,0x11,0 metara. Od građevinskih radova u trenutku sačinjavanja ovog zapisnika bilo je urađeno sledeće: ozidani zidovi i izbetobirani horizontalni i vertikalni serklaži. U zapisnik je inspektor uveo i to da je izvođača radova V.R pitao da li posjeduje građevinsku dozvolu za ove radove, na šta mu je ovaj odgovorio da ne posjeduje, pa mu je neređeno da u roku od jednog dana poruši dograđeni dio potkrovlja. Još je konstatovano u zapisniku da je ovom nadzoru bprisustvovao ovdje okrivljeni V.R te da je odbio da potpiše isti ne navodeći razloge, ali je preuzeo kopiju zapisnika.</span>
</p>
<p class="p1"></p>
<p class="p1">
<span>Uvidom u rešenje O i z p S z p i u p i z ž sbr. UP II 08-363/12-687 od 22.10.2012.godine, utvrđeno je da je V.Ru iz P ovim rešenjem naređeno da poruši nadogradnju prizemnog objekta dimenzija u osnovi cca 10,0x11,0 m, na lokaciji M b. Rok za postupanje po ovom rešenju je 3(tri) dana, od dana njegovog dostavljanja, a u koliko ne postupi po ovom rešenju pristupa se administrativnom izvršenja rešenja, koje troškove ovakvog rešavanja bi snosio subjekt nadzora. Dalje u ovom rešenju je navedeno da je ovakvu odluku inspektor donio postupajući shodno odredbama Z o u p i i o, čijim čl.149 je propisano da inspektor zaštite prostora provjerava da li je za građenje objekta, odnosno postavljanje privremenog objekta izdata građevinska dozvola, a čl.167 istog zakona propisano je da objekat u izgradnji bez građevinske dozvole do dana stupanja na snagu tog Zakona koji se ne uklapa u plannski dokument ukloniće se u skladu sa pomenutim Zakonom. Dalje je uvidom u rešenje utvrđeno da je inspektor donoseći isto portupio poštujući čl.150 gore pomenutog zakona, koji propisuje da kada se građenje objekta vrši bez građevinske dozvole, odnosno objekat privremenog karektera postavlja bez odobrenja iz čl.116 istog zakona, inspektor zaštite prostora ima obavezu i ovlašćenje da naredi rušenje objekta. </span>
</p>
<p class="p1"></p>
<p class="p1">
<span>Uvidom u fotografije koje je sačinio ovlašćeni službenik S z p i u p i z ž s, jasno se vidi da su na pomenutom objektu u toku radovi na krovu kuće. Uočljivo je na fotografijama da je na krovu u toku zidanje zida od cigli, koje zidanje još nije završeno. Takođe je vidljiv ostali materijal koji je upotrebljen za zidanje ovog zida, a to su drvene grede i žice za armaturu.</span>
</p>
<p class="p1"></p>
<p class="p1">
<span>Uvidom u izvod iz kaznene evidencije na ime okrivljenog, utvrđeno je da isti ranije nije osuđivan.</span>
</p>
<p class="p1"></p>
<p class="p1">
<span>Ocjenom navoda optužbe, odbrane okrivljenog, te ostalih provedenih dokaza, cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni V.R izvršio krivično dijelo koje joj je stavljeno na teret.</span>
</p>
<p class="p1"></p>
<p class="p1">
<span>U postupku je nesumljivo utvrđeno da je okrivljeni započeo nadogradnju objekta, na način što je vršio rekonstrukciju postojećeg spratnog objekta tako što je započeo građenje etaže potkrovlja sa krovnom konstrukcijom, bez predhodno pribavljene građevinske dozvole, čime je postupio pritivno odredbi čl.69 Zakona o uređenju prostora i izgradnji objekata, kojim je propisano da se objekat može graditi na osnovu građevinske dozvole i tehničke dokumentacije. Predhodno je sud utvrdio na osnovu provedenih dokaza i to iskaza svjedoka M.J, inspektora zp-S z p i u p i z ž s, koji je sačinio i zapisnik o inspekcijskom nadzoru, a kasnije donio i rešenje o rušenju pomenute nadogradnje i sačinio fotografije sa lica mjestsa, u koje je dokumente i fotografije sud izvršio uvid i pročitao ih kao dokaze u ovom postupku, a kojima je utvrđeno da je na predmetnom objektu čiji je vlasnik okrivljeni V.R, vršena nadogradnja potkrovlja na već opisan način, a okrivljeni koji je istovremeno bio investitor ovih radova, nije posjedovao grđevinsku dozvolu za iste, što je ustanovljeno uvidom u zapisnik,a isto je saglasno i sa dijelom odbrane okrivljenog u dijelu u kojem i sam navodi da nije tražio nikakvu dozvolu za ove radove od nadležnih organa. Ovim dokazima sud je poklonio punu vjeru, smatrajući ih jasnim, tačnim i saglasnim.</span>
</p>
<p class="p1">
<span> </span>
</p>
<p class="p1">
<span>Sud nije prihvtio odbranu okrivljenog u dijelu u kojem ona navodi da se ovdje ne radi o nadogradnji već o sanaciji krova koju je bio prinuđen da vrši, jer je u toku postupka jasno ustanovljeno, da se radi o nadogradnji, što se vidi i na fotografijama sa lica mjesta, na kojima je uočljivo da se na krovu kuće zida zid od cigli sa drvenom konstrukcijom, a takva radnje se ne može smatrati nužnom sanacijom, već nadogradnjom, pa stoga sud ne prihvata ovaj dio odbrane. </span>
</p>
<p class="p1"></p>
<p class="p1">
<span>Sud je nedvosmisleno utvrdio da su se u radnjama okrivljenog V.R  stekli svi bitni elementi krivičnog dijela građenje objekta bez građevinske dozvole iz čl.326a KZ-a, obzirom da je ustanoivljeno da je okrivljeni vršio nadogradnju već postojećen objekta na način kako je to već opisano, bez predhodno pribavljene građevinske dozvole, što je i sam okrivljeni priznao, čime je postupio protivno odredbi čl.69 Zakoma u uređenju prostora i izgradnji objekata, kojim je propisano da se objekat može graditi samo na osnovu građevinske dozvole i tehničke dokumentacije. </span>
</p>
<p class="p1"></p>
<p class="p1">
<span>Cijeneći psihički odnos optuženog pema izvršenom krivičnom dijelu, sud smatra da je optuženi bio svjestn svog djela i htio njegovo izvršenje, postupajući sa direktnim umišljajem kao oblikom krivice, čime su se pored objektivnih elemenata stekli i svi subjektivni elementi bića krivičnog djela stavljenog mu na teret. </span>
</p>
<p class="p1"></p>
<p class="p1">
<span>Prilikom izbora vrste i visine krivične sankcije sud je, u smislu čl.42 Krivičnog zakonika, cijenio sve okolnosti da kazna bude veća ili manja (olakšavajuće i otežavajuće okolnosti), pa je od olakšavajućih okolnosti na strani okrivljenog sud cijenio činjenice da je u pitanju otac troje djece djece, da je nezaposlen i lošeg je imovnog stanja, kao i činjenicu da ranije nije osuđivan što je utvrđeno uvidom u izvod iz KE na ime okrivljenog, dok otežavajućih okolnosti nije bilo, pa imajući u vidu I stepen krivice za izvršeno krivično dijelo, sud je mišljenja da zbog krivično pravne zaštite prema okrivljenoom nije nužno primjeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od jedne godine, na okrivljenog dovoljno uticati da ubuduće ne vrši krivična dijela, čime će u potpunosti biti ostvarena svrha izricanja uslovne osude iz čl.52 Krivičnog zakonika CG, a uokviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p1"></p>
<p class="p1">
<span>Shodno čl. 226 i 229 Zakona o krivičnom postupku,Sud je obavezao okrivljenog da na ime troškova krivičnog postupka uplati ovom sudu iznos od 50,00€ na ime sudskog paušala, koji je odmjeren .</span>
</p>
<p class="p1"></p>
<p class="p1">
<span>Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p class="p1">
<span> </span>
</p>
<p class="p4">
<span>OSNOVNI SUD P</span>
</p>
<p class="p4">
<span>Dana, 28.03.2013.godine</span>
</p>
<p class="p1"></p>
<p class="p1">
<span>ZAPISNIČAR		                                                               SUDIJA</span>
</p>
<p class="p1">
<span>Slađana Vlahović                		                           Jelena Perović Kovačević </span>
</p>
<p class="p5"></p>
<p class="p5">
<span>Dostavna naredba</span>
</p>
<p class="p5">
<span>Primjera presude dostaviti:</span>
</p>
<p class="p5"></p>
<p class="p5">
<span>-ODT P</span>
</p>
<p class="p5">
<span>-Okrivljenim</span>
</p>
<p class="p5">
<span>- a/a</span>
</p>
<p class="p6"></p>
<p class="p7"></p>
<p class="p8">
<span>Postupljeno dana_______________________________. 2013 </span>
</p>
<p class="p8">
<span>Namještenik___________________________________.</span>
</p>
<p class="p8"></p>
<p class="p9">
<span>PRAVNA POUKA: </span>
</p>
<p class="p9"></p>
<p class="p9">
<span>Protiv ove presude dozvoljena je </span>
</p>
<p class="p9">
<span>žalba u roku od 8 dana od dana prijema pismenog</span>
</p>
<p class="p9">
<span>otpravka presude, Višem sudu u P, a preko</span>
</p>
<p class="p9">
<span>ovog suda.</span>
</p>
<p class="p9"></p>
<p class="p9">
<span>ZTO: Slađana Vlahović</span>
</p>
<p class="p8"></p>
<p class="p8"></p>
<p class="p10"></p>


</body>
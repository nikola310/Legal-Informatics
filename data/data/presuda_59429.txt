<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1">                                                                                                                        K.br. 175/12</span>
</p>
<p>
<span></span>
</p>
<p>&nbsp;</p>
<p>
<span class="span1">                                       </span>
</p>
<p>
<span class="span1">                                 </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">  </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog Z. B., zbog dva krivična djela – nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, po optužnom prijedlogu ODT u Baru Kt.br. 218/11 od 28.03.2012. godine, nakon održanog glavnog javnog pretresa u prisustvu zastupnika optužbe ODT-a Milenka Magdalinića, okrivljenog i njegovog branioca I. F., adv. iz Bara, dana 09.09.2013. godine, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni Z. B., JMBG ..., od oca R. i majke B., rođene T., rođen ... godine, u mjestu K., opština I.–S., sa prebivalištem u Baru–S., ul. ..., državljanin Srbije, nezaposlen, razveden, otac dvoje djece, pismen, sa završenom srednjom školom, lošeg imovnog stanja, osuđivan presudom Osnovnog suda u Baru K br. 527/12 od 16.04.2013. godine, zbog krivičnog djela – nasilje u porodici ili u porodičnoj zajednici iz čl. 220 st. 1 KZ-a na zatvor u trajanju od 6 (šest) mjeseci uslovno na 2 (dvije) godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K  r  i  v    j  e :</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 21. avgusta 2010. godine, oko 11,00 časova, u neposrednoj blizini porodične kuće, u ul. ... u S., opština Bar, svjestan svog djela i htio njegovo izvršenje, primjenom grubog nasilja narušio tjelesni i duševni integritet članova svoje porodice – svog tasta oštećenog M. R. i svoje tašte oštećene M. J., na način što je prišao svom tastu-oštećenom M. R. upućujući mu riječi: „Marš iz moje ulice“, a nakon toga istom zadao udarac stisnutom pesnicom u predjelu glave-jagodične kosti, od kojeg udarca je isti pao na tlo, a nakon toga mu zadao više udaraca rukama u predjelu glave i tijela, te potom fizički napao svoju taštu-oštećenu M. J., zadajući joj udarac otvorenom šakom u predjelu glave-iza lijevog uva, od kojih je udaraca M. R. zadobio lake tjelesne povrede u vidu: nagnječenja-razderne rane u predjelu ispod lijevog oka promjera 1x1 cm, ogrebotine (crtaste oguljotine) kože u predjelu lica i u predjelu gornje usne, ogrebotine </span><span class="span1">(crtaste oguljotine) kože u lijevom podušnom predjelu i oguljotine kože u predjelu lijevog lakta, dok je oštećena M. J. zadobila lake tjelesne povrede u vidu oguljotine ramena-lijevo,</span>
</p>
<p>
<span class="span1">- čime je izvršio dva krivična djela – nasilje u porodici ili u porodičnoj zajednici iz čl. 220 st. 1 Krivičnog zakonika</span>
</p>
<p>
<span class="span1">            </span>
</p>
<p>
<span class="span1">           - Pa mu sud primjenom  čl. 4, 32, 36, 42, 48, Krivičnog Zakonika CG i čl. 369,370 i 374 ZKP-a  </span>
</p>
<p>&nbsp;</p>
<p style="text-align:center;">
<span class="span1">U T V R Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">za krivično djelo – nasilje u porodici ili u porodičnoj zajednici iz čl. 220 st. 1 Krivičnog zakonika učinjeno na štetu M. R. kaznu zatvora u trajanju od 40 (četrdeset) dana</span>
</p>
<p>&nbsp;</p>
<p>
<span class="span1">za krivično djelo – nasilje u porodici ili u porodičnoj zajednici iz čl. 220 st. 1 Krivičnog zakonika učinjeno na štetu M. J. kaznu zatvora u trajanju od 40 (četrdeset) dana </span>
</p>
<p>&nbsp;</p>
<p>
<span class="span1">pa ga za ova djela </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 60 (šesdeset) dana</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 360,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim prijedlogom Osnovnog državnog tužioca u Baru, Kt.br. 218/11 od 28.03.2012. godine, koji je preciziran na glavnom pretresu, okrivljenom je stavljeno na teret izvršenje krivičnog djela bliže opisano u izreci presude.</span>
</p>
<p>
<span class="span1">Okrivljeni je u svojoj odbrani u bitnom naveo da je dana 21.08.2010. godine, negdje oko 11 časova, kod njega došao jedan bračni par iz Srbije da traže smještaj. Nakon što su pogledali sobu, izašli su iz kuće i posle kratkog razgovora sa njima svi zajedno su otišli iz njegovog dvorišta i stali ispred kapije. Napomenuo je da se sve to dešavalo ispred njegove kuće, odnosno ispred kapije nekih 5 metara, a M. R. stanuje na nekih 60-70 metara udaljenosti. Dok su stajali na navedenom mjestu, primijetio je da M. R. ide prema njima trčećim korakom, a izgledao je jako uzbuđeno i napeto, smrknutog lica, kao da je imao namjeru da izazove neki incident, a možda je to bilo zbog činjenice da boluje od šećera, nudeći tim gostima apartman za izdavanje. Okrivljeni mu je mirnim tonom rekao da sačeka da gosti završe sa njim, pa da im onda ponudi neki od svojih apartmana. U tom trenutku ga je M. R. uhvatio lijevom rukom za kaiš od torbice, a stisnutom pesnicom desne ruke udario u predjelu desne jabučice, istovremeno govoreći: </span><span class="span1">„Majku ti jebem“. Tada ga je još jednom udario u predjelu ramena. Nakon toga je došlo do kratke razmjene udaraca između njih dvojice. Naveo je da je tačno da je oštećenog udarao rukama, kao što je i oštećeni njega, a od jednog njegovog udarca, i to stisnutom pesnicom u predjelu lica, oštećeni M. R. je pao, nakon čega se brzo podigao i ponovo nasrnuo na okrivljenog, sa namjerom da nastavi obračun. Potom mu je okrivljeni ponovo zadao udarac u predjelu lica, uslijed čega se M. R. zateturao i pao, i to je bilo sve od udaraca koje je on zadao oštećenom. Napomenuo je da ga nije udarao nogama. Osim toga, naveo je da ga je oštećeni udarao pesnicama sve vrijeme. Kada je oštećeni drugi put pao, dotrčala je njegova supruga M. J., koja je počela da ga udara po tijelu i licu, a on je samo odgurnuo kako bi je odbio od sebe i to desnom rukom u predjelu lica ili vrata. Za to vrijeme M. R. je ustao, uzeo kamen sa asfalta, sa namjerom da ga baci prema njemu, govoreći mu: „Sad ću da ga ubijem, jebaću mu majku“. Potom je okrivljeni utrčao u svoje dvorište i sakrio se iza bora da ga kamen ne bi pogodio, a u dvorištu su bila njegova djeca i djeca njegovog brata. M. R. je bacio kamen prema njemu, ali ga nije pogodio. Nakon toga je okrivljeni uzeo štap koji pridržava jedan cvijet i krenuo prema kapiji, ali su ga u tome spriječili njegov brat N. Z. i komšija Z. Dž. . Tada je M. R. ponovo uzeo kamen da ga gađa, ali ga je u tome spriječila komšinica D. B., koja je bila u blizini oštećenog. Dalje je naveo da nije konfliktna ličnost, da se nikada nije svađao sa suprugom, niti je ikad udario, omalovažavao ili na bilo koji drugi način diskriminisao, a da je njegova najveća greška što M. R. nije prijavio policiji, jer ga je on prvi udario. Na glavnom pretresu od 23.07.2012. godine je naveo da ne zna da li je oštećenog udario šakom ili pesnicom, ali ga je svakako udario samo jedanput, jer je bio jako uzbuđen i uznemiren. Osim toga je kazao da je oštećenog, nakon što ga je jednom udario, odgurnuo i da je isti pao. Pojasnio je da je visok 1,97 metara i da ima 120 kg. </span>
</p>
<p>
<span class="span1">U dokaznom postupku sud je proveo sledeće dokaze: saslušani su svjedoci – oštećeni M. R. i M. J., pročitani su iskazi svjedoka K. M. i B. D. iz prethodnog postupka sa zapisnika Kri br. ... od 21.09.2011. godine i sa glavnog pretresa, pročitan je iskaz svjedoka V. V. sa zapisnika pred I osnovnim sudom u Beogradu br. Pom ... od 08.03.2012. godine, pročitan je izvještaj ljekara specijaliste JZU „Dom zdravlja - Bar“, odjeljenje - Ambulanta Sutomore na ime M. R. br. ... i izvod iz djelovodnika od 21.08.2011. godine, pročitana je otpusna lista KC Srbije – Odeljenja za neurohirurgiju „E“ br. istorije bolesti ... od 21.10.2010. godine na ime M. R., pročitan je izvještaj ljekara specijaliste JZU „Dom zdravlja - Bar“, odjeljenje - Ambulanta Sutomore na ime M. J. br. protokola ... od 21.08.2010. godine, pročitan je nalaz i mišljenje vještaka medicinske struke dr. K. N. Kri br. 437/11 od 27.10.2011. godine i njegov iskaz sa glavnog pretresa sa zapisnika od 26.02.2013. godine, izvršen je uvid u spise predmeta Osnovnog suda u Baru P br. ..., pročitan je izvod iz KE MUP-a Beograd br. ... str.pov br. ... od 19.07.2013. godine i izvršen je uvid u spise predmeta K br. ... Osnovnog suda u Baru.  </span>
</p>
<p>
<span class="span1">Svjedok - oštećeni M. R. je u svom iskazu u bitnom naveo da je navedenog dana, oko 11 časova izjutra, izašao iz dvorišta i kretao se nekih 15 metara niz ulicu, u kojoj ulici, kao i on, živi njegov bivši zet Z. B., sa kojim nije u dobrim odnosima. Stajao je na jednoj zelenoj površini između dvije ulice, na udaljenosti od kuće okrivljenog nekih 10-15 metara i razgovarao sa jednim nepoznatim čovjekom, koji se raspitivao za sobe. U tom trenutku mu je prišao okrivljeni i rekao mu: „Marš iz moje ulice“. Pitao ga je „Zar je ovo tvoja ulica“, nakon čega ga je okrivljeni udario stisnutom pesnicom u predjelu glave, tačnije jagodične kosti, od čega je zadobio posjekotinu. Od tog udarca je pao na beton, a okrivljeni je nastavio da ga udara rukama i nogama u predjelu čitavog tijela i glave, </span><span class="span1">tako da nije mogao da ustane sa tla, a sve mu je bilo mutno pred očima. U međuvremenu je stigla njegova supruga M. J. da mu pomogne, ali se ne sjeća šta je govorila, već je kasnije čuo da je gurala okrivljenog kako bi ga sklonila od njega, međutim, to nije vidio, kao što nije vidio da je njegovu suprugu okrivljeni udario pesnicom u predjelu uva, tačnije iza uva, na šta mu se ona kasnije žalila. Ubrzo nakon toga su došle komšije i uspjeli su da odvoje Z. B. od njega. Na glavnom pretresu je pojasnio da se sjeća da ga je B. D. podigla i ponijela u polusvjesnom stanju do kuće da se umije, jer je sav bio krvav. Dalje je naveo da za vrijeme tuče nije okrivljenog gađao kamenom, a da li ga je nakon tuče gađao, ne sjeća se, ali je od B. D. čuo da je pokušao da ga gađa nakon tuče. Pridružuje se krivičnom gonjenju, a imovinskopravni zahtjev ostvaruje u parničnom postupku.</span>
</p>
<p>
<span class="span1">Svjedok - oštećena M. J. je u svom iskazu u bitnom navela da je navedenog dana, oko 11,00 časova izjutru, izašla iz svog dvorišta i vidjela svog supruga koji je stajao na udaljenosti 10-15 metara od njihove kuće, a na istoj tolikoj udaljenosti od kuće okrivljenog, kako razgovara sa nekim čovjekom na ulici. Krenula je ka njima i prešla otprilike 3-4 metra, kada je primijetila kako okrivljeni, trčećim korakom, ide prema njenom suprugu. Primakao se njenom suprugu i rekao mu: „Mrš“. Ona je to dobro mogla da čuje jer se nalazila na udaljenosti od nekih 7-8 do 10 metara od njih. Pretpostavila je da će napasti njenog supruga, jer su u lošim odnosima i ne govore, a nije prvi put da okrivljeni napada njenu porodicu, tako da je izula klompe i krenula da trči prema njima. Vidjela je da je okrivljeni udario njenog supruga pesnicom u predjelu glave, ispod oka, od kog udarca je M. R. pao, a onda je okrivljeni počeo da ga udara i rukama i nogama po cijelom tijelu, i to dok je njen suprug bio na zemlji. Prišla je da odgurne Z. B. i u tom momentu ju je okrivljeni udario pesnicom iza uva. Ona se povratila nekako i ponovo odgurnula okrivljenog, a u međuvremenu je naišla B. D. sa svojim sinom V. V. da pomognu njenom suprugu. Na tren je vidjela i K. M., ali ne zna kad je ona došla. Napomenula je da je njen suprug imao udarce svuda po tijelu, po glavi, zatvoreno mu je bilo oko, dok je ona zadobila ogrebotine i udarac u glavu, iza uva. Ispratila je okrivljenog ka njegovoj kući, bila je ljuta i vikala je na njega, a u jednom trenutku, kada je okrivljeni ušao u svoje dvorište, rekao je svom bratu N.: „E sad sam ga sredio“. Zatim je uzeo metalnu šipku iz svog dvorišta, što su vidjele komšinice K. M. i B. D. i još neki gosti u blizini. Međutim, ona je stala ispred okrivljenog i spriječila ga u namjeri da nastavi da tuče njenog supruga, a potom su tu naišli neki ljudi i odvukli su ga, tako da je okrivljeni sa svojim bratom otišao niz ulicu, a ona je sa suprugom otišla kući. Na glavnom pretresu dana 23.07.2012. godine, pored prethodno navedenog, kazala je da je vidjela da okrivljeni udara njenog supruga, s tim što ne zna da li ga je udario pesnicom ili otvorenom šakom u predjelu glave, uslijed čega je njen suprug pao. Dok je njen suprug ležao na zemlji, vidjela je kako ga okrivljeni ponovo udara stisnutom pesnicom u predjelu glave, tačnije lica, od kojih udaraca je njen suprug udario glavom u beton. Osim toga, navela je da, kada je stigla i odgurnula okrivljenog, on ju je udario rukom u predjelu uva, ali ne zna da li stisnutom pesnicom ili šakom, ali pretpostavlja da je u pitanju bila stisnuta pesnica jer se od udarca zateturala i glava joj je otišla u stranu. B. D. i njen sin V. V. su odveli njenog supruga, koji se teturao, do kuće da se umije. Kazala je da nije vidjela da je njen suprug u bilo kom trenutku gađao kamenom u pravcu okrivljenog. Na pitanje branioca okrivljenog pojasnila je da se okrivljeni nalazio u sagnutom položaju, za vrijeme dok je njen suprug ležao na zemlji, stojeći iznad njega i udarao ga je pesnicama u glavu, a prije toga ga je udarao nogama po tijelu i po glavi, nakon čega se sagnuo i </span><span class="span1">nastavio da ga udara pesnicama u predjelu glave. Pridružuje se krivičnom gonjenju, a imovinskopravni zahtjev ostvaruje u parničnom postupku.</span>
</p>
<p>
<span class="span1">Svjedok K. M. je u svom iskazu u bitnom navela da se kritične prilike, negdje oko 11 časova izjutra, nalazila u svojoj kući, kada joj je prišla unuka i kazala joj da se neko tuče na ulici. Izašla je na ulicu i vidjela je da se Z. B. i M. R. tuku, i to tako što su jedan drugome zadavali udarce u predjelu glave i tijela. Tada im je prišla, kao i komšinica B. D. i razdvojili su ih. B. D. je odvukla M. R. u stranu, a ona Z. B., i to se sve tako završilo. Na glavnom pretresu dana 23.07.2012. godine navela je da je, kada je izašla na ulicu, zatekla okrivljenog i oštećenog, kojeg nije odmah prepoznala, a utoliko je primijetila da je došla B. D. i njen sin V. V.. Vidjela je kako B. D. vuče okrivljenog, a vidjela je da jedan čovjek leži dolje, međutim, u tom trenutku nije znala da se radi o M. R.. Dalje je navela da je nakon toga došla M. J., koja se sporečkala sa Z. B. i da je čula kako su vikali jedno na drugo. Nakon toga je M. J. odvela svog supruga kući, a Z. B. je otišao svojoj kući. Pojasnila je da je vidjela kako se oštećeni i okrivljeni tuku, tako što su jedan drugome zadavali udarce, a okrivljeni i oštećeni su razmjenjivali udarce u trenutku kada je oštećeni pokušavao da se pridigne, jer je prethodno bio u ležećem položaju. </span>
</p>
<p>
<span class="span1">Svjedok B. D. je u svom iskazu u bitnom navela da je navedenog dana sa svojim sinom V. V. sjedjela ispred kuće. U jednom trenutku je čula da se M. R. i Z. B. svađaju, a kako im to nije prvi put, nije mnogo obraćala pažnju. Nakon što je njena komšinica K. M. ili njena kćerka zavikala: „Ubiše čovjeka“, ustala je, kao i njen sin, i na ulici su zatekli Z. B. kako tuče M. R., koji se nalazio na zemlji i to tako što je okrivljeni stajao iznad njega i udarao ga. M. J. je pokušavala da ga zaustavi i uspjela je da ga odgurne, a ona je pomagala M. R. da ustane. Međutim, kako je oštećeni bio u polusvjesnom stanju, s obzirom da je bio potpuno odsutan, jer je izgledao kao da gleda kroz nju, on je ponovo pao, a sin joj je pomogao da ga podignu. M. J. i Z. B. su nastavili da se prepiru, a vidjela je da je okrivljeni udario jednom oštećenu u predjelu glave. M. R. je u polusvjesnom stanju krenuo da ide, a potom je uzeo kamen u ruku, ali ga je spriječila tako što ga je uhvatila za ruke, te je kamen pao na nju, a imala je utisak da oštećeni nije svjestan šta radi. U tom trenutku je Z. B. uzeo gvozdenu šipku da gađa M. R., ali je ona stala između njih. Na glavnom pretresu dana 23.07.2013. godine, kazala je da je M. J. takođe udarala okrivljenog, a on je nju zatim udario otvorenom šakom, odnosno šamarom preko uva. </span>
</p>
<p>
<span class="span1">Svjedok V. V. je u svom iskazu u bitnom naveo da ima porodičnu kuću u S., ul. ..., u kojoj živi njegova majka B. D.. Negdje u avgustu 2010. godine, sjedio je sa majkom ispred njihove kuće u dvorištu i čuli su neku viku, a kada su pogledali, vidjeli su kako ispred Z. kuće, M. R. leži na zemlji, a Z. B. stoji u njegovoj blizini, pa su shvatili da su se oni vjerovatno pobili. Pritrčali su da pomognu M. R., a Z. B. je i dalje nešto vikao, kada se pojavila M. J.. Vidio je da joj je okrivljeni opalio šamar, da ju je baš udario. Sa svojom majkom podigao je oštećenog i odveli su ga do njihove kuće. M. R. je ponovo htio da ide da se raspravlja sa okrivljenim, ali mu nijesu dozvolili, i koliko je njemu poznato, na tome se sve završilo.</span>
</p>
<p>
<span class="span1">U nalazu i mišljenju vještaka medicinske struke dr K. N. Kri br. 437/11 od 27.10.2011. godine, koji je vještak dao na osnovu raspoložive medicinske dokumentacije, navedeno je da je oštećeni M. R. zadobio sledeće povrede: nagnječno-razdernu ranu u predjelu ispod lijevog oka promjera 1x1 cm, ogrebotine (crtaste oguljotine) kože u predjelu lica i u predjelu gornje usne, ogrebotine (crtaste oguljotine) kože u lijevom podušnom predjelu i oguljotine kože u predjelu lijevog lakta. Navedene povrede, u vrijeme nanošenja, procijenjene kako pojedinačno tako i u svom ukupnom </span><span class="span1">djelovanju, predstavljaju laku tjelesnu povredu. Nagnječno-razderna rana u predjelu ispod lijevog oka nanešena je dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično. Ogrebotine kože u predjelu lica i u predjelu gornje usne i ogrebotine kože u lijevom podušnom predjelu nastale su najvjerovatnije dejstvom nokata, dok je oguljotina kože u predjelu lijevog lakta najvjerovatnije nastala uslijed pada M. R. i njegovog kontakta sa podlogom. Oštećena M. J. zadobila je laku tjelesnu povredu u vidu oguljotine kože u predjelu lijevog ramena, koja povreda je najvjerovatnije nanesena uslijed stiskanja lijevog ramena M. J., ali se ne može isključiti mogućnost da je ista nastala dejstvom tupine aktivno zamahnutog oruđa, u šta bi spadalo: stisnuta pesnica, šaka i slično. </span>
</p>
<p>
<span class="span1">Vještak medicinske struke dr. K. N., u svom iskazu datom na glavnom pretresu od 26.02.2013. godine, naveo je da ostaje pri datom nalazu i mišljenju i dodao da kada je u pitanju povreda M. R. u vidu krvnog podliva u prostoru ispod tvrde moždanice u predjelu desne polovine velikog mozga, tj. hroničnog subduralnog hematoma, ona može biti povrijednog i morboznog porijekla, a da hroničnost podrazumijeva trajanje duže od 40 dana. Vrijeme odigravanja kritičnog događaja bi odgovaralo toj hroničnosti u odnosu na vrijeme operacije dana 15.10.2011. godine. Međutim, vještak nije mogao da hronični subduralni hematom na egzaktan naučni način dovede u uzročno posledičnu vezu sa predmetnim događajem, jer bi morala postojati medicinska dokumentacija o razvoju i kontinuitetu tegoba uzrokovanim hroničnim sakupljanjem krvi ispod tvrde moždanice u predjelu desne polovine velikog mozga od vremena odigravanja predmetnog događaja pa do 14.10.2010. godine kada je hitno primljen na neurohirurgiji u KC Srbije, a sa druge strane, hronični subduralni hematom može da bude i morboznog porijekla u čemu ulogu igra i šećerna bolest, od koje boluje M. R.. Nagnječna rana je u predjelu lijevog oka, a hronični subduralni hematom se nalazio u predjelu desne polovine velikog mozga, pa je ta kombinacija sasvim moguća i takvi hematomi se označavaju kao povrede mozga i moždanih ovojnica, na potpuno suprotnoj strani od mjesta navedenog udarca, a koje povrede se objašnjavaju udarom mozga i ovojnica u koštani predio lobanje suprotno od mjesta udarca. Kada je u pitanju M. J., u raspoloživoj medicinskoj dokumentaciji konstatovano je: „udarac tupi u glavu – ogrebotina 1. rane“, te je dijagnostikovano nagnječenje glave i oguljotina u predjelu lijevog ramena. Međutim sami „tupi udarac“ ne predstavlja tjelesnu povredu. Kako u toj medicinskoj dokumentaciji nije opisana nikakva povreda glave M. J., vještak je u svom nalazu i mišljenju konstatovao da je imenovana zadobila povredu oguljotina kože u predjelu lijevog ramena, te da je ista nastala uslijed stiskanja lijevog ramena, a mogla je nastati i uslijed snažnog guranja imenovane u predjelu lijevog ramena, kako je vještak čuo na glavnom pretresu.</span>
</p>
<p>
<span class="span1">Presudom Osnovnog suda u Baru P. br. ... od 07.12.2010. godine, koja je istog dana postala pravosnažna, razveden je brak između J. Z.rođ. M. i Z. B. </span>
</p>
<p>
<span class="span1">Iz izvoda iz KE MUP-a Beograd br. ... str.pov br. ... od 19.07.2013. godine, na ime Z. B., proizilazi da isti do sada nije osuđivan. </span>
</p>
<p>
<span class="span1">Uvidom u pravosnažnu presudu Osnovnog suda u Baru K br. ... od 16.04.2013. godine, utvrđeno je da je Z. B. izrečena uslovna osuda, kojom mu je utvrđena kazna zatvora u trajanju od 6 (šest) mjeseci uslovno na 2 (dvije) godine, zbog krivičnog djela – nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, na štetu svoje bivše supruge M.-Z. J. Presuda je postala pravosnažna 04.06.2013. godine.  </span>
</p>
<p>
<span class="span1">Ocjenom izvedenih dokaza nesporno je utvrđeno da je okrivljeni izvršio dva krivična djela – nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore koja su mu optužnim prijedlogom stavljena na teret.</span>
</p>
<p>
<span class="span1">Iz svih provedenih dokaza nesporno je utvrđeno da je okrivljeni Z. B., dana 21.08.2010. godine oko 11:00 časova, u neposrednoj blizini porodične kuće, u ulici ... u S., primjenom grubog nasilja narušio tjelesni i duševni integritet članova svoje porodice – svog tasta oštećenog M. R. i svoje tašte oštećene M. J., na način što je prišao svom tastu-oštećenom M. R. upućujući mu riječi: „Marš iz moje ulice“, a nakon toga istom zadao udarac stisnutom pesnicom u predjelu glave-jagodične kosti, od kojeg udarca je isti pao na tlo, a nakon toga mu zadao više udaraca rukama u predjelu glave i tijela, te potom fizički napao svoju taštu-oštećenu M. J., zadajući joj udarac pesnicom u predjelu glave-iza lijevog uva, kojom prilikom su oštećeni zadobili povrede bliže opisane u izreci presude. Ovako utvrđeno činjenično stanje proizilazi prije svega, iz iskaza svjedoka-oštećenih, koji su na identičan način opisali da je okrivljeni, nakon što je prišao oštećenom M. R. i kazao mu „Mrš...“, zadao istom udarac stisnutom pesnicom u predjelu glave, ispod oka, od kojeg udarca je M. R. pao, nakon čega je okrivljeni nastavio da ga udara po cijelom tijelu, i to za vrijeme dok se oštećeni nalazio na tlu. U prilog tome govore i iskazi svjedoka B. D., koja je kazala da su ona i njen sin, V. V. zatekli Z. B. kako tuče M. R., koji se nalazio na zemlji i to tako što je stajao iznad njega i udarao ga, kao i iskaz svjedoka K. M., koja je vidjela kako se oštećeni i okrivljeni tuku, tako što su jedan drugome zadavali udarce, a pojasnila je da su okrivljeni i oštećeni razmjenjivali udarce u trenutku kada je oštećeni pokušavao da se pridigne, jer je prethodno bio u ležećem položaju. Po ocjeni suda, oštećeni je na taj način pokušavao da se odbrani od udaraca okrivljenog, s obzirom da se nalazio da zemlji, tako da se u tom smislu ne može govoriti o razmjeni udaraca, već o pokušaju oštećenog da se zaštiti od nasilja koje je nad njim vršio okrivljeni. Osim toga, činjenica je i da okrivljeni ne spori da je oštećenog udario stisnutom pesnicom u predjelu lica. Ovakvi navodi su potkrijepljeni i nalazom i mišljenjem vještaka dr. K. N., u pogledu načina na koji su i čime su povrede nanijete, iz kojeg proizilazi da je nagnječno-razderna rana u predjelu ispod lijevog oka nanešena dejstvom tupine aktivno zamahnutog mehaničkog oruđa, u konkretnom slučaju, po mišljenju suda, a na osnovu iskaza okrivljenog i svjedoka-oštećenih, stisnutom pesnicom. Ogrebotine kože u predjelu lica i u predjelu gornje usne i ogrebotine kože u lijevom podušnom predjelu nastale su najvjerovatnije, kako to navodi vještak, dejstvom nokata, dok je oguljotina kože u predjelu lijevog lakta najvjerovatnije nastala uslijed pada M. R., nakon što ga je okrivljeni udario stisnutom pesnicom i njegovog kontakta sa podlogom. Takođe je nesporno utvrđeno da je i oštećena M. J., nakon što je prišla da pomogne svom suprugu i odgurne okrivljenog, od strane Z. B. dobila udarac otvorenom šakom iza uva. Na ovakav zaključak upućuje iskaz svjedoka B. D., koja je kazala da je vidjela da je okrivljeni udario i to šakom M. J. u predjelu glave, kao i iz iskaza svjedoka V. V., koji je kazao da je vidio kako je okrivljeni šamarom "baš udario" oštećenu. Svjedoka-oštećena M. J. je u prethodnom postupku navela da ju je Z. B. udario stisnutom pesnicom iza uva, da bi na glavnom pretresu navela da nije sigurna da li je to bilo stisnutom pesnicom ili šakom. Prihvatajući iskaze svjedoka B. D. i V. V., kao istinite i objektivne, te dovodećii ih u vezi i sa iskazom oštećene na glavnom pretresu, sud je utvrdio da je okrivljeni Z. udario M. J. otvorenom šakom u predjelu glave, iza uva, pa je u tom dijeli precizirao izreku presude shodno utvrđenom činjeničnom stanju. Takođe, sud je iz izreke presude izostavio da je oštećena J. zadobila povredu „nagnječenje glave“, </span><span class="span1">kako je to navedeno u optužnom predlogu, s obzirom da se iz nalaza vještaka medicinske struke, kao i njegovog izjašenjenja na glavnom pretresu, utvrđuje da je oštećena zadobila laku tjelesnu povredu i to oguljotinu ramena-lijevo, pojašnjavajući da je u raspoloživoj medicinskoj dokumentaciji konstatovano: „udarac tupi u glavu – ogrebotina 1. rane“, ali da u toj medicinskoj dokumentaciji nije opisana nikakva povreda glave M. J.. Nalaz vještaka, kao i njegovo izjašnjenje na glavnom pretresu, sud prihvata kao jasan, stručan i objektivan.</span>
</p>
<p>
<span class="span1">Sud je cijenio i odbranu okrivljenog, koji je između ostalog naveo da je prvo oštećeni  njega udario, i to baš stisnutom pesnicom u predjelu desne jabučice, a da ga je zatim još jednom udario u predjelu ramena, nakon čega je došlo do kratke razmjene udaraca između njih. Osim toga, naveo je da ga je oštećeni sve vrijeme udarao pesnicama. Ovakav iskaz okrivljenog je nelogičan, nepouzdan, kontradiktoran, a u pogledu odlučnih činjenica, protivrječan je ostalim provedenim dokazima. Naime, nelogično je da čovjek od 60-tak godina sa zdravstvenim problemima sa kojima je suočen, može tolikom brzinom prići okrivljenom, koji po sopstvenom kazivanju ima 1,97 metara i 120 kg, koji je dakle u punoj snazi, uhvatiti ga za kaiš od torbice i udariti ga dva puta, a da okrivljeni ne stigne da reaguje, makar u smislu da odbije napad od sebe. Dalje, okrivljeni je mogao tokom cijelog postupka, koji je zbog izmjena nekoliko sudija, trajao nešto više od godinu dana, priložiti medicinsku dokumentaciju o vrsti i težini povreda koje je navodno zadobio kritičnom prilikom od strane oštećenog, s obzirom da je kazao da ga je oštećeni prvi udario, i to dva puta, i da ga je, za sve vrijeme tuče isti udarao pesnicama. Međutim, niti jedan dokaz na te okolnosti okrivljeni nije dostavio sudu. Zatim, iskaz okrivljenog je kontradiktoran i nepouzdan jer je okrivljeni u prethodnom postupku, opisujući kako se odigrao predmetni događaj, objasnio da je oštećenog udario dva puta, da bi na glavnom pretresu izjavio da ga je udario samo jednom. Takođe, neistinit je iz razloga što je na glavnom pretresu dana 08.07.2013. godine okrivljeni naveo da nije konfliktna ličnost, da se nikada nije svađao sa suprugom, niti ju je ikad udario, omalovažavao ili na bilo koji drugi način diskriminisao, a uvidom u pravosnažnu presudu Osnovnog suda u Baru K br. ... od 16.04.2013. godine, je utvrđeno da je okrivljeni u noći 30.09/01.10.2012. godine, oko 00,00 časova, u stanu koji se nalazi u ul. ... u S., primjenom grubog nasilja narušio tjelesni integritet bivšeg bračnog druga – oštećene M. Z. J., na način što je istu fizički napao, čupajući je za kosu, stiskajući je rukama za lijevu ruku i zadajući joj udarac stisnutom pesnicom u predjelu glave kojom prilikom je oštećena zadobila laku tjelesnu povredu u vidu preloma nosnih kostiju bez dislokacije bez pomjeranja koštanih okrajaka sa otokom nosa i krvni podliv kože u predjelu lijeve nadlaktice promjera 2x2 cm. Dakle, odbranu okrivljenog sud ne prihvata i cijeni je kao sračunatu na izbjegavanje krivice. Prema tome, na osnovu svih provedenih dokaza, nesporno je utvrđeno da je okrivljeni izvršio dva krivična djela nasilje u porodici ili porodičnoj zajednici.  </span>
</p>
<p>
<span class="span1">U konkretnom slučaju okrivljeni je primjenom grubog nasilja narušio tjelesni i duševni integritet svojih tazbinskih srodnika - tasta M. R. i tašte M. J.. Pod grubim nasiljem se podrazumijeva upotreba sile, što je okrivljeni u konkretnom slučaju učinio tako što je zadao udarac oštećenom stisnutom pesnicom u predjelu glave-jagodične kosti, a nakon toga mu zadao više udaraca rukama u predjelu glave i tijela, te potom fizički napao svoju taštu-oštećenu M. J., zadajući joj udarac otvorenom šakom u predjelu glave-iza lijevog uva, na koji način je narušio njihov tjelesni i duševni integritet, nanoseći im lake tjelesne povrede. Sud je prihvatio pravnu kvalifikaciju iz optužnog predloga, jer je okrivljeni postupajući na način opisan u izreci presude, učinio dva krivična djela nasilje u </span><span class="span1">porodici ili u porodičnoj zajednici iz čl. 220 st. KZ. Konkretnom prilikom okrivljeni je postupao sa umišljajem, znao je da nasilje vrši prema članovima svoje porodice – prema tazbinskim srodnicima, tj. prema tastu i tašti, odnosno bio je svjestan svog djela i htio je njegovo izvršenje. </span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične i porodične prilike okrivljenog, s obzirom da je isti lošeg imovnog stanja, nezaposlen kao i činjenicu da je razveden i otac dva maloljetna djeteta. Od otežavajućih okolnosti sud je cijenio činjenicu da je osuđivan, i to za isto krivično djelo koje mu je ovdje stavljeno na teret. Sud je okrivljenog osudio na jedinstvenu kaznu zatvora u trajanju od 60 dana, prethodno mu, primjenom čl. 48 KZ, utvrdivši kazne za svako od učinjenih djela. Izrečena kazna zatvora po ocjeni suda odgovara težini izvršenih krivičnih djela i krivici okrivljenog i predstavlja mjeru koja je neophodna da bi se postigla svrha kažnjavanja. Sud smatra da je navedena kazna adekvatna stepenu društvene opasnosti djela i krivici okrivljenog, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha izricanja kazne.</span>
</p>
<p>
<span class="span1">Odluka o troškovima postupka zasniva se na odredbi čl. 229 ZKP-a, pa je okrivljeni dužan da plati ovom sudu troškove krivičnog postupka u iznosu od 360,00 €, a koji troškovi se odnose na ime troškova vještaka medicinske struke dr. K. N., u iznosu od 319,00 eura kao i na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">           Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 09.09.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                              S U D I J A,                                                                                                     Ana Stanišić                                                                                   Aleksandra Leković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
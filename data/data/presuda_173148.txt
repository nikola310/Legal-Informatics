<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:-0.25in;margin-left:0.75in;text-align:justify;hyphenate:auto;font-family:Arial;font-size:12pt;}
.p5{margin-left:0.5in;text-align:justify;hyphenate:auto;font-family:Arial;font-size:12pt;}
.p6{margin-left:1.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.4861111in;}
.s2{font-family:Verdana;font-size:11pt;}
.s3{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>	 								       K.br. 47/11</span>
</p>
<p class="p2">
<span>				  U IME NARODA</span>
</p>
<p class="p2"></p>
<p class="p2"></p>
<p class="p3">
<span>	Osnovni sud u Bijelom Polju, prvostepeni krivični sud, sudija Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog D.Ć.a iz Bijelog Polja,postupajući po optužnim predlozima ODT-a, iz B.Polja, Kt.br. 466/2009 od  30.12.2010 godine,zbog dva krivična djela šumska krađa iz čl.324. st.1. Krivičnog zakonika  i po optužnom predlogu ODT-a iz B. Polja KT.br.456/09 od 22.03.2011 godine, zbog produženog krivičnog djela šumska krađa iz čl.324 st.2. u vezi st.1. u vezi čl. 49. st.1. Krivičnog Zakonika, nakon održanog usmenog, glavnog i javnog pretresa u prisustvu savjetnika u ODT-u u B. Polju, Smolović Slavenka, okrivljenog D.Ć.a, a u odsustvu oštećenog Š.I.a , dana 30.06.2011. godine, donio je i javno objavio:</span>
</p>
<p class="p3"></p>
<p class="p3">
<span>				     P R E S U D U</span>
</p>
<p class="p3"></p>
<p class="p3">
<span>	Okrivljeni D.Ć., JMBG ..., od oca  J. i majke M., rođene Š., rođen ... godine, u Bijelom Polju, sa prebivalištem u selu K., opština Bijelo Polje, državljanin Crne Gore, poljoprivrednik, oženjen, otac  devetoro djece, pismen, sa završenomosnovnom školom, srednjeg imovnog stanja, osuđivan i to: presudom Osnovnog suda u Podgorici K.br.99/3278 od 29.06.2000 godine, zbog krivičnog djela iz čl.172 st.3. u vezi st.1. KZ RCG, na trideset dana zatvora uslovno za jednu godinu, presudom Osnovnog suda u Beranama K.br.175/09 od 25.05.2009 godine, zbog krivičnog djela iz čl.324.st.1. KZ CG, na tri mjeseca zatvora i novčanom kaznom od 600,00 € i presudom Osnovnog suda u Bijelom Polju K.br.328/09 od 02.07.2009 godine, zbog krivičnog djela iz čl.324. st.2. u vezi st.1. KZ CG, na tri mjeseca zatvora uslovno za jednu godinu i novčanu kaznu od 200,00 €.</span>
</p>
<p class="p3">
<span> </span>
</p>
<p class="p3"></p>
<p class="p4">
<span class="s1">-​&nbsp;</span><span>na osnovu čl. 363.tač.3. Zakonika o Krivičnom postupku Crne Gore.</span>
</p>
<p class="p5"></p>
<p class="p6">
<span>    OSLOBAĐA  SE OD OPTUŽBE</span>
</p>
<p class="p6"></p>
<p class="p3">
<span>	Da je:</span>
</p>
<p class="p3"></p>
<p class="p3">
<span>	 </span><span class="s2">- neutvrdjenog dana u junu mjesecu 2009 godine, u mjestu Korita, opština Bijelo Polje u privatnoj šumi zv. ''Krnja Jela'', vlasništvo oštećenog Š.I.a radi krađe oborio  4 jelova stabla ukupne drvne mase od 2,67 m3 i time mu  pričinio štetu, </span>
</p>
<p class="p3"></p>
<p class="p3">
<span>	- čime bi izvršio  krivično djelo šumska krađa iz čl.324 st.1. Krivičnog Zakonika.</span>
</p>
<p class="p3"></p>
<p class="p4">
<span class="s1">-​&nbsp;</span><span>jer nije dokazano da je izvršio krivično djelo za koje je optužen.</span>
</p>
<p class="p3"></p>
<p class="p7">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p7"></p>
<p class="p7">
<span>Imovinsko pravnog zahtjeva nije bilo</span>
</p>
<p class="p5"></p>
<p class="p5">
<span class="s3">			     </span><span>O b r a z l o ž e nj e</span>
</p>
<p class="p3"></p>
<p class="p7">
<span>ODT iz B.Polja, podnio je ovom sudu optužni predlog KT.br. 456/09 od 22.03.2011 godine, protiv optuženog D.Ć.a iz Bijelog Polja, zbog krivičnog djela produženo krivično djelo šumska krađa iz čl.324 st.2. u vezi st.1. u vezi čl. 49. st.1.Krivičnog zakonika, izvršenog na štetu oštećenih Š.I.a, A.R.a i D.DŽ.a.</span>
</p>
<p class="p7"></p>
<p class="p7">
<span>ODT iz B.Polja, podnio je ovom sudu optužni predlog KT.br. 466/2009 od 30.12.2010 godine, protiv optuženog D.Ć.a iz Bijelog Polja, zbog dva krivična djela šumska krađa iz čl.324 st.1. Krivičnog zakonika, izvršenih na štetu oštećenih, A.R.a Š.I.a.</span>
</p>
<p class="p7"></p>
<p class="p7">
<span>Rješenjem ovog suda K.br.47/11 sa glavnog pretresa od 05.05.2011 godine, spojeni su predmeti ovog suda K.br.172/11 i K.br.47/11 i postupak je nastavljen pod poslovnom oznakom K.br.47/11.</span>
</p>
<p class="p3">
<span>	</span>
</p>
<p class="p7">
<span>Glavni pretres je održan i zaključen dana 30.06.2011. godine u prisustvu savjetnika u ODT-u u Bijelom Polju, Smolović Slavenka, okrivljenog  D.Ć.a a u odsustvu oštećenih Š.a, A.a i D.a.</span>
</p>
<p class="p7"></p>
<p class="p3">
<span>	Prije davanja završne riječi savjetnik u ODT-u je iz činjeničnog opisa, dispozitiva optužnog predloga izostavio oštećene D.DŽ.a, A.R.a, istovremeno precizirajući činjenični opis te promijenio pravnu kvalifikaciju krivičnog djela tako da optuženje glasi: ''da je okrivljeni D.Ć. </span><span class="s2">neutvrdjenog dana u junu mjesecu 2009 godine, u mjestu Korita, opština Bijelo Polje u privatnoj šumi zv. ''Krnja Jela'', vlasništvo oštećenog Š.I.a radi krađe oborio  4 jelova stabla ukupne drvne mase od 2,67 m3 i time mu pričinio štetu'', čime je izvršio krivično djelo  šumska krađa iz čl.324. st.1. Krivičnog zakonika.</span>
</p>
<p class="p3"></p>
<p class="p3">
<span>	U završnoj riječi savjetnik u ODT-u u Bijelom Polju je ostao pri preciziranom činjeničnom opisu i pravnoj kvalifikaciji i predložio sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>	U toku postupka oštećeni Š.I., A.R. i D.DŽ.o nijesu se pridružili krivičnom gonjenju protiv okrivljenog niti su prema istom istakli imovinsko pravni zahtjev.</span>
</p>
<p class="p3">
<span>	</span>
</p>
<p class="p7">
<span>Okrivljeni D.Ć. u svojoj odbrani u bitnom je istakao: da je on nastanjen u selu K. i da posjeduje katun u mjestu ''Krlje'' opština Bijelo Polje. On nije počinio krivično djelo za koje je osumnjičen, jer se dana 28.06.2009 godine, sa porodicom nalazio u Tutinu u prvičanima koji su išli u Tutin povodom udaje njegove ćerke. Kući u K.e se vratio oko 18,00 časova i prespavao, a na katun je otišao sjutridan 29.06.2009 godine, oko 12,00 časova. Nakon ovog događaja nije se sretao sa Š.em i A.em a činjenicu da je 28.06.2009 godine, bio u Tutinu mogu potvrditi njegov otac, majka, sestra i svi koji su sa njim bili tog dana u Tutinu. Na glavnom pretresu dodao je da od K.a gdje se nalazi njegova kuća do mjesta gdje u Koritima posjeduje katun ima nekih oko trideset pet šest kilometara, odnosno sat i dvadeset minuta vožnje autom. Do njegovog katuna postoji put za auta i kamione koji put je u dijelu Korita u lošem stanju. Dana kad su išli za Tutin u prvičane na katunu je ostalo njegovo četvoro djece, da bi radili oko stoke. Zadnjih dvadeset godina ispraća u Korita, nije imao svoj katun, te je uzimao u zakup katun Š.a D.a, a 2009 godine, kupio je jedno dva do tri hektra livade i Š. odnosno katun od Š.F.a i ovo je imanje je po međašu sa R.A.i smatra da A. nije odgovaralo što je on kupio katun pored njegovog katuna. R.a A.a i L.DŽ.a je zatekao kako sijeku jele i smrče u šumi vlasništvo Š.a D.a što je i prijavio lugaru Č.. U ljeto 2009 godine, rijetko je boravio na katunu u Koritima, uglavno je bivao u K.ma, kod svoje kuće sa ženom koja je bolesna od tumora dojke i koju je više puta vodio kod ljekara u Podgoricu. Motornu testeru i traktor posjeduje, volove ne posjeduje, a traktorm vrši prevoz drva za svoje potrebe. Pored njegovog katuna uglavnom se prostiru Š. u privatnom vlasništvu a ima i nešto državne Š., on je pomeđašu sa R.A.i jednim H. Prilikom prodaje Š.a mu je pokazao granice katuna kako za livadu tako i za šumu. HA.R.a i Š.I.a ne poznaje i ne zna gdje je njihova šuma.  </span>
</p>
<p class="p7">
<span> </span>
</p>
<p class="p7">
<span>U završnoj riječi okrivljeni  je istakao  da  nije posjekao četiri jelova stabla u privatnoj šumi Š.a, tog dana nije bio na svom katunu u mjestu  Korita, niti u blizini Š.eve Š., a Š. je izjavio da on na njega ne sumnja, već da mu je to R.o A. pričao. A. ga je navodno zatekao pri obaranju stabala što nije istina, a smatra da ga je A. prijavio iz razloga što su u lošim odnosima i ne pričaju, jer </span><span class="s3">je</span><span> iste godine on je kupio imanje u Koritima, koje imanje se graniči sa A.evim imanjem i zbog koje kupovine se A. naljutio na njega. A. je prodao neku građu za Pešter, koju građu je policija zaplijenila i A. je smatrao da ga je on policiji ošpijao za građu. Istakao je da nije izvršio obaranje stabala u šumi Š.a i da je ovo A. prijavio s namjerom da mu napakosti. Tražio je da ga sud oslobodi od optužbe. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao u svojstvu svjedoka oštećenog Š.I.a, A.R.a, D.DŽ.a  i svjedoke Č.B.a, A. R.a, D.J.a, H.N.a, pročitao i to: zapisnik o izvršenom kontrolnom pregledu U. za Š. Pljevlja  PJ Bijelo Polje br.6/2009 od 06.07.2009 godine,  te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p7">
<span> </span>
</p>
<p class="p7">
<span>Cijeneći odbranu okrivljenog i dokaze pojedinačno i u medjusobnoj vezi shodno čl.360 ZKP, sud je utvrdio činjenično stanje i utvrdio da nije dokazano da je okrivljeni  izvršio krivično djelo šumska krađa iz čl. 324. st.1. Krivičnog zakonika stavljenog mu na teret izmijenjenim optužnim predlogom ODT-a sa glavnog pretresa od 30.06.2011 godine.</span>
</p>
<p class="p7"></p>
<p class="p3">
<span>	Naime iz iskaza oštećenog Š.I.a saslušanog u svojstvu svjedoka proizilazi da on i njegovi stričevi u selu Korita u mjesto Krnja Jela, opština Bijelo Polje posjeduju oko hektar četinarske Š. koju je njihov đed kupio od H.S.a s tim što ova šuma nije prevedena na njegovog oca i stričeve. Dana 29.06.2009. godine, sestra od strica mu je preko telefona saopštila da je u njihovoj šumi izvršena sječa stabala o kojoj sječi je nju obavijestio R.o A.. Istog dana je iz Podgorice sa ocem otišao na lice mjesta da vidi o čemu se radi i zatekao je posječeno desetak četinarskih stabala, koja stabla nijesu bila odvučena već su stajala u šumi. U telefonskom razgovoru A. R.o mu je saopštio da je sječu izvršio D.Ć.. Ovo nije prvi put da se u njihovoj šumi vrši bespravna sječa, do sada je posječeno pedeset stabala, to je najvjerovatnije posjekao D.Ć., jer po kazivanju rođaka i mještana sa katuna samo on posjeduje mehanizaciju kojom može izvlačiti stabla, a ljudi sa katuna iz Lađevca su mu pričali da često viđaju traktor kakav posjeduje D., koji traktor je vršio odvoženje drvnih sortimenata iz njegove Š.. Od mješta na sa katuna je čuo da trupci iz ove sječe više nijesu u šumi, već da su odvučeni. Na glavnom pretresu dodao je: da okrivljenog prvi put vidi na glavnom pretresu, da istog nije poznavao, da je za njega čuo samo iz priča  komšija sa katuna, da je čuo mada se mnogo ne razumije da postoje traktori sedam, osam i devet i da na području njihovog katuna D. posjeduje traktor, kakav traktor nemaju drugi mještani, dodao je takodje da su katun davali B.M.na korišćenje do nazad par godina, da je sad nikom ne daju, on ne zna a možda B. na divlje koristi zemlju na katunu zadnjih godina i samo jednom je došao na katun sa ocem kada je obaviješten o sječi. Iskaz ovog svjedoka sud je prihvatio s tim što je imao u vidu da ovaj svjedok nije bio očevidac kritičnog događaja već da je o sječi obaviješten preko sestre od strica odnosno A. R.a i da o D.u kao izvršiocu sječe ima posredna saznanja od komšija sa katuna.</span>
</p>
<p class="p3"></p>
<p class="p3">
<span>	Iz iskaza svjedoka - oštećenog A.R.a proizilazi da on slabo poznaje D.Ć.a i da ne zna gdje on živi. U mjestu Korita on i njegovi stričevi posjeduju čamovu šumu koja nije podijeljena. Prije nekih dvije godine zvao ga je poznanik D.DŽ.o i saopštio mu da je u njegovoj i stričevskoj  šumi izvršena sječa stabala ne precizirajući koje vrste pošto se šuma sastoji od  smrče, jele i bora. Postupajući po ovom pozivu otišao je do zajedničke Š. i nije primijetio da je nešto sječeno. D. mu je preko telefona saopštio da je sječu izvršio D.Ć.. Po obilasku Š. i nakon što je utvrdio da nije ništa sječeno sreo se sa D.em koji mu je tom prilikom kazao da on nije zatekao D.Ć.a u sječi, već da je čuo priče drugih. U njegovoj šumi nije ništa sječeno, ne osjeća se oštećenim te se ne pridružuje krivičnom gonjenju prema okrivljenom, a prema istom nema imovinsko pravni zahtjev. Šumu je u Krnjoj Jeli obilazio sam, prije obilaska se nije čuo sa reonskim lugarom Č.B.om kojeg poznaje, Ć. ga nikad nije zvao u vezi ove Š.. A. R.a takodje poznaje i isti ga nije obavijestio o sječi u šumi. HA. S. mu je brat od strica i on se nekada prezivao HA., a nakon što su podijeljene opštine Bijelo Polje i Berane njegova porodica je pripala opštini Berane i greškom matičara im je od prezimena oduzeto slovo H. Sa S.om je takodje pričao oko te navodne sječe i S. je potvrdio da ništa nije sječeno u njihovoj zajedničkoj šumi.  Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u bitnom potvrdjen  navodima iz odbrane okrivljenog te navodima iz iskaza svjedoka D.J.a, H.N.a.</span>
</p>
<p class="p3"></p>
<p class="p3">
<span>	Iz iskaza svjedoka - oštećenog D.DŽ.a proizilazi da on  posjeduje šumu u mjestu Krnja Jela i da ga je zet R. iz S. bora obavijestio da mu je posječena šuma te je on potom pozvao lugara Ć.a preko telefona kojem su  poznate granice Š. da se raspita o sječi. Ć. mu je preko telefona potvrdio da je u njegovoj šumi sječeno i kazao da ne zna ko je sjekao i kad je sjekao. Sjutradan je pošao na lice mjesta i vidio da je posječeno osam do deset stabala jele i smrče, stabla nijesu stajala na licu mjesta, bila su otjerana. Potom je pošao do Š. A.a i Š.a i tu je zatekao šumara Ć.a i dvojicu Š.a, pored svježe oborenih jelovih smrčevih stabala koja su stajala na mjestu obaranja, s tim što je nešto od stabala bilo otjerano. Sječa u njegovoj šumi je bila starijeg perioda sječe od sječe koja je izvršena u šumi A.a i Š.a. U razgovoru sa A. R.om na pitanje '' ko je mogao posjeći stabla u njegovoj šumi'' A. mu je rekao ''to je jedino mogao posjeći D.Ć.'', drugih saznanja ko je posjekao stabla u njegovoj šumi nema osim konstatacije A.a , D.a nije zatekao na mjesto sječe, a sječu u njegovoj šumi je izvršena prije sječe u šumi HA.a i Š.a. Lugar je potom izvršio premjer panjeva u šumi A.a i Š.a i  u njegovoj šumi, vjerovatno je potom napravio zapisnik, pošto tog dana dok je on bio prisutan nije napisao zapisnik o kontrolnom pregledu. Stabla koja su stajala u šumi A.a i Š.a bila su raskresana i isprekraćivana na trupce a trupci od sječe izvršeni u njegovoj šumi bili su otjerani a da je on zatekao trupce od svojih smrča i jela iskoristio bi ih za svoje potrebe. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u bitnom potvrdjen  navodima iz odbrane okrivljenog te navodima iz iskaza svjedoka Ć.a i sadržinom pisanog dokaza-zapisnikom o izvršenom kontrolnom pregledu U. za Š..</span>
</p>
<p class="p3"></p>
<p class="p3">
<span>	Iz  iskaza svjedoka Č.B.a proizilazi da je  on lugar u Upravi za Š. Pljevlja Pj Bijelo Polje i da duži reon Koritski omar. Dana 28.06.2009 godine, oko 20,00 časova, preko telefona je  od A. R.a koji posjeduje katun u mjestu Bojova bara, obaviješten da je u šumi vlasništva Š.I.a neko lice izvršilo bespravnu sječu, pa je on istog dana oko 23,00 h, sa A.em otišao na mjesto sječe i primijetio svježe posječena čamova stabla. Kada je stigao bila je noć tako da nije mogao vidjeti tačan broj posječenih stabala, niti vršiti mjerenje panjeva od posječenih stabala. Tom prilikom A. mu je kazao da je prije telefonskog obavještenja na mjestu sječe zatekao D.Ć.a kako vrši sječu. Sjutradan je sa A.em izašao na lice mjesta i konstatovao da se radi o bespravnoj sječi s tim što su  u šumi Š.I.a bila posječena četiri čamova stabla drvne mase 2,67 m3, a u šumi A.R.a pet čamovih stabala drvne mase 2,32 m3, on je izvršio premjer panjeva i njihovo upoređivanje sa posječenim stablima. Posječena stabla su stajala na mjesto obaranja, a kada je izašao na lice mjesta kako uveče 28.06.2009 godine, tako i sjutradan na mjestu sječe nije zatekao ni jedno lice, već ga je o sječi obavijestio A. R.o koji je tvrdio da je vidio D.Ć.a, kako siječe predmetna stabla s tim što nije prilazio do njega. Na glavnom pretresu dodao je da je nekoliko dana prije ovog događaja njega preko telefona obavijestio D.Ć. da su DŽ.L. i R.o A. tjerali drva posječena u šumi Š.a D.a a o čemu ga je takodje obavijestio i A.M.iz pogranične policije. Nije se mogao sjetiti zašto je tek u 11,00 časova izašao na mjesto sječe postupajući po A.evom pozivu a misli da nije bio kući, pa je morao doći do kuće i uzeti vozilo a od njegove kuće do mjesta sječe ima nekih deset do dvanaest kilometara. On i A. su došli na mjesto sječe,  imao je baterijsku lampu, bilo je oblačno i padalo je po malo kiše, i na mjestu sječe su primijetili oborena stabla četinara. Do mjesta sječe preko livade se može stići traktorom, s tim što on oko mjesta sječe i ka mjestu sječe nije primijetio svježe tragove traktora., a takodje tragova od traktorskih guma ili pak drugog vozila nije bilo ni sjutridan, stabla su bila samo oborena i nijesu bila prekraćena niti raskresana. Nakon što je napravio zapisnik o izvršenoj kontroli, obavio je razgovor sa okrivljenim D.om koji mu je tom prilikom kazao da on nije izvršio sječu. Prije ovoga na području Moravca dešavalo se da se u privatnim šumama a posebno u pograničnom pojasu prema Pešteri vrše šumske krađe, to je njemu prijavljivano i on je o tome sačinjavao zapisnike, a on lično nikad nikog nije zatekao pri obaranju ovih stabala. Koliko je njemu poznato obično su šumske krađe vršila lica sa teritorije Srbije odnosno sa Pešteri i Sjeničke opštine, pošto se granica izmedju  Srbije i Crne Gore prostire pored Peštera odnosno pored ove Š.. A od ove Š. se može traktorom otići i put Peštera - Srbije. Takodje  dodao je  da je sjutradan  prilikom obilaska terena sa A.em u šumi Š.a i HA.a otkrio svježe posječena čamova stabla, starosti sječe do jedan dan koja su stajala pored panjeva na mjestu obaranja, nešto malo obrađena, a u šumi D.DŽ.a pronašao je četiri panja od posječenih stabala jele, starosti sječe deset i više dana i pored panjeva nijesu bili drvni sortimenti. Kroz ovu šumu prolazi šumski put, blizu nje je i livada imalo je tragova i to traktorskih, a u ovim privatnim šumama kao i u državnim dešavalo se kao i ranije da se kradu smrčeva stabla i da se tjeraju put Peštera i put Srbije. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u bitnom potvrdjen navodima iz odbrane okrivljenog te navodima iz iskaza svjedoka D.a i A.a te sadržinom pisanog dokaza - zapisnikom o izvršenom kontrolnom pregledu, s tim što je sud imao u vidu da je ovaj lugar zapisnik o izvršenom kontrolnom pregledu sačinio na NN lica.</span>
</p>
<p class="p3"></p>
<p class="p3">
<span>	Iz iskaza svjedoka </span><span class="s3"> </span><span>D.J.a</span><span class="s3">, </span><span>oca okriljenog proizilazi da je on dana 28.06.2009 godine, sa sinom Ć.om i njegovom porodicom pošao  autom za Tutin u selo Šaronje u prvičane kod svoje unuke  a Ć.  Ćerke. Za Tutin su pošli rano ujutru oko 6,00 h, preko dana su boravili kod prijatelja i naveče istog dana su se vratili njihovoj kući u K.e gdje su prespavali između ostalih i Ć., a Ć. je sjutridan otišao na njihov katun koji se nalazi u Koritima u mjestu zvanom Krlje. Istakao je da je cijelog dana 28.06.2009 godine, bio sa sinom D.Ć.om i da D.Ć. tog dana nije boravio u Koritima na njihovom katunu ili pak na nekom drugom mjestu u Koritima. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u bitnom potvrdjen  navodima iz odbrane okrivljenog te navodima iz iskaza svjedoka H.a i Ć.a.</span>
</p>
<p class="p3"></p>
<p class="p3">
<span>	Iz iskaza svjedoka H.N.a zvanog N. proizilazi da se on poznaje sa A. R.om i D.Ć.om , sa kojima se ne druži pošto su samo poznanici. Nije mu poznato da je D.Ć. sjekao nečiju tuđu šumu a prije više od godinu dana A. R.o je njegovom komšiji B.H.prodao neku zaplijenjenu građu na kojoj nije bilo čekića. A. je ovu građu dotjerao u Vrhove i trebao je da s njom pređe u Srbiju, međutim ta građa je potom zaplijenjena od policije, vraćena pred stan A. R.a i nije mu poznata dalja sudbina građe. Od sela Ugao gdje on živi do granice izmedju  Crne Gore i Srbije ima nekih deset do dvanaest kilometara, A. mu nije ništa pričao o D.Ć.u, on nikad nije bio zajedno sa A.em i D.om a od D.Ć.a nikad nije kupovao građu, a građu nije kupovao ni od ostalih D.a koji izdižu na stanove u mjestu Moravac. Preko granice ništa ne prenosi u pograničnom pojasu je stalno granična policija, on nije ništa trgovao sa stanovnicima Moravca. Ne bavi se trgovinom građe, niti mu građa za nešto treba. A. R.o ga je nudio da od njega kupi građu koju je prethodno pokušao da proda B.H., koja mu je potom zaplijenjena i on ovu ponudu nije prihvatio. Slučajno je naišao pored stana A.a na šasiji od kamiona bila je natovarena građa, A. ga je pozvao na kafu i ponudio mu ovu građu na prodaju, kazavši mu tom prilikom da je građu bio prodao  B., a da je građu potom zaplijenila  granična policija. A. mu je građu nudio na prodaju pošto mu je pogranična policija zaplijenila kao i lugar Ć. i ovo se dešavalo u junu mjesecu. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u bitnom potvrdjen navodima iz odbrane okrivljenog te navodima iz iskaza svjedoka D.a i Ć.a. Prilikom ocjene iskaza ovog svjedoka, sud je posebno imao u vidu činjenicu da se na ovog svjedoka pozvao svjedok A. R.o a ne okrivljeni.</span>
</p>
<p class="p3"></p>
<p class="p3">
<span>	Iz iskaza svjedoka</span><span class="s3"> </span><span>A. R.a proizilazi da on živi u mjestu Tucanje, opština Berane, a u mjestu Krlje posjeduje katun na kojem boravi tokom ljeta. Dana 28.06.2009 godine, oko 20,30 h, čuo je zvuk motorne testere iz obližnje Š. koja se nalazi u mjestu zvanom ''Krnja Jela'', udaljenom trista pedeset do četiristo metara od katuna na kome on boravi. Pošao je da vidi ko vrši sječu i gdje i u šumi Iljaza  Š.a zatekao je Ć.a D.a u momentu dok je ovaj motornom testerom sjekao čamova stabla. Prišao je na nekih desetak metara do njega, smatra da ga je tom prilikom D. vidio a nijesu se obraćali jedan drugom. On se potom udaljio sa lica mjesta i telefonom pozvao šumara Č.B.a, pa su njih dvojica posle sat vremena pošli do mjesta sječe kako bi vidjeli koliko je stabala posječeno. Stabla su bila posječena u šumi vlasništvo Š. Iljaza i u šumi vlasništvo A.R.a, pa pošto je bio mrak nijesu uspjeli da ustanove tačan broj posječenih stabala niti da izvrše njihov premjer. Kada je on sa Č.B.em došao na lice mjesta nije zatekao D.Ć.a niti nekog drugog na mjestu predmetne sječe. Sjutradan su on i Ć. oko 13 h, otišli na mjesto sječe i tada su izvršili detaljan pregled i premjeravanje posječenih stabala. Nije se mogao sjetiti a misli da je posječeno petnaest stabala o kojoj sječi je Ć. sačinio zapisnik. Na glavnom pretresu dodao je da je kritične večeri prišao na nekih deset metara do D.a koji je bio obučen u farmarice i sivkastu jaknu a na glavi je imao kapu crne boje, gledao ga je s leđa a ne osprijed, D. se nije okretao jer je u tom momentu vršio obaranje stabala. D.u nije ništa kazao njima se nijesu sretali pogledi, niti se D. okretao. Nekih pet minuta stajao je i posmatrao okrivljenog, okrivljenom se pri obaranju jedna smrča zaustavila na drugu bliznakinju pa je D. potom posjekao drugu smrču, a on je cijelih pet minuta stajao i posmatrao obaranje. D. ni jednog momenta nije gasio motornu, vjerovatno je koristio ''štilovku'', nije prilazio da gleda koje je marke motorna a bio je već i sumrak. Trebalo mu je nekih deset minuta pješačenja do mjesta gdje je začuo zvuk motorne testere i po dolasku na to mjesto još se vidjelo, mada je bio sumrak. Kada se vraćao od D.a sa kojim je još neko bio za koga ne zna ko je s tim što je možda neko bio sa D.om  a možda i nije, ispaljena su dva hica iz pištolja. Nije mu poznato ko je ispalio hice, te je potom zvao policiju i obavijestio ih o ovome, hici su ispaljenih nekih pet metara iznad njega, a ovo mu je poznato pošto se vraćao uskim putem pored koga su sa obje strane smrče i čuo je da je kuršum pogodio smrču. Kada je pošao da se vraća zvuk motorne testere se i dalje čujao do blizu njegovog katuna skoro cijelim putem, noć je bila vedra, mjesec još nije bio izgrijao. Sa D.Ć.om tada nije bio u dobrim odnosima pa iz tog razloga nije prišao do njega, kada ga je zatekao da obara stabla, niti je istog upoznao o svom prisustvu motornu testeru nije vidio niti se mogao izjasniti koje je boje bila, ni koje je marke, a i bila je zaklonjena tijelom D.a koji mu je cijelo vrijeme bio okrenut leđima. Ova građa je trebala da ide za Srbiju i o tome mu je pričao kupac građe koga zna po nadimku N., koji živi u mjestu Ugao, opština Sjenica. N. mu je kazao da je građu pogodio u  D.a mada nije rekao konkretno kod kojih D.a. Mjesto gdje je D.a zatekao prilikom sječe je šuma livadarka, dosta je rijetka, i on bio je u šumi u momentu kada je primijetio D.a da obara stabla. Oko ove dvostupe smrče bilo je još nešto mlađih smrča ne mnogo udaljenih od nje jer je na tom mjestu česta. On je bio zaklonjen iza smrče kada je osmatrao D.a jer tu je bila česta šuma. Okrivljeni ga je mogao vidjeti, mada se nije okretao dok je on njega gledao. Zvuk motorne se čuo bez ikakvih prekida, dok se on vraćao ka svom katunu nekih desetak minuta. </span>
</p>
<p class="p3"></p>
<p class="p3">
<span>	Prilikom ocjene iskaza svjedoka A.a sud je imao u vidu da je ovaj svjedok u istrazi tvrdio da je kritičnog događaja prišao na deset metara do okrivljenog koji je bio sam i koji ga je tom prilikom vidio s tim što se nijesu obraćali jedan drugom, da bi na glavnom pretresu tvrdio da je  u okrivljenog  gledao nekih pet minuta koji je za to vrijeme bio okrenut leđima i na glavi imao kapu i da se za to vrijeme okrivljeni nije okretao niti su im se sretali pogledi. Na glavnom pretresu dodao je i to da je sa okrivljenim kritičnog događaja  bilo još jedno lice a možda i nije i da su iznad njega ispaljena dva hica iz pištolja kada se vraćao od okrivljenog ka svom katunu.</span>
</p>
<p class="p3"></p>
<p class="p3">
<span>	Svjedok A. je takođe tvrdio da je D. dok ga je on posmatrao bio u istom položaju okrenut leđima prema njemu i da je cijelo vrijeme tijelom zaklanjao motornu testeru te on nije uspio da primijeti boju i marku testere, što je po ocjeni suda nelogično odnosno svjedok je okrivljenog navodno posmatrao sa udaljenosti od deset metara punih pet minuta pa kod činjenice da je obaranje stabala  dinamičan proces gdje položaji tijela sjekača i položaj testere nijesu fiksirani već promjenljivi pošto se prerez stabla vrši cijelim obimom stabla fazno počev od podsjeka preko zasjeka i na kraju završnog reza prilikom kojih radnji tijelo sjekača i testera zauzimaju različite položaje u odnosu na stablo i u odnosu na posmatrača, po ocjeni suda logično bi bilo za slučaj da je ovaj svjedok govorio istinu isti bi primijetio boju ili pak  marku testere i promijenjeni položaj tijela okrivljenog. Po kazivanju ovog svjedoka kritični događaj dešavao se posle 20,00 časova, dakle u suton - vrijeme smanjene vidljivosti, okrivljeni je na glavi imao kapu i bio mu stalno okrenut leđima  pa je nejasno kako je svjedok zaključio da je sjekač okrivljeni D.. Ovaj svjedok je dalje tvrdio da je začuvši zvuk motorne testere pošao pješke do mjesta sječe, pješačio deset minuta, potom pet minuta posmatrao okrivljenog na mjesto sječe i na kraju se deset minuta vraćao kroz šumu ka svom katunu, dakle vremenski dvadeset pet minuta za koje vrijeme je motorna testera okrivljenog bila stalno upaljena što je po ocjeni suda takodje nelogično, imajući u vidu činjenicu da je bilo oboreno više stabala koja dalje nijesu obrađivana što podrazumijeva da je okrivljeni od stabla do stabla u šumi išao sa upaljenom motornom testerom što je životno neutemeljeno, imajući u vidu bezbjednosne rizike takvog ponašanja okrivljenog kao i aspekt potrošnje goriva za motornu testeru.Ovaj svjedok je dalje predstavio da su dok je on odlazio iz Š. iza njega ispaljena dva pištoljska hica u situaciji kada je u šumi ostao samo okrivljeni sa upaljenom motornom testerom, što je životno neutemeljeno jer po ocjeni suda okrivljeni nije mogao istovremeno manipulisati motornom testerom i ispaljivati pištoljske hice. Kazivanje svjedoka A.a u pogledu vremenskih prilika koje su vladale na mjesto sječe kritične večeri ''noć je bila vedra, mjesec još nije bio izgrijao'' su djelimično u suprotnostima sa kazivanjem svjedoka Ć.a ''bilo je oblačno i padalo je po malo kiše'' a potpuno u suprotnosti sa kazivanjem svjedoka H.N.a zvanog N., čiji iskaz je sud prihvatio. Imajući u vidu sve prednje istačene nelogičnosti, i životne neutemeljenosti u kazivanju ovog svjedoka kao i suprotnosti iz  kazivanja ovog svjedoka i svjedoka Ć.a i H.a, sud nije prihvatio iskaz svjedoka A.a i isti je cijenio  kao isključivo dat u cilju otežavanja krivičnog pravnog položaja okrivljenog.</span>
</p>
<p class="p3">
<span>	</span>
</p>
<p class="p3">
<span>	Iz zapisnika o izvršenom kontrolnom pregledu U. za Š. Pj Bijelo Polje br.6/2009 od 06.07.2009 godine, proizilazi da je pregled izvršen dana 02.07.2009 godine u17,00 časova povodom bespravne sječe čamovih stabala od NN lica u privatnim šumama D.DŽ.a, HA. S.a i Š.a. U zapisniku je sadržan da je lugar dana 28.06.2009 godine, oko 20,00 h, dobio dojavu da u privatnoj šumi zvanoj ''Krnja Jela'' neko vrši bespravnu sječu. Pošao je na lice mjesta i vidio da je oboreno devet čamovih stabala a na licu mjesta nije nikog zatekao. Stabla su bila svježe posječena i nijesu pomjerana od panja. Pošto je bila noć nije mogao da izvrši premjer panjeva, pa je to uradio  02.07.2009 godine, i utvrdio da su u šumi HA. S.a posječene jele i to: prečnika 43, 42, 34, 38 i 20 cm, ukupne drvne mase od 2,32. U šumi Š.a četiri čamova stabla jele prečnika na panju 39, 44,30 i 40 cm ukupne drvne mase od 2,67 m3 , a u šumi D.DŽ.a je pronašao četiri bespravno posječena čamova stabla koja su poticala od ranije sječe i koja su bila otjerana sa lica mjesta a prečnici panjeva ovih jela bili su 41 cm, 39 cm, 37 cm i 32 cm ukupne drvne mase 2,23 cm. Posječena stabla u privatnim šumama valasništvo H.a i Š.a bila su na licu mjesta a pregled je završen u 18,30 minuta.</span>
</p>
<p class="p3">
<span>	 </span>
</p>
<p class="p3">
<span>	  Odbranu okrivljenog  D.Ć.a sud je u potpunosti prihvatio jer je   njegova odbrana potvrdjena iskazom svjedoka D.J.a, Č.B.a, H.N.a i D.DŽ.a. </span>
</p>
<p class="p3">
<span>	</span>
</p>
<p class="p3">
<span>	Naime od svih saslušanih svjedoka samo je svjedok A. R.o čiji iskaz sud nije prihvatio tvrdio da je D. Ć. izvršio obaranje  četiri jelova stabla u privatnoh šumi vlasništvo oštećenog Š.I.a u kom obarnju ga je on navodno zatekao, dok su ostali svjedoci o navodnom ponašanju okrivljenog kritičnog događaja imali samo posredna saznanja od svjedoka A.a.</span>
</p>
<p class="p3"></p>
<p class="p3">
<span>	Medjutim iz navoda iz odbrane okrivljenog te navoda iz iskaza svjedoka Ć.a i H.a proizilazi da je svjedoku A. R.u od strane pogranične policije  lugara Ć.a u junu mjesecu 2009 godine zaplijenjena čamova gradja posječena u privatnoj šumi Š.a D.a, za koju sječu je lugaru Č. obavještenje preko telefona dao okrivljeni D., pa je sa navedenih razloga suda prihvatio navode iz odbrane okrivljenog da ga je A. R.o prijavio za predmetnu sječu iz razloga da mu napakosti smatrajući da ga je on predhodno prijavio policiji.</span>
</p>
<p class="p3"></p>
<p class="p3">
<span>	Narušeni odnosi između svjedoka A.a i okrivljenog D.a što njih dvojica nijesu sporili i to nakon kupovine katuna od strane okrivljenog a zatim i zbog činjenice da je okrivljeni lugaru Č. nekoliko dana prije ovog događaja prijavio svjedoka A.a za sječu u šumi D.a predstavljali su po ocjeni suda dovoljan motiv  A. da okrivljenog prijavi za predmetnu sječu i ako je isti znao da sječu nije izvršio  okrivljeni D..</span>
</p>
<p class="p3"></p>
<p class="p3">
<span>	Prihvatajući u potpunosti odbranu okrivljenog, iskaze svjedoka D.J.a, Č.B.a, H.N.a, te navode iz iskaza svjedoka A.R.a i D.DŽ.a, sud nije prihvatio  navode iz iskaza svjedoka A. R.a da je on navodno kritične večeri zatekao okrivljenog D.Ć.a u obaranju stabala u šumi Š.I.a.</span>
</p>
<p class="p3">
<span>		</span>
</p>
<p class="p3">
<span>	Sud je stanoviša da je A. R.o motivisan lošim odnosima sa okrivljenim D.om te činjenicom da ga je D. nekoliko dana prije kritičnog događaja prijavio lugaru Č., za sječu izvršenu u šumi D.a, prijavio okrivljenog D.Ć.a kao lice koje je navodno kritičnog događaja zatekao prilikom obaranja stabala u privatnoj šumi Š.I.a i ako je znao da sječu nije izvršio okrivljeni.</span>
</p>
<p class="p3">
<span>	</span>
</p>
<p class="p3">
<span>	Kako se radnja krivičnog djela šumske krađe obaranja stabala u tuđoj šumi za koju radnju sud iz izvedenog dokaza tokom postupka nije utvrdio da je izvršio okrivljeni D.Ć., sud je  stanovišta  da u konkretnom slučaju nije dokazano da je okrivljeni D.Ć. izvršio krivično djelo šumska krađa iz čl. 324 st.1. KZ, na štetu oštećenog Š.I.a, stavljeno mu na teret izmijenjenom optužbom ODT-a, pa je istog oslobodio od optužbe.</span>
</p>
<p class="p3"></p>
<p class="p3">
<span>	Ttroškovi krivičnog postupka padaju na teret budžetskih sredstava, shodno čl. 203 ZKP-a.  </span>
</p>
<p class="p3"></p>
<p class="p3">
<span>	Imovinsko pravnog zahtjeva nije bilo.</span>
</p>
<p class="p3"></p>
<p class="p3">
<span>	Sa iznijetog je odlučeno kao u izreci presude, shodno čl. 363 tač.3. ZKP CG.   </span>
</p>
<p class="p3">
<span>            </span>
</p>
<p class="p7">
<span>	        OSNOVNI SUD U BIJELOM POLJU</span>
</p>
<p class="p7">
<span>		         Dana   30. 06.2011   . godine</span>
</p>
<p class="p7"></p>
<p class="p3">
<span>ZAPISNIČAR,							  S U D I J A,</span>
</p>
<p class="p3">
<span>Koviljka Lješnjak s.r.				            	Dragan Mrdak s.r. </span>
</p>
<p class="p2">
<span>							</span>
</p>
<p class="p2"></p>
<p class="p8"></p>


</body>
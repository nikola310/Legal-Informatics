<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 17/12</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>	Sudija Osnovnog suda u Rožajama, Milosav Zekić uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt. br. 12/12 od 19.  januara 2012. godine podnijetog protiv okrivljenog H. N.  iz naselja Baza, Opština  Rožaja, zbog krivičnog djela protivpravno zauzimanje  zemljišta iz čl. 254. st.1. Krivičnog zakonika, nakon održanog glavnog i javnog pretresa u prisustvu  Zamjenika Osnovnog državnog tužioca Armina Selmanovića iz Rožaja, okrivljenog H. N., a u odsustvu uredno pozvanog Zaštitnika imovinsko pravnih interesa Crne Gore, dana 24. 02. 2012. godine donio  je  i javno objavio </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni H. N., JMBG ., od oca S. i majke R. rodj. M., rodjen 20. 03. l982. godine u Rožajama, gdje i živi - naselje Baza, državljanin Crne Gore,  razumije crnogorski jezik, a njegov jezik je bosanski, pismen, završio SSS, nezaposlen, oženjen, otac troje maloljetne djece, siromašnog imovnog stanja, neosudjivan,</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>K R I V    J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	Neutvrdjenog dana krajem mjeseca maja 2011. godine u mjestu zv. "Završje", Opština Rožaje, protivpravno zauzeo tudje - državno zemljište i to dio katastarske parcele br. 1270 po kulturi šuma I klase, KO Ibarac, upisane u listu nepokretnosti br. 53 na Državu Crnu Goru, koja mjeri i graniči :  sa istočne strane državnom šumom u dužini od 17 m,   sa južne strane  državnom šumom u dužini od 6,5 m, sa zapadne strane državnom šumom u dužini od 13 m i sa sjeverne strane parcelom u privatnom vlasništvu u dužini od 5,6 m,  u ukupnoj površini od 90 m2, na način što je sa istočne, južne i zapadne strane postavio ogradu od drvenog kolja sa bodljikavom žicom, manifestujući na taj način volju protivpravnog zauzimanja zemljišta, </span>
</p>
<p class="p2"></p>
<p class="p2">
<span>	- čime je izvršio krivično djelo protivpravno zauzimanje zemljišta iz čl. 254. st.l. Krivičnog zakonika,</span>
</p>
<p class="p2"></p>
<p class="p2">
<span>	- pa mu  sud primjenom pomenutog zakonskog propisa i čl. 4, 13, 15, 32, 36, 42. 52, 53, i 54, Krivičnog zakonika  i čl. 374. Zakonika o krivičnom postupku, i z r i č e </span>
</p>
<p class="p2"></p>
<p class="p2"></p>
<p class="p4">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje KAZNU ZATVORA u trajanju od 30 (trideset) dana i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo. </span>
</p>
<p class="p2">
<span>	Da plati ovom sudu na ime troškova krivičnog postupka paušalni  iznos od 40,00  eura,</span>
</p>
<p class="p2">
<span>	Obavezuje se okrivljeni da vrati oštećenoj državi Crnoj Gori protivpravno zauzeto zemljište u navedenim mjerama, granicama i površini, a sve u roku od 15 dana po pravnosnažnosti ove presude. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>	Osnovno državno tužilaštvo iz Rožaja podnijelo je ovom sudu Optužni predlog Kt.br. 12/12 od 19 januara 2012. godine protiv okrivljenog N. H.a iz Rožaja zbog krivičnog djela  protivpravno zauzimanje zemljišta iz čl. 254. st.l. Krivičnog zakonika (KZ).</span>
</p>
<p class="p2">
<span>	Na glavnom pretresu  Zamjenik Osnovog državnog tužioca Armin Selmanović je precizirao činjenični opis djela kao u dispozitivu ove presude, te je predložio da sud istog oglasi krivim i izrekne mu uslovnu osudu kojom će mu utvrditi kaznu zatvora u trajanju od 30 dana i istovremeno odrediti da se kazna neće izvršti ukoliko u roku od jedne godine ne učini novo krivično djelo.</span>
</p>
<p class="p2">
<span>	Zaštitnik imovinsko pravnih interesa Crne Gore, nije pristupio na glavni pretres, s tim što je dostavio podnesak u kojem je naveo da se pridružuje optužnom predlogu ODT-a i predložio da sud obaveže okrivljenog da protvpravno zauzeto zemljište vrati oštećenoj državi Crnoj Gori, pa je sud pretres održao u njegovom odsustvu.</span>
</p>
<p class="p2">
<span>	Okrivljeni H.N. je na glavnom pretresu priznao da je izvršio djelo za koje je optužen i objasnio da je krajem mjeseca 2011. godine u mjestu zv. "Završje" Opština Rožaje, ogradio bodljikavom žicom prikovanom na drvenom kolju, državno zemljište sa tri strane tj. sa istočne, zapadne i južne strane i pripojio ga privatnoj parceli koja se vodi na ime njegovog strica F., a koja se nalazi na sjevernoj strani. Da je . kod F. uzeo u zakup livadu na kojoj je držao tovna junad i krave, jer je formirao farmu prošle godine, pa pošto nije imao izvor vode na toj parceli odlučio da sam ogradi državnu parcelu u površini od oko 9o m2, na kojoj se nalazi izvor vode da bi stoka mogla da pije na istom izvoru. Da nije tražio saglasnost šumarstva, niti odobrenje reonskog lugara da postavi tu ogradu. Istakao je da je nakon podnošenja prijave i izlaska suda na lice mjesta uklonio ogradu na pomenutoj parceli, krajem novembra mjeseca 2011. godine.  Izrazio je  kajanje za učinjeno krivično djelo i obećao da ubuduće neće vršiti bilo kakva krivična djela, pa je molio sud da ga što blaže kazni.  </span>
</p>
<p class="p2">
<span>	Po ovoj krivično pravnoj stvari sud je izveo sledeće dokaze: </span>
</p>
<p class="p2">
<span>	pročitao nalaz i mišljenje vještaka geometra R. Z. od 11. 11. 2011. godine, izvršio uvid u skicu lica mjesta, uvid u spise predmeta K. br. 202/11 i  uvid u izvod iz kaznene evidencije na ime okrivljenog. </span>
</p>
<p class="p2">
<span>	Cijeneći priznanje okrivljenog  i sve izvedene dokaze, kako pojedinačno tako i u međusobnoj vezi, u smislu čl. 370. Zakona o krivičnom postupku (ZKP), sud je nesumnjivo utvrdio činjenično stanje kao u izreci ove presude. </span>
</p>
<p class="p2">
<span>	Utvrdjeno činjenično stanje proizilazi kako iz priznanja optuženog , tako i iz dokaza izvedenih u postupku. </span>
</p>
<p class="p2">
<span>	Naime okrivljeni je u cjelosti priznao izvršenje djela, pa je sud njegov iskaz prihvatio kao jasan, potpun, objektivan i uvjerljiv a dovodeći isti u vezi sa navodima iz nalaza, mišljenja i skicom lica mjesta vještaka geometra R.Z., od 11.11.2011. godine, iz kojih se utvrđuje da je navedena nepokretnost dio katastarske parcele br. 1270 po kulturi šuma I klase, KO Ibarac, upisana u listu nepokretnosti br. 53 na Državu Crnu Goru, koja mjeri i graniči: sa istočne strane državnom šumom u dužini od 17 m, sa južne strane državnom šumom u dužini od 6,5 m, sa zapadne strane državnom šumom u dužini od 13 m i sa sjeverne strane parcelom u privatnom vlasništvu u dužini od 5,6 m, u ukupnoj površini od 90 m2, koja je ograđena sa istočne, južne i zapadne strane i pripojena privatnoj parceli, zaista se nesumnjivo utvrđuje da je okrivljeni u kritičnom periodu protivpravno zauzeo zemljište, koje se nalazi u vlasništvu države Crne Gore, na način što je isto ogradio koljem sa bodlikavom žicom u površini od 90 m2.</span>
</p>
<p class="p2">
<span>	Dakle, u postupku je utvrđeno da je okrivljeni neutvrdjenog dana krajem mjeseca maja 2011. godine u mjestu zv. "Završje", Opština Rožaje, protivpravno zauzeo tudje - državno zemljište i to dio katastarske parcele br. 1270 po kulturi šuma I klase, KO Ibarac, upisane u listu nepokretnosti br. 53 na Državu Crnu Goru, koja mjeri i graniči :  sa istočne strane državnom šumom u dužini od 17 m,   sa južne strane  državnom šumom u dužini od 6,5 m, sa zapadne strane državnom šumom u dužini od 13 m i sa sjeverne strane parcelom u privatnom vlasništvu u dužini od 5,6 m,  u ukupnoj površini od 90 m2, na način što je sa istočne, južne i zapadne strane postavio ogradu od drvenog kolja sa bodljikavom žicom, manifestujući na taj način volju protivpravnog zauzimanja zemljišta. </span>
</p>
<p class="p2">
<span>	&nbsp;Cijeneći psihički odnos okrivljenog prema krivičnom djelu sud je našao da je isti bio svestan svog djela, tj. svjestan da na opisani način protivpravno zauzima tuđe zemljište i to je i htio, pa je postupao sa direktnim umišljajem.</span>
</p>
<p class="p2">
<span>	Pravnom analizom utvrđenog činjeničnog stanja sud je našao da su u radnjama optuženog sadržani svi bitni elementi krivičnog djela protivpravno zauzimanje zemljišta iz čl. 254. st.l. Krivičnog zakonika, za koje djelo je sud istog oglasio krivim i izrekao mu uslovnu osudu, utvrdjujući mu pri tom kaznu zatvora u trajanju od 30 (trideset) dana i istovremeno odredio da se kazne neći izvršiti ukoliko optuženi u roku od jedne godine ne izvrši novo krivično djelo.  </span>
</p>
<p class="p2">
<span>	Prilikom izricanja  ovakve vrste krivične sankcije  sud je imao u vidu sve okolnosti iz čl. 42. KZ koje utiču da kazna bude veća ili manja pa je okrivljenom od olakšavajućih okolnosti cijenio  njegovo priznanje, da je porodičan čovjek, otac troje maloljetne djece, da je nezaposlen, siromašnog imovnog stanja, pa je  u nedostatku otežavajućih okolnosti našao da je imalo mjesta izricanju ovakve vrste krivične sankcije ubijedjen da će upozorenjem uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela.	</span>
</p>
<p class="p2">
<span>	Na osnovu čl. 229. u vezi čl. 226. st.2 tač.3 i st. 3 Zakona o krivičnom pstupku (ZKP) sud je obavezao okrivljenog da plati ovome sudu na ime troškova krivičnog postupka paušalni iznos od 40,00 eura,a ovo imajući u vidu trajanje i složenost krivičnog postupka kao i imovno stanje okrivljenog. </span>
</p>
<p class="p2">
<span>	U smislu čl. 239. ZKP-a okrivljeni je obavezan da vrati oštećenoj državi Crnoj Gori protivpravno zauzeto zemljište u datim mjerama, granicama i površini, a sve u roku od 15 dana po pravosnažnosti ove presude.</span>
</p>
<p class="p2">
<span>	</span>
</p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 24.02.2012. godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar,</span>
</p>
<p class="p2">
<span>Aida Luboder s.r.						S U D I J A,</span>
</p>
<p class="p2">
<span>								Milosav Zekić s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
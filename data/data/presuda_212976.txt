<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span1">OSNOVNI SUD U PLAVU </span>
</p>
<p>
<span class="span1">K. br. 28/2016</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu optuženih:A. Ć. , iz sela G.L., opština A., B. P., iz sela M., opština P. i L. M., iz sela M., opština G., zbog krivičnog djela  teška kradja u saizvršilaštvu iz čl. 240. st. 1. tačka 1. u vezi sa čl. 23  Krivičnog zakonika  Crne Gore,  po optužnici  Osnovnog državnog tužilaštva u Plavu,  KT br.11/2016  od 15.06.2016 godine,  po održanom usmenom, glavnom, javnom pretresu u prisustvu: Državne tužiteljke Drite Rugovac, optuženih,  branioca optuženih A. Ć. i  L. M.,  advokata N.Č. i branioca optuženog B.P.,  advokata M. S., donio je i javno objavio dana 04.10.2016. godine</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Optuženi :</span>
</p>
<p>&nbsp;</p>
<p>
<span class="span1">1.A. Ć., JMBG ..., od oca Ž. i majke A., rodjene K., rodjen ... godine u B., sa prebivalištem u selu G. L., opština A., državljanin Crne Gore, nezaposlen, oženjen, otac troje maloljetne djece, pismen, završio osnovnu školu, lošeg imovnog stanja , osudjivan presudama: Osnovnog suda u Beranama K.br. 84/13 od 22.10.2013 godine, zbog krivičnog djela iz čl. 324. st. 2. KZ CG na kaznu zatvora u trajanju od 45 dana – uslovno za jednu godinu i novčanu kaznu u iznosu od 200,00 eura , Osnovnog suda u Beranama K.br. 83/14 od 04.07.2014 godine, zbog krivičnog djela šumska kradja iz čl. 324. st. 2. u vezi st. 1. KZ CG na kaznu zatvora u trajanju od 30 dana – uslovno za jednu godinu i Osnovnog suda u Plavu K.br.  33/2013 od 25.03.2014 godine , zbog krivičnog djela iz čl. 240. st. 1. tačka 1. KZ CG, na kaznu zatvora u trajanju od 8 mjeseci.</span>
</p>
<p>&nbsp;</p>
<p>
<span class="span1">2. B. P. , JMBG ..., od oca B. i majke S., rodjene G., rodjen ... godine, u B., sa prebivalištem u selu M., opština P., državljanin Crne Gore, nezaposlen, oženjen, otac jednog maloljetnog djeteta, pismen, završio srednju mašinsku školu, lošeg imovnog stanja, neosudjivan. </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">3. L. M. JMBG ., od oca M. i majke M., rodjene L., rodjen ... godine u B., sa prebivalištem u selu M., opština G., državljanin Crne Gore, nezaposlen,oženjen, otac dvoje maloljetne djece, pismen, završio srednju saobraćajnu školu, lošeg imovnog stanja , osudjivan presudom Osnovnog suda Herceg Novi K.br. 54/12 od 24.04.2012 godine, zbog krivičnog djela iz čl. 239. st. 1. KZ CG na kaznu rada u javnom interesu. </span>
</p>
<p>&nbsp;</p>
<p>
<span class="span1">Na osnovu čl. 373. stav 1. tačka 2. Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBADJAJU SE OD OPTUŽBE</span>
</p>
<p>&nbsp;</p>
<p>
<span class="span1">Da su: </span>
</p>
<p>&nbsp;</p>
<p>
<span class="span1">U periodu od 05 do 07. februara 1016 godine , u selu B., opština P., svjesni svog djela čije izvršenje su htjeli i znajući da je njihovo djelo zabranjeno , obili porodičnu kuću vlasništvo G.V., na način što su po prethodnom dogovoru došli do navedene kuće, pa su podesnim sredstvom i pomoću fizičke snage nasilno otvorili zaključana ulazna vrata od prizemlja kuće, a nakon toga ušli u  unutrašnjost iste i izvršili pretraživanje prostorija, namještaja i stvari, te iz dnevne sobe,  iz fioke natkasne uzeli pištolj marke „Zastava“ model M-... , kalibra, 7,26 mm , fabrički broj C-... sa okvirom u vrijednosti od 120.00 eura i 37 metaka za navedeni pištolj, od čega je 9 bilo u okviru pištolja a 28 metaka u posebnoj kutiji, ukupne vrijednosti od 18,50 eura, nakon čega su pištolj i municiju odnijeli sa sobom, a sve u namjeri da njihovim prisvajanjem sebi pribave protivpravnu imovinsku korist.  </span>
</p>
<p>&nbsp;</p>
<p>
<span class="span1">- čime bi kao saizvršioci  izvršili  krivično djelo teška kradja  iz čl. 240. st. 1. tačka 1. u vezi sa čl. 23 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka u iznosu od 143,00 (jednastotinačetrdesettri) eura, padaju na teret budžetskih sredstava, dok će o  troškovima koje su optuženi imali na ime nužnih izdataka i nagrade braniocima, advokatima N. Č. i M.S.,sud odlučiti posebnim rješenjem, shodno čl. 230. st. 5. ZKP.</span>
</p>
<p>&nbsp;</p>
<p>
<span class="span1">Oštećeni  G.V., se radi ostvarivanja imovinsko pravnog zahtjeva za naknadu štete upućuju na parnicu.   </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O  b r a z l o ž  e n j e</span>
</p>
<p>&nbsp;</p>
<p>
<span class="span1">Osnovno državno tužilaštvo u Plavu, optužnicom Kt.br. 11/2016 od 15.06.2016 godine, optužilo je: A. Ć., iz sela G. L., opština A., B.P., iz sela M., opština P. i L. M., iz sela M., opština G., zbog krivičnog djela  teška kradja u saizvršilaštvu iz čl. 240. st. 1. tačka 1. u vezi sa čl. 23  Krivičnog zakonika  Crne Gore.</span>
</p>
<p>&nbsp;</p>
<p>
<span class="span1">Pri podnesenoj optužnici je sve do kraja krivičnog postupka u svemu ostala i državna tužiteljka Drita Rugovac, pa je u završnoj riječi predložila  sudu da optužene oglasi krivim za navedeno krivično djelo i osudi ih na kazne zatvora, i to: optužene A. Ć. i  L.M. u trajanju od po 1 godine, a optuženog B. P. u trajanju od 10 mjeseci. </span>
</p>
<p>&nbsp;</p>
<p>
<span class="span1">Oštećeni G. V.  se u završnoj riječi pridružio krivičnom gonjenju protiv optuženih i zadržao  pravo da odštetni zahtjev ostvaruje u parnici. </span>
</p>
<p>&nbsp;</p>
<p>
<span class="span1">Izjašnjavajući se o optužbi ODT u</span><span class="span1"> Plavu, optuženi  A.</span><span class="span1">Ć. u svojim odbranama iz prethodnog postupka i sa glavnog pretresa ne priznaje izvršenje krivičnog djela koje mu je ovom optužbom stavljeno na teret, braneći se  da ne samo da nije izvršio ovo krivično djelo već i da mu u vezi obijanja kuće oštećenog G. V. nije ništa poznato.  Dalje je naveo da optuženog B. P.  poznaje iz vidjenja i da se sa njim nije nikada družio, dok mu je optuženi L. M.pašenog, ali da sa istim nije u dobrim odnosima zbog nekih njihovih privatnih stvari. Na kraju je naveo da u toku 2016 godine nijednom nije dolazio niti u selo B. niti u P.U završnoj riječi je lično i preko svog branioca advokata N. Č. još jednom negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Izjašnjavajući se o optužbi ODT u Plavu, izvršenje krivičnog djela koje mu je ovom optužbom stavljeno na teret u svojim odbranama iz prethodnog postupka i sa glavnog pretresa ne priznaje ni optuženi B. P. U svoju odbranu navodi da ga je 10 dana prije davanja  izjave kod ODT u Plavu, na njegov mobilni telefon br. 069/..., sa nepoznatog broja iz B.  telefonom pozvao M. G. i kazao mu da je G. V. sa njim na svadbi u B., da je njegova kuća ostala prazna, da se u njoj nalaze dvije puške i pištolj i da je zajedno sa optuženim A. Ć. „odradi“. Pošto mu je odogovorio da ne želi da učestvuje u tome, M. je od njega tražio da hitno pronadje optuženog A. Ć. i obavijesti ga da mu se javi obzirom da ga nije </span><span class="span1">mogao dobiti na telefonu. Nakon toga mu je poslao i nekoliko SMS poruka slične sadržine s tim što ni u ovim porukama niti u razgovoru nije pominjao optuženog L. M. Kada se M. G. poslije 1-2 dana vratio iz B.,  na njegov poziv je pošao kod njegove kuće.  Tom prilikom mu je M. pokazao pištolj crne boje koji je bio izgreban i po malo zardjao . Istovremeno mu je rekao da je ovaj pištolj A. Ć. oduzeo iz kuće G. V. i da isti nekom ponudi na prodaju. Poslije nekog vremena je otišao svojoj kući dok je pištolj ostao kod M . O ovom pištolju više nije ništa pitao M. tako da ne zna šta je isti sa njim uradio. Na kraju je naveo da je zaposlen kod operatera „Total TV“  i da je zbog prirode posla često na terenu, pa i na području sela B. U završnoj riječi je lično i preko svog branioca advokata M.S. ponovo  negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Konačno, izjašnjavajući se o optužbi ODT u Plavu, izvršenje krivičnog djela koje mu je ovom optužbom stavljeno na teret ne priznaje ni optuženi L.M., braneći se da ne samo da nije tačno da je zajedno sa optuženim A. Ć. i B. P. učestvovao u obijanju kuće G. V.  već i da mu u vezi njenog obijanja  nije ništa poznato. Dalje je naveo da živi u selu M., opština G., i da kada god ide za A. ili B. mora proći kroz naselje Brezojevice. U završnoj riječi je lično i preko svog branioca advokata N. Č. takodje  negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Radi provjere odbrana optuženih u kojima isti u potpunosti negiraju izvršenje krivičnog djela koje im je javnom optužbom stavljeno na teret, sud je u dokaznom postupku izveo sledeće dokaze: saslušao  oštećenog G.V. i svjedoka  M.G., izvršio neposredno saslušanje vještaka ekonomsko finansijske struke dipl.ecc. R.Dj. i vještaka za telekomunikacije dipl.ing. P. B., pročitao </span><span class="span1">zapisnik o uvidjaju Uprave policije - Odjeljenja bezbjednosti Plav br. ... od 08.02.2016  godine,</span><span class="span2"> </span><span class="span1">nalaz i mišljenje  vještaka ekonomsko finansijske struke dipl.ecc. Dj. R. od 16.03.2016  godine, nalaz i mišljenje  vještaka za telekomunikacije P. B.  od 06.06.2016 godine i izvode iz kaznene evidencije Ministarstva pravde Crne Gore: KE 18/16  za optuženog A. Ć., KE 19/16 za optuženog B.P. i</span><span class="span1"> </span><span class="span1">KE 20/16  za optuženog L. M., izvršio uvid u  fotodokumentaciju Uprave policije - Odjeljenja bezbjednosti  Plav, br. 6/2016 od 08.02.2016 godine, CD operatera mobilne telefonije „M-tel“, „Telenor“ i „Telekom“ sa listinzima komunikacija telefonskih brojeva 068/... i 069/... vlasništvo optuženog A. Ć., 069/... vlasništvo optuženog B. P. i 067/... vlasništvo optuženog  L. M.</span><span class="span1">,  i  oružni list br. 589 od 17.07.1995 godine, izdat od OB Plav , na ime oštećenog G. V., pa je svestranom ocjenom izvedenih dokaza i njihovim uporedjivanjem sa navodima javne optužbe i odbranama optuženih našao da nije dokazano da su isti,  kao saizvršioci,  izvršili </span><span class="span1">krivično djelo  teška kradja iz čl. 240. st. 1. tačka 1. u vezi sa čl. 23  Krivičnog zakonika  Crne Gore, koje im je ovom optužbom stavljeno na teret.</span><span class="span2"> </span>
</p>
<p>&nbsp;</p>
<p>
<span class="span1"> Dakle, i pored toga što je u toku postupka nesporno utvrdjeno, kako na osnovu iskaza  oštećenog G. V. tako i na osnovu izvedenih pismenih dokaza, u prvom redu zapisnika o uvidjaju i fotodokumentacije predmetne kradje sačinjenih od strane Odjeljenja bezbijednosti P., da je  u periodu od 05 do 07.02.2016 godine, u selu B., opština P., izvršeno obijanje porodične kuće oštećenog G.V.  i iz iste oduzeti pištolj marke „Zastava“  model M-57, kalibra 7,26 mm, fabrički broj S-171806 i 37 metaka, nijednim od izvedenih dokaza nije sa sigurnošću potvrdjeno da su obijanje ove kuće izvršili optuženi A. Ć., B. P. i L. M., zbog čega ih je sud i oslobodio od optužbe za krivično djelo koje im se javnom optužbom stavlja na teret.</span>
</p>
<p>&nbsp;</p>
<p>
<span class="span1">Navode javne optužbe u pogledu krivice optuženih za krivično djelo koje im je ovom optužbom stavljeno na teret nijesu mogli potvrditi čak ni iskaz svjedoka M. G. ni nalaz i mišljenje vještaka za telekomunikacije dipl.ing P.B., na kojim dokazima je Osnovno državno tužilaštvo u P. i zasnovalo svoju optužbu protiv njih, pa i ova činjenica takodje ide u prilog neutemeljenosti ove optužbe. </span>
</p>
<p>&nbsp;</p>
<p>
<span class="span1">Naime, izjašnjavajući se na okolnosti koje su mu poznate u vezi obijanja porodične kuće oštećenog G. V., koja se stavlja na teret optuženim A.Ć., B. P. i L. M., svjedok M.G. je u svojim izjavama iz prethodnog postupka i sa glavnog pretresa naveo da je svoj zaključak u vezi njihovog učešća u obijanju ove kuće zasnovao na saznanjima koja je u vezi sa tim dobio od optuženog B. P., i to kako putem 2 SMS poruke koje mu je ovaj poslao u B.tako i u neposrednom razgovoru sa njim nakon povratka iz B. Naime, naveo je da je dana 06.02.2016 godine, dok je bio na jednoj svadbi u B., na njegov telefon broj 069/..., sa telefona br. 069/...  vlasništvo optuženog B. P., primio dvije SMS poruke u kojima se isti interesovao da li su i V.na ovoj svadbi. Odgovorio mu je da jesu , a  to je učinio sa pozajmljenog srbijanskog broja. Nakon što se iz B.vratio u Plav, njegovog oca N. je telefonom pozvao oštećeni G. V. i obavijestio ga da mu je kuća obijena i da mu je iz iste ukraden pištolj. Pošto je zbog SMS poruka koje je u Beogradu dobio od optuženog B. P.,  pretpostavio da je i on sam učestvovao  u obijanju G. kuće, pozvao ga je i kazao mu  da su V. prijatelji njegovog oca. Optuženi B. P. je sjutradan ponovo  došao kod njegove kuće i sa sobom donio pištolj za koji mu je kazao da su ga on i optuženi A. Ć. i L. M. zajedno oduzeli iz kuće V. Ovaj pištolj je nakon odlaska odnio sa sobom tako da mu nije poznato šta je uradio sa njim. Dalje je, na pitanje branioca optuženog B. P., advokata M.S., naveo da sa  optuženim B., osim dvije navedene SMS poruke u kojima ga je isti pitao za V.  i njegovog odgovora na ove poruke , nije više imao nikakvu drugu komunikaciju telefonima dok se nalazio u B.Na kraju je naveo da je ove </span><span class="span1">dvije poruke izbrisao iz svog telefona tako da one sada više ne postoje u njegovom telefonu. Medjutim, kako je isti u ovim svojim izjavama, što se nesporno zaključuje iz njihove sadržine, samo prenio saznanja koja je u vezi toga navodno dobio od optuženog B. P., to je jasno da se u konkretnom slučaju radi o posrednim saznanjima, odnosno posredno utvrdjenim činjenicama, koje se same za sebe ne mogu prihvatiti kao nesumnjiv dokaz. Naime, obzirom da se ovako utvrdjene činjenice u teoriji prava smatraju tzv. „izvedenim dokazima“ koji kao takvi nemaju veću dokaznu vrijednost, to ih samim tim sud kao takve nije ni mogao prihvatiti kao dovoljan dokaz. Ovo utoliko prije što je optuženi B. P. ove navode svjedoka M. G. u potpunosti negirao te što Osnovno državno tužilaštvo u Plavu, osim nalaza i mišljenja vještaka ze telekomunikacije dipl.ing. P.B., u prethodno vodjenom postupku nije niti pribavilo niti sudu predložilo izvodjenje  nijednog drugog  dokaza, niti ličnog niti materijalnog,  koji bi eventualno mogao potvrditi navode pomenutog svjedoka u ovom dijelu, tako da ovakav njegov iskaz, kako sam za sebe tako i u vezi sa ovim nalazom, nije bio dovoljan da bi sud samo na njemu zasnovao svoju odluku u pogledu krivice optuženih za predmetno krivično djelo. </span>
</p>
<p>&nbsp;</p>
<p>
<span class="span1">Ovo utoliko prije što iskaz svjedoka M.G. u pojedinim djelovima, naročito onim koji se odnose na vrstu i broj telefonskih komunikacija koje je za vrijeme svog boravka u B.ostvario sa optuženim B. P.  kao i  na broj telefona sa kojeg je komunicirao, ne samo da ne korenspondira sa nalazom i mišljenjem vještaka dipl.ing. P. B.u ovom dijelu  već se čak i dijametralno razlikuje sa njim. Naime, izjašnjavajući se o ostvarenim komunikacijama izmedju telefonskih brojeva  069/... vlasništvo optuženog B.P. i 069/... vlasništvo svjedoka M. G., u dane 05, 06 i 07.02. 2016 godine, vještak P.B. je istakao da u navedenim danima ovi brojevi nijesu imali nikakvu medjusobnu komunikaciju, što je suprotno navodima  svjedoka M. G. u dijelu da mu je optuženi B. P. , dana 06.02.2016 godine, prilikom boravka u Beogradu, sa svog broja 069/..., na njegov br. 069/..., poslao dvije SMS poruke. Izjašnjavajući se dalje o eventualnoj komunikaciji telefonskog broja 069/..., vlasništvo optuženog B. P. , sa nekim drugim brojem iz Srbije, vještak dipl.ing P. B. je istakao da korisnik ovog broja u danima 05.02.2016 godine i 07.02.2016 godine, nije imao nikakvu komunikaciju sa brojevima iz Srbije, ali da je zato dana 06.02.2016 godine, ukupno imao 24 kontakta sa brojem iz Srbije +381/63..., od čega 21 kontakt putem SMS poruka i 3 kontakta putem razgovora,  što je suprotno iskazu svjedoka M.G. i u dijelu da navedenog dana, osim dvije SMS poruke koje mu je optuženi B.P. poslao na njegov telefon i njegovog odgovora na njih sa Srbijanskog broja, medju njima nije bilo više nikakve druge  komunikacije. Konačno, izjašnjavajući se o eventualnoj komunikaciji br. 069/..., vlasništvo optuženog B. P., u dane 05, 06. i 07.02.2016 godine, sa telefonskim brojevima 068/... i 069/... vlasništvo optuženog A. Ć. i 067/... vlasništvo optuženog L.M., koji su takodje bili predmet </span><span class="span1">njegovog vještačenja,vještak P. B. je istakao da izmedju ovih brojeva u navedene dane  takodje nije bilo nikakve medjusobne komunikacije, što iskazu svjedoka M.G. a samim tim i navodima  javne optužbe u pogledu krivice optuženih za predmetno krivično djelo daje još veću neuvjerljivost i neutemeljenost. </span>
</p>
<p>&nbsp;</p>
<p>
<span class="span1"> Dakle, kao što proizilazi iz nalaza i mišljenja vještaka za telekomunikacije dipl.ing. P. B., isti je u svom osnovnom nalazu i mišljenju i njegovom pojašnjenju sa glavnog pretresa od 04.10.2016.godine utvrdio, ne samo da svjedok M.G. dana 06.02.2016 godine, za vrijeme boravka   u B.,  sa svojim telefonom br. 069/... nije imao nikakav kontakt sa optuženim B. P., pa ni kontakt  putem dvije SMS poruke,  kako to sam tvrdi u svojoj izjavi, već i da je optuženi B. P.tog dana,  sa svog telefona br. 069/..., sa nepoznatim brojem iz Srbije +381/63... ukupno imao 24 kontakta (21 kontakt putem SMS poruka i 3 kontakta putem razgovora), a ne samo jedan kontakt, kako to svjedok M. G.  takodje tvrdi u svojoj izjavi. Na taj način je iskaz   svjedoka M. G., na kojem iskazu je kao što je već navedeno i zasnovana javna optužba protiv optuženih, učinio još  neizvjesnijim  i nesigurnijim tako da i iz ovog razloga sud na ovom  njegovom iskazu nije mogao zasnovati svoju odluku u pogledu krivice optuženih za predmetno krivično djelo.Naime, jasno je  da bi se u slučaju zasnivanja krivice optuženih na ovakvom iskazu svjedoka M. G., ne samo radilo o posredno utvrdjenoj već čak i o pretpostavljenoj krivici optuženih,  koja kao takva normalno nebi ni mogla opstati. </span>
</p>
<p>&nbsp;</p>
<p>
<span class="span1">Kako na osnovu svega izloženog proizilazi da navodi javne optužbe i iskaz svjedoka M. G.  u pogledu krivice optuženih A. Ć., B. P. i L. M.,  za krivično djelo teška kradja iz čl. 240 st. 1. tačka 1. KZ CG , koje im je ovom optužbom stavljeno na teret , nijesu sa sigurnošću potkrijepljeni nijednim drugim izvedenim dokazom, pa ni nalazom i mišljenjem vještaka dipl.ing. P. B., to sud iskaz ovog svjedoka, kao što je već navedeno, nije ni mogao prihvatiti kao nesumnjiv dokaz. Ovo ne samo iz razloga što iskaz pomenutog svjedoka sam za sebe nije mogao ubijediti sud da su optuženi izvršili navedeno krivično djelo već i što njegov iskaz u ovom dijelu , kao što je takodje navedeno, nije zasnovan na neposrednim već na posrednim saznanjima odnosno činjenicama dobijenim od strane optuženog B. P. koje kao takve nemaju veliku dokaznu vrijednost.  Pošto odgovornost kod optuženih može postojati jedino u slučaju ako se u potpunosti i na nesumnjiv način dokaže ne samo da su počinili radnju izvršenja predmetnog krivičnog djela koja se sastoji u obijanju porodične  kuće  oštećenog G. V. radi oduzimanja  pokretnih stvari iz nje već i da su to učinili u cilju pribavljanja protivpravne imovinske koristi, to je jasno da u konkretnom slučaju sud optužene i nije mogao oglasiti krivim za krivično djelo koje im je javnom optužbom stavljeno na teret. </span>
</p>
<p>&nbsp;</p>
<p>
<span class="span1">Prema tome, pošto izvedeni dokazi nijesu mogli sa sigurnošću ubijediti sud da su optuženi A. Ć., B. P. i L. M. izvršili krivično djelo koje im je javnom optužbom stavljeno na teret, odnosno pošto sud odlučne činjenice koje padaju na teret optuženim nije mogao utvrditi sa izvjesnošću već samo sa vjerovatnošću, to je shodno principu „in dubio pro reo“ uzeo da one ne postoje,  pa ih je na osnovu čl. 373. st. 1. tačka 2. ZKP, za ovo djelo i oslobodio od optužbe.  </span>
</p>
<p>&nbsp;</p>
<p>
<span class="span1">Inače, prilikom donošenja ove odluke sud je cijenio i ostale izvedene dokaze ali iste nije posebno obrazlagao nalazeći da nemaju karakter odlučujućih činjenica za eventualno drugačije presudjenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Na osnovu čl. 230 st. 1. ZKP , odlučeno je da troškovi krivičnog postupka koji su učinjeni na ime nagrade vještacima : dipl.ecc. R. Dj. u iznosu od 55,00 eura i dipl.ing. P. B. u iznosu od 88,00 eura,  padaju na teret budžetskih sredstava, dok će se o troškovima koje su okrivljeni imali na ime nužnih izdataka i nagrade braniocima, advokatima N. Č. i M. S., s obzirom na činjenicu da isti nijesu podnijeli troškovnike, odlučiti posebnim rješenjem, shodno čl. 230. st. 5 ZKP.</span>
</p>
<p>&nbsp;</p>
<p>
<span class="span1">Odluka o imovinsko pravnom zahtjevu za naknadu štete je zasnovana na odredbi čl. 239. st. st. 3. ZKP.</span>
</p>
<p>&nbsp;</p>
<p>
<span class="span1">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU</span>
</p>
<p style="text-align:center;">
<span class="span1">Dana 04.10.2016  godine</span>
</p>
<p>&nbsp;</p>
<p>
<span class="span1">Zapisničar   </span><span class="span2">                                                                              </span><span class="span1">S U D I J A</span>
</p>
<p>
<span class="span1">Senada Radončić                                                                   Hilmija Sujković</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna </span>
</p>
<p>
<span class="span1">stranka ima pravo žalbe u roku od </span>
</p>
<p>
<span class="span1">15 dana od dana prijema iste preko </span>
</p>
<p>
<span class="span1">ovog sudaVišem sudu B. Polje          </span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x Osnovnom državnom  tužilaštvu u Plavu</span>
</p>
<p>
<span class="span1"> </span><span class="span1">1 x optuženom A.Ć.</span>
</p>
<p>
<span class="span1">1 x </span><span class="span1">optuženom B. P., </span>
</p>
<p>
<span class="span1">1 x optuženom L. M. </span>
</p>
<p>
<span class="span1">1 x advokatu M. S.,</span>
</p>
<p>
<span class="span1">1 x advokatu N.Č.</span>
</p>
<p>
<span class="span1">1 x oštećenom</span><span class="span1"> </span><span class="span1">G.V.</span>
</p>
<p>
<span class="span1">      </span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	<strong>K. br. 10/839</strong><br>
	&nbsp;</div>
<div style="text-align: center">
	<strong>U&nbsp; IME NARODA</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI, </strong>kao prvostepeni, krivični, u vijeću sastavljenom od sudije Jovović Željke, kao predsjednika vijeća i sudija porotnika R. A. i L. V., kao članova vijeća, uz učešće Rajković Danijele, kao zapisničara, u krivičnom predmetu protiv optuženih <strong>Dj. R., V. M. i D. Z.</strong>, zbog krivičnog djela nasilničko ponašanje iz čl. 399 st. 2 u vezi st. 1 Krivičnog zakonika a optuženog Dj. R. i zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika, rješavajući po optužnici ODT-a Podgorica Kt. br. 1903/03 od 30. 05. 2005. godine, nakon održanog glavnog i javnog pretresa dana 24. 05. 2011. godine, u prisustvu zamjenika ODT-a Podgorica D.I. Đ, optuženih i njihovog branioca adv. R. S., po zamjeničkom punomoćju adv. M. D., donio je, a dana 26. 05. 2011. godine javno objavio<br>
	<br>
	&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
<strong>I</strong>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi:<br>
	<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Đ. R.</strong>, od oca S. i majke V., rođene P., rođen xx.xx.1971.godine u Podgorici, sa prebivalištem u Podgorici, ul. S. br.xx, oženjen, otac dvoje djece, dobrog imovnog stanja, Osuđivan: presudom Višeg suda u Podgorici K.br.46/88 od 10.01.1991.godine - zbog krivičnog djela iz čl. 176/3/1 KZ RCG maloljetnički zatvor od 1 godine i 6 mjeseci<strong><em>,</em></strong> presudom Višeg suda u Podgorici K.br.29/91 od 25.05.1993.godine - zbog krivičnog djela iz čl. 176/3/1 KZ RCG 4 mjeseca zatvora uslovno 2 godine<strong><em>,</em></strong> presudom Višeg suda u Podgorici K.br.118/93 od 11.04.1995.godine - zbog krivičnog djela iz čl. 183/2 u vezi čl. 176/3/1 KZ RCG 10 godina zatvora<strong><em>,</em></strong> presudom Osnovnog suda u Podgorici K.br.654/91 od 15.05.1998.godine - zbog krivičnog djela iz čl. 168/1 KZ RCG 6 mjeseci zatvora uslovno 2 godine<strong><em>,</em></strong> presudom Višeg suda u Podgorici K.br.208/97 od 25.05.2000.godine - zbog krivičnog djela iz čl. 183/2 u vezi čl. 176/3/1 KZ RCG (10 godina zatvora).<br>
	<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; V. M.</strong>,&nbsp; JMB xxxxxxx210279, od oca N. i majke S., rođene K., rođen xx.xx.1973.godine u Podgorici, sa prebivalištem u Podgorici, ul. B. T. brx, oženjen, otac troje djece, završio Srednju Trgovinsku školu, vojsku nije služio, srednjeg imovnog stanja, osuđivan presudom Osnovnog suda u Podgorici K.br.321/92 od 10.07.1992.godine zbog krivičnog djela iz čl. 153 st. 1 tač. 1 KZ RCG (10 mjeseci zatvora uslovno 2 godine).<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>D. Z.</strong>, od oca M. i majke S., rođene M., rođen xx.xx.1966.godine u Podgorici, sa prebivalištem u Podgorici, ul. 27.marta br.xx, neoženjen, nezaposlen, srednjeg imovnog stanja, neosuđivan.<br>
	&nbsp;</div>
<div style="text-align: center">
	<strong>Krivi su </strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što su:<br>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dana 8.decembra 2003. godine u Podgorici, u radionici oštećenog S. D., lociranoj u ul. V. B. bb, u grupi, grubim vrijeđanjem, vršenjem nasilja prema oštećenom S. te drskim i bezobzirnim ponašanjem, teže remetili javni red i mir,&nbsp; na način, što su došli u radionicu kod oštećenog a potom sa pištoljima u ruci prišli oštećenom i upućujući mu uvredljive riječi "smradu" i "pičko" i prijetnje "ubit&nbsp; ćemo te, lobanju ćemo ti sada otvoriti", uperili mu pištolj u glavu, da bi nakon što je oštećeni S. okrivljenima zaprijetio da će ih prijaviti policiji, na što su mu okrivljeni uzvratili riječima "mrtav si čovjek", okrivljeni V.&nbsp; vratio pištolj za pojas a okrivljeni Đ. i D. sa pištoljima uperenim u glavu oštećenog nastavili da gurkaju i udaraju u predjelu grudi i ramena, upućujući mu uvredljive riječi i prijetnje da će biti mrtav<br>
	&nbsp;<br>
	- čime su izvršili krivično djelo nasilničko ponašanje iz čl. 399 st. 2 u vezi st. 1 Krivičnog zakonika<br>
	<br>
	Pa sud optuženog Đ.R. za navedeno krivično djelo primjenom čl. 4 st. 2, 32, 36 i 42 st. 1 Krivičnog zakonika i čl. 199, 202 i 364 Zakonika o krivičnom postupku</div>
<div style="text-align: center">
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 6 (šest) mjeseci, koju kaznu je dužan izdržati po pravosnažnosti presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud optuženim V. M. i D. Z. za navedeno krivično djelo primjenom&nbsp; čl. 4 st. 2 čl. 42 st. 1, 52 st. 2, 53 i 54 Krivičnog zakonika i čl.199, 202 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom im predhodno utvrđuje kaznu zatvora u trajanju od po 6 (šest) mjeseci i istovremeno određuje da se ista neće izvršiti, ako optuženi u roku od 3 (tri) godine po pravosnažnosti presude ne izvrše novo krivično djelo.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuju se optuženi da ovom Sudu plate na ime troškova krivičnog postupka iznos od po 50,00 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;</div>
II<br>
&nbsp;
<div style="text-align: justify">
	Prema optuženom<br>
	<br>
	<strong>Đ. R., </strong>sa generalijama kao u stavu I izreke presude<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 362 st. 1 tačka 3 Zakonika o krivičnom postupku<br>
	<br>
	&nbsp;</div>
<div style="text-align: center">
	<strong>OPTUŽBA SE ODBIJA</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom je predstavljeno da je:<br>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dana 9. januara 2005. godine oko 15,00 časova u ul. Nj. na terasi kafe bara "I. C." u Podgorici, neovlašćeno nosio vatreno oružje - pištolj marke "Crvena zastava TT" cal. 7,62 mm, sa 8 metaka istog&nbsp; kalibra, čije je nošenje shodno čl. 11 Zakona o oružju zabranjeno na javnom mjestu,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime bi izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 75 Krivičnog zakonika prema optuženom se izriče:<br>
	&nbsp;</div>
<div style="text-align: center">
	<strong>MJERA BEZBJEDNOSTI</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oduzima se od optuženog Đ.R. pištolj marke "Crvena zastava TT" cal. 7,62 mm, sa 8 metaka istog&nbsp; kalibra, kao predmet upotrijebljen u izvršenju krivičnog djela.<br>
	<br>
	&nbsp;</div>
&nbsp;
<div style="text-align: center">
	<strong>O b r a z l o ž e nj e</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom ODT-a Podgorica Kt.br.1903/03 od 30.05.2005. godine, stavljeno je na teret optuženim Dj. R., V. M. i D. Z., da su izvršili krivično djelo nasilničko ponašanje iz čl. 399 st.2 u vezi st.1 Krivičnog zakonika, a optuženom Dj. R. da je izvršio i krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika. Zastupnik optužbe je u završnoj riječi naveo da je provedenim dokazima nesumnjivo utvrdjeno da su optuženi izvršili krivična djela stavljena im optužbom na teret, da je odbrana optuženih sračunata na izbjegavanje krivice, i ista je opovrgnuta provedenim dokazima, kako iskazima saslušanih svjedoka, tako i materijalnim dokazima, i predložio sudu da optužene oglasi krivim i osudi po zakonu, a da optuženom Dj. R. izrekne i mjeru bezbjednosti oduzimanje predmeta- pištolja marke "Crvena zastava TT" cal. 7,62 mm.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi Dj. R., u svojoj odbrani datoj u prethodnom postupku i na glavnom pretresu, nije priznao izvršenje krivičnih djela stavljenih mu na teret i svoju krivicu. Što se tiče krivičnog djela koje je navodno izvršio sa V. i D., naveo je da su se njih trojica sa S. D. dogovorili da im napravi jedan splav, a posebne razgovore oko izgradnje tog splava vodili su V. i S.. S. su platili oko 4.500,00 eura, a nakon završetka posla trebali su mu platiti još 2.000,00 eura. Pošto S., i nakon više mjeseci od kada su mu dali novac, nije završio splav, dana 08.12.2003.godine, pošli su kod njega u radionicu da ga pitaju da li će završtiti posao i ako neće da im vrati pare. U tom razgovoru S. je vrijedjao V. i rekao mu da neće vratiti pare niti će napraviti splav. Dalje je naveo da S. nijesu prijetili, da kod sebe nisu imali pištolje, već su došli samo da se dogovore sa S. da im napravi splav ili vrati novac, a da su došli sa drugom namjerom, njih trojica su mogli istući S.. Iznoseći svoju odbranu, u odnosu na drugo krivično djelo stavljeno mu na teret, optuženi Đ. R. je naveo da nije tačno da je u kafe baru imao pištolj, te pojasnio da je u tom periodu imao problema sa izvjesnim licima iz Tuzi, pa se sa njima dogovorio da se nadju u kafe baru, ali oni nisu došli. Kada je izlazio iz lokala u bašti je naišao na dva momka od kojih je jedan na njega izvadio pištolj, nakon čega je počeo da bježi. Kada se okrenuo, vidio je dva policajca sa pištoljima u rukama, i kada je shvatio da policajci trče za njim, stao je na kraju ulice. Priveden je u policiju i tamo mu je saopšteno da je nadjen neki pištolj u blizini ovog lokala na autu ili ispod nekog auta, ali on o tome ne zna ništa, niti je taj pištolj njegov. U završnoj riječi se pridružio završnoj riječi svog branioca.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi V. M. u svojoj odbrani datoj u prethodnom postupku, koju odbranu je ponovio i na glavnom pretresu, nije priznao izvršenje krivičnog djela stavljenog mu na teret i svoju krivicu. U bitnom je naveo da se sa S. D. dogovorio da mu za iznos od 6.500,00 eura napravi splav. Pošto se u tom periodu profesionalno bavio fudbalom otputovao je za Austriju, pa je njegov zet R. M. S. ponio 4.500,00 eura, a dogovor je bio da mu preostalih 2.000,00 eura, isplati po završetku radova. Splav je trebao da bude završen 01. avgusta 2003.godine, pa je S. zvao nekoliko puta da ga pita da li su radovi pri kraju. Medjutim, brat i zet su ga obavještavali da S. nije ništa uradio, pa kada je uspio da S. dobije preko telefona, isti ga je izvrijedjao govoreći mu "đubre jedno". Nakon toga ga više nije zvao, već kada se vratio u Crnu Goru, dana 08.12.2003.godine, u popodnevnim časovima, pošao je sa svoja dva druga Đ. R. i D. Z., u radionicu kod S., da vidi da li je nešto uradio u vezi splava. Kod S.su bila&nbsp; dva - tri lica, i rekao je S.da je došao da vidi šta je sa splavom, i da se dogovore da im vrati pare, ukoliko nema ništa od toga. S. ga je optužio da je on njega prevario i tražio je da mu da 2.000,00 eura, pri čemu je bio drzak i bezobrazan, kada su se umiješali Đ. i D. ali ne da bi S. prijetili, već su se verbalno uključili u raspravu. S. je predložio da mu za nekih 15-ak dana donese 2.000,00 eura, a da će on završiti splav, pa mu je on objasnio da se vraća za Austriju i da će dalje sa njim pregovarati D. i na tome se sve završilo. Sjutradan je kod njega došla policija, i tek po dolasku u policiju saznao je o čemu se radi. U policiji su ga pitali oko nekih pištolja, ali odgovorno tvrdi da niko od njih trojica kritične prilike nije imao pištolj, niti je bilo potrebe za tim. Na glavnom pretresu optuženi V. je istakao da kritičnom prilikom nikakve svadje izmedju njih trojice i S. nije bilo, da kod sebe nisu imali pištolje, da S. nisu prijetili niti ga vrijedjali, a da smatra da je S. ovo izmislio kako bi ih prijavio policiji, jer je od početka dogovora oko izgradnje splava imao namjeru da ih prevari, da splav ne završi, a novac ne vrati. U završnoj riječi se pridružio završnoj riječi svog branioca.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi D. Z., u svojoj odbrani datoj u prethodnom postupku, koju odbranu je u cjelosti ponovio i na glavnom pretresu, nije priznao izvršenje krivičnog djela stavljenog mu na teret i svoju krivicu. Naveo je da je njega i njegove drugove V. i Đ., S. prevario za 4.500,00 eura, koje im je uzeo na ime izgradnje splava, da je tačno da su 08.12.2003.godine bili kod S., i sa istim obavili razgovor oko izgradnje tog splava, ali kod sebe nije imao nikakvo oružje, tako da S. niko nije prijetio oružjem. Kasnije je S. splav, koji je trebao za njih da uradi, i koji je uradio od njihovih para, prodao drugom licu. Ponovio je da kritične prilike kod sebe nije imao pištolj, a da misli da je S. njih prijavio iz razloga da bi eskivirao to što je od njih uzeo 4.500,00 eura, a splav nije napravio, i da je čista izmišljotina da je S. prijećeno i da su na njega vadjeni pištolji, jer pištolj nijedan od njih trojice kod sebe nije imao. Na glavnom pretresu je pojasnio da su kritičnog dana pošli kod S. da vide da li će završiti predmetni splav, ili da im vrati 4.500,00 eura, a S. se drsko ponašao prema V.. Na kraju su se dogovorili sa S. da mu sjutradan on donese 2.000,00 eura, pa je pošao kod S., ali ga nije zatekao u radionici, a kada se vratio pozvan je u policiju, jer je S. već bio protiv njega podnio prijavu. U završnoj riječi se pridružio završnoj riječi svog branioca.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac optuženih je u završnoj riječi naveo da nijednim dokazom nije potvrdjeno izvršenje krivičnog djela koje je njegovim branjenicima stavljeno na teret. Naime, optuženi od početka negiraju izvršenje krivičnog djela, ne sporeći činjenicu da su kritičnom prilikom bili u radionici oštećenog S., ali isključivo da se interesuju za sudbinu splava koji je oštećeni pravio za račun optuženog V., a iz svega proizilazi da je oštećeni od početka imao namjeru da prevari V.. Dodao je da smatra da krivično djelo koje se njegovim branjenicima stavlja na teret nedostaje bitan elemenat, a to je da djelo nije izvršeno na javnom mjestu, sa kojih razloga ne može da se podvede pod zakonski opis djela na način kako je to tužilac precizirao u završnoj riječi, pa je predložio da sud njegove branjenike oslobodi od optužbe, a što se tiče krivičnog djela nedozvoljeno držanje oružja iz čl. 403 st.1 Krivičnog zakonika nastupila je zastara krivičnog gonjenja.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao svjedoka oštećenog S. D., svjedoka D. Lj., na saglasan predlog stranaka pročitao iskaze svjedoka A. E. dat na glavnom pretresu na zapisniku od 28.01.2008. godine, M. A.dat na glavnom pretresu na zapisniku od 28.01.2008. godine, M. V., dat u prethodnom postupku na zapisniku od 05.04.2005. godine, iskaz svjedoka R.D. dat u prethodnom postupku pred istražnim sudijom na zapisniku od 08.05.2009. godine, iskaz svjedoka K. S., dat na zapsiniku o glavnom pretresu od 18.03.2009. godine, pročitao službenu zabilješku MUP-a RCG CB-a Podgorica Ku.br.44/2005 od 10.01.2005. godine, potvrdu MUP-a RCG CB-a Podgorica o privremeno oduzetim predmetima od okrivljenog Dj. R. od 09.01.2005. godine, izvještaj MUP-a RCG CB-a Podgorica Centra za kriminalističku tehniku br. 08/244-780 od 17.01.2005 godine o izvršenoj balističkoj analizi pištolja marke "CZ M 57" cal. 7,62 mm TT, na glavnom pretresu saslušao svjedoka K. S. i svjedoka R. D., pročitao izvod iz KE na ime optuženog Dj. R. od 21.03.2011. godine, izvod iz KE na ime optuženog V. M. od 21.03.2011. godine i izvod iz KE na ime optuženog D. Z. od 21.03.2011. godine, te izvršio uvid u pištolj marke Crvena zastava TT&nbsp; M 57 cal. 7,62 mm.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok oštećeni S. D.u svom iskazu datom u prethodnom postupku u bitnom je naveo da je u julu mjesecu 2003.godine, sa V. M. sklopio posao da mu za njegove potrebe napravi jedan splav, a da mu V. za taj posao plati iznos od 8.000,00 eura. V. mu je kao avans dao 1.500,00 eura, a nakon toga je pošao u Austriju. Javljao mu se par puta telefonom, a na njegovo traženje da mu da i ostatak novca nije reagovao, i sa istim se nije gledao do predmetnog dogadjaja. Dana 08.12.2003.godine, u radionicu u kojoj je radio ušla su tri momka, od kojih je prepoznao V., C.Đ., koga je znao izvidjenja, a za trećeg momka je kasnije u MUP-u saznao da se zove D. Z.. Kada su ušli, Đ. je izvadio pištolj iz predjela pazuha, i to niklovani kolt i direktno se uputio prema njemu. Obratio im se riječima "šta ste trebali momci", i bez ikakvog upozorenja C. i ovaj drugi momak su mu prišli upućujući mu riječi "smradu, pičko, ubićemo te", "lobanju ćemo ti sada otvoriti" , i istovremeno su držali uperene pištolje u pravcu njegove glave. Pojasnio je da mu je prvi prišao Đ., a zatim iza njega i D., i jedini spas u tom trenutku je bio što im je rekao da će ih prijaviti policiji, a sve to je posmatrao D. Lj., radnik MUP-a. Dodao je da su ga D. i Đ. nekoliko puta gurali i udarali u predjelu grudi i ramena, upućujući mu prethodno navedene riječi. Kada im je rekao da će ih prijaviti policiji, V. je vratio pištolj za pojas, a zatim i Đ. i D., nakon čega su ipak i D. i V. nastavili da ga verbalno maltretiraju, guraju i šutiraju, prijeteći da će biti mrtav. Na glavnom pretresu oštećeni S., je pojasnio da&nbsp; je sa V. B. postigao dogovor da montira splav i da će B. kupiti splav ukoliko posao bude išao, pa je imao namjeru da Vukotiću vrati novac ukoliko splav proda. Medjutim, tačno je da V. nije vratio 4.500,00 eura, jer je taj novac potrošio za materijal i za troškove za izgradnju splava, koje on do kraja nije isplatio. Dodao je da je kritičnom prilikom Đ. R. kod sebe imao svijetloniklovani kolt sa dobošem, V. je imao automatski pištolj, srebrnasto svijetle boje, a D. je takodje imao svijetloniklovani kolt. Na glavnom pretresu održanom dana 24.05.2011. godine je pojasnio, da je kritičnom prilikom prema njemu upotrijebljena sila, te da smatra da je sila kada neko uperi pištolj u nekoga, prijeti, gura i ćuška u neki ćošak. Objasnio je da cijeli posao nije plaćen, da je optuženim nudjeno da preuzmu dio završenih poslova, a primljeni novac nije vraćen.Optuženog D. nikada ranije nije upoznao i sa njim nije imao nikakav posao. Ne sjeća se da mu je nudjeno 2.000 eura da završi posao, a iako mu je nudjeno, i ako je pristao, ne zna ko ne bi pristao kada su u njega uperili pištolj. Na kraju je izjavio da je pištolj stalno bio oko njegove glave tako da se neko možda figurativno izjasnio da je pištolj bio stavljen u njegova usta. Nije se pridružio krivičnom gonjenju i nije postavio imovinsko pravni zahtjev.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok D. Lj., u svom iskazu datom u prethodnom postupku u bitnom je naveo da je kritičnog dana bio kod svog zeta S. D., kako bi zavario neki auspuh, i dok su bili u poslu oko tog auspuha, u jednom trenutku u radionicu su ušla tri lica, i odmah sa vrata, uz prijetnje i psovke, izvadili niklovane pištolje i ustremili se u pravcu S. D.. Jedno od tih lica, za koje je kasnije saznao da se zove D. Z., S. je ugurao pištolj u usta, Dj. R. mu je prislonio pištolj na slepoočnicu, a V. M. je izvadio pištolj, ali ga je odmah vratio za pojas. Ova lica su S. sabila u jedan ćošak, pa im se predstavio kao službeno lica, na šta oni nisu reagovali, već su nastavili da prijete, i u jednom trenutku se okrenuli i otišli. Nakon toga je sa S. pošao do CB-a, kako bi protiv ovih lica podnijeli prijavu i kako bi on sačinio službenu zabilješku. Na glavnom pretresu održanom dana 16.02.2009. godine, svjedok je naveo da, obzirom da je prošlo dosta od predmetnog dogadjaja, ne može se izjasniti tačno koje boje su bili pištolji kojima su optuženi prijetili oštećenom, te koje riječi su optuženi upućivali oštećenom, ali zna da je bilo guranja i prijetnji pištoljem, da se sve dešavalo u radionici oštećenog koja je veličine oko 12x12 m, te da su pored njega u radionici bila i dva momka, radnici u toj radionici. Na glavnom pretresu održanom dana 24.05.2011. godine je izjavio da su sva trojica optuženih učestvovala u napadu na oštećenog S.. Sjeća se da je bilo guranja pištoljima, potezanja, nije bilo repetiranja, sve se dešavalo brzo i neočekivano, a kasnije se legitimisao. Bio je udaljen od mjesta dogadjaja manje od pet metara tako da je mogao sve vidjeti.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok A.E. je u svom svjedočkom iskazu naveo da je kritičnom prilikom bio pozornik, te da je stajao sa kolegama M. i M. na uglu ul. Hercegovačke i Njegoševe, i primijetio je kako je C. Dj., koji mu je od ranije poznat, parkirao auto i ušao u "In. s.". Odmah nakon toga začuo je buku i padanje stolova i čaša, i sva trojica su pošla da vide o čemu se radi. Kada su došli do terase pomenutog lokala, M. se obratio Đ. riječima "polako C. u čemu je problem". .C. je nešto promumlao, a zatim izvadio iza pojasa pištolj, i udaljio se Hercegovačkom ulicom u pravcu ulice Slobode, s tim što se, dok je trčao okretao i padao, po čemu je zaključio da je pod dejstvom alkohola. Na uglu ulice Hercegovačke i ulice Slobode, bilo je parkirano jedno auto, pa je C. ostavio pištolj na krov tog auta. Dodao je da im Đ., cijelo vrijeme, dakle i dok su bili na terasi "I. Si.", i dok je bježao ulicom Hercegovačkom, nije upućivao nikakve riječi pretnje, jedino što je u ruci držao pištolj.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok M. A., je u svom iskazu naveo da je kritičnom prilikom bio sa kolegom M. na održavanju javnog reda i mira, u reonu ulica Hercegovačke i Njegoševe, i da su upravo na ćošku ove dvije ulice stajali sa kolegom A., kada su primijetili neku gužvu na terasi lokala "I. S.". Bilo je to negdje oko 15,00 časova, prišli su pomenutom lokalu i prepoznao je R. Đ. zvanog C., koji je kod sebe imao pištolj i bio je u vidno alkoholisanom stanju. Dakle, u trenutku kada su mu prišli Đ. je držao pištolj, pa su tražili od njega da im pištolj preda. Medjutim, Đ. je pošao u pravcu ulice Slobode, ali je bio u toliko alkoholisanom stanju da je povremeno i padao. Nakon par minuta, u ul. Slobode, Đ. se predao, a oni su uzeli pištolj, Đ. predali dežurnoj službi i o svemu sačinili službenu zabilješku. Na glavnom pretresu je pojasnio da se prilikom lišenja slobode Đ. nije opirao, i da je pištolj stavio na krov nekog vozila, a da je postupak drugih službenih lica i drugih službenih radnji uzimanje otisaka i pribavljanje drugih dokaza.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok M. V., u svom iskazu datom u prethodnom postupku, u bitnom je naveo da je dana 09.01.2005.godine, sa kolegom M. bio na reonu ul. Hercegovačke i ul. Njegoševe, kada su vidjeli da se napravila neka gužva na terasi lokala "I. S.". Kada su se približili, vidio je optuženog Dj. R., koga zovu C., kako stoji sa četiri momka, a koji momci su se izmedju sebe gurali. M. je pitao optuženog " šta je C., o čemu se radi", nakon čega se Dj. odmakao par koraka i iza pojasa izvadio pištolj, pri čemu je, kako je svjedok naveo, bio u vidno alkoholisanom stanju. Sa pištoljem u ruci, Dj. se, teturajući, uputio ulicom Slobode, zatim pištolj ostavio na krov jednog automobila i predao se. Svjedok je pojasnio da Dj. kritičnom prilikom nije pružao nikakav otpor, a da ga nisu mogli lišiti slobode ispred "I. S.", jer je Dj. trčeći pošao u ul. Slobode, gdje ih je sačekao i mirno se predao.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Službenom zabilješkom MUP-a RCG, CB-a Podgorica, Ku.br.44/2005 od 10.01.2005.godine, a povodom dogadjaja koji se desio dana 09.01.2005.godine oko 15:00 časova konstatovano je da su se službena lica nalazila na raskrsnici ulice Hercegovačke i ulice Njegoševe i vidjeli su gužvu ispred kafe bara "I. S.", gdje je došlo do guranja i pokušaja fizičkog obračunavanja. Uputili su se na mjesto dogadjaja, kojom prilikom se M. obratio jednom od aktera gužve Đ. R. zvanom C., riječima "u redu je C., reci nam o čemu se radi", nakon čega je Đ. držeći pištolj u ruci počeo da se udaljava ulicom Hercegovačkom u pravcu ulice Slobode. Na raskrsnici ulice Hercegovačke i ulice Slobode Đ. se zaustavio pored jednog parkiranog vozila marke "Clio", zatim pištolj odložio na krov vozila i ruke podigao uvis, nakon čega su ga lišili slobode, i oduzeli mu pištolj marke "TT 7,62 mm".<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima MUP-a RCG CB Podgorica od 09.01.2005.godine, sud je utvrdio da je navedenog dana od Đ. R. oduzet pištolj "C Zastava" - TT, kal. 7,62 mm, na kome je fabrički broj prepravljen, kao i 8 metaka istog kalibra u okviru.&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izvještajem MUP-a RCG CB Podgorica, Centra za kriminalističku tehniku br. 08/244-780, od 17.01.2005.godine, o izvršenoj balističkoj analizi pištolja marke "CZ M 57" kal.7,62mm TT, je konstatovano da je predmetni pištolj ispravan, te da je preko fabričke slovne oznake "C", takodje fabrički ukucano slovo "T", i da su komparirane čaure i projektili ispaljeni iz predmetnog pištolja, sa spornim čaurama i projektilima koji potiču iz nerasvijetljenih krivičnih djela, ali da nijesu pronadjene podudarne karakteristike.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok K. S. je u svom iskazu naveo da se dana 08.12.2003.godine, našao u radionici vlasništvo S. D., kod koga je prethodno radio, a došao je da od istog uzme neki novac. U radionici su pored S. D. bio i D. šura, koji je policajac, kao i jedan momak koga ne poznaje. U jednom trenutku u radionicu su ušla tri, njemu tada nepoznata momka, koje je u sudnici prepoznao kao optužene, pa ih je S. pitao "izvolite momci šta hoćete", nakon čega je jedan od njih, pokazujući na optuženog D. Z., u trenutku kada su ušli u radionicu izvadio pištolj, pa je kada je vidio pištolj izašao iz radionice, tako da nije vidio šta je ovaj momak uradio sa pištoljem. Kada je on izašao, u radionici su ostali optuženi, S., njegov šura, i mladić koga ne poznaje. Pojasnio je da je čuo da su ti momci govorili nešto S., odnosno da mu je V. nešto govorio, ali kako je osjetio da nešto nije u redu, izašao je napolje. Pojasnio je da je, kada je vidio pištolj, optuženi D. od njega bio udaljen nekih 4 - 5 metara, da je pištolj bio sive boje, i isti je odlično vidio a vidio je kada je D. pištolj uperio prema S. D..<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok R.D., u svom iskazu datom na glavnom pretresu održanom dana 08.05.2009. godine u bitnom je naveo, da je kritičnog dana bio u radionici S. D., kada su došla tri momka, koja od ranije nije poznavao,&nbsp; i došlo je do neke prepirke izmedju njih i S. D.. Nakon toga su ta tri momka izašla vani, ali kod istih nije vidio oružje, i ne zna šta se dalje dešavalo. Pojasnio je da se nalazio u radionici kada je vidio ova tri momka na vratima, da je D.kada je vidio ove momke izašao na vrata radionice, i čuo je prepirku i povišene glasove, a prepirali su se D. i ovi momci. U njihovu prepirku se niko nije miješao, a sa njima u radionici je bio i D. šura, kao i još jedan momak. Dodao je da nije siguran da li je tu neko nekoga gurao, ali sigurno nije vidio pištolje, a bio je udaljen 4 - 5 metara od vrata gdje su stajali D. i ova tri momka. Ne sjeća se da li je neko izlazio i prilazio ovim mladićima i D. dok su razgovarali, niti da li je D. tom prilikom zvao nekog&nbsp; telefonom. Na ukazanu razliku u kazivanju, na ranije održanom glavnom pretresu, gdje je naveo da kritičnom prilikom nije ništa vidio ni čuo, svjedok je izjavio da je to tada rekao iz razloga što ga je D. zvao da svjedoči, pa mu je rekao da će izjaviti da ništa nije vidio. &nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE na ime optuženog Đ. R. i optuženog V.M., oba od 21.03.2011.godine,&nbsp; sud je utvrdio da su isti osudjivani i to presudama i za krivična djela bliže predstavljena izrekom presude, a iz izvoda iz KE na ime optuženog D. Z. od 21.03.2011.godine, sud je utvrdio da optuženi D. Z. nije osudjivan.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom svih provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom optuženih, sud je na nesumnjiv način utvrdio da su optuženi Dj. R., V. M. i D.Z., izvršili krivično djelo nasilničko ponašanje iz čl. 399 st. 2 u vezi st. 1 Krivičnog zakonika na način, u vrijeme i na mjestu, kako je to predstavljeno izrekom presude, pa ih je sud oglasio krivim i izrekao im sankcije kao u izreci, dok je u odnosu na krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika, a koje se optužnicom stavlja na teret optuženom Dj. R., na osnovu čl. 362 st.1 tač.3 Zakonika o krivičnom postupku, donijeta presuda kojom se optužba odbija.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženim Đ. R., V. M. i D. Z. stavljeno je na teret da su dana 08.decembra 2003.godine u Podgorici, u radionici oštećenog S. D., lociranoj u ul. Valtazara Bogišića bb, u grupi, grubim vrijeđanjem, vršenjem nasilja prema oštećenom S. te drskim i bezobzirnim ponašanjem, ugrozili spokojstvo građana i teže remetili javni red i mir,&nbsp; na način, što su došli u radionicu kod oštećenog a potom sa pištoljima u ruci prišli oštećenom i upućujući mu uvredljive riječi "smradu" i "pičko" i prijetnje "ubit&nbsp; ćemo te, lobanju ćemo ti sada otvoriti", uperili mu pištolj u glavu, da bi nakon što je oštećeni S.optuženim zaprijetio da će ih prijaviti policiji, na što su mu optuženi uzvratili riječima "mrtav si čovjek", optuženi V. vratio pištolj za pojas, a optuženi Đ. i D. sa pištoljima uperenim u glavu oštećenog nastavili da ga gurkaju i udaraju u predjelu grudi i ramena, upućujući mu uvredljive riječi i prijetnje da će biti mrtav, te da su ovakvim radnjama izvršili krivično djelo nasilničko ponašanje iz čl. 399 st.2 u vezi st.1 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi Dj. R., V. M. i D. Z., ne priznaju izvršenje krivičnog djela stavljenog im na teret. Brane se i to Dj., da je zajedno sa V. i D., dana 08.12.2003.godine, pošao u radionicu kod S., kako bi ga pitali kada će završiti posao koji su dogovorili sa njim, a radilo se o izgradnji jednog splava. Kako S. nakon više mjeseci, od dana&nbsp; kada su mu dali novac, kako to navodi Dj., a što u svojoj odbrani navodi i optuženi V. koji je i ugovorio posao sa S., nije završio splav, sva trojica su pošla kod njega kući kako bi ga pitali, da završi posao ili da vrati pare koje je uzeo. Sva trojica optuženih su saglasna u tome da kritičnom prilikom kod sebe nisu imali pištolje, da S. nisu prijetili, već su kod njega došli sa namjerom mogućeg dogovora oko završetka posla. Optuženi V.negira izvršenje djela i navodi da je ošećeni S. kritičnom prilikom prema njemu bio drzak i bezobrazan i da je od njega tražio 2000 eura za završetak poslova, i da su se u tom trenutku kako to navodi ovaj optuženi, umiješali Dj. i D. ali ne da bi S.prijetili, već su se verbalno uključili u raspravu. Tvdi da kod sebe nije imao pištolj, kao ni druga dvojica optuženih. Optuženi D.iznoseći svoju odbranu navodi, da kod sebe nije imao pištolj i da je čista izmišljotina da je S. prijećeno i da su na njega vadjeni pištolji, jer pištolje nijedan od njih trojice nije imao kod sebe a razlog zbog čega su prijavljeni je taj da bi S.eskivirao to što je od njih uzeo 4.500,00 eura, a splav nije napravljen.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakve odbrane optuženih opovrgnute su provedenim dokazima na glavnom pretresu, posebno iskazom svjedoka - oštećenog S., čijem iskazu je sud poklonio vjeru, koji na vrlo jasan i precizan način objašnjava šta se kritičnom prilikom dešavalo u njegovoj radionici. Optuženi su, kako to navodi oštećeni, došli kod njega u radionicu u kojoj je radio sa još tri momka. Prepoznao je V. i C. Dj., a za trećeg je u MUP-u saznao da se zove Dr. Z.. Optuženi Dj. je kada je došao u radionicu odmah izvadio pištoj iz predjela pazuha i to niklovani kolt i direktno ga uperio prema njemu, pa kada im se oštećeni obratio riječima "šta ste trebali momci", uputili su mu riječi "smradu", i "pičko" i "ubit ćemo te, lobanju ćemo ti sada otvoriti ", držeći pri tome uperene pištolje u pravcu njegove glave, da bi kada im je zaprijetio da će ih prijaviti policiji sva trojica vratili pištolje za pojas da bi D.i V. nastavili da ga maltretiraju guraju i šutiraju.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da su optuženi kritičnom prilikom kod sebe imali pištolje i da su prijetili &nbsp;oštećenom potvrdjeno je iskazom svjedoka D. Lj., koji je potvrdio da su optuženi kako kaže sa vrata uz prijetnju i psovke izvadili niklovane pištolje, i ustremili se u pravcu oštećenog. Ovaj svjedok potvrdjuje, a u čiji iskaz sud nije imao razloga da sumnja, obzirom da se radi o licu koje je bilo na mjestu dogadjaja, koji je dobro vidio šta se dešavalo kritičnom prilikom u radionici oštećenog, posebno pri činjenici da se radi o radniku Ministarstva unutrašnjih poslova, da je kritičnom prilikom bilo guranja i prijetnji pištoljem, a što je potvrdio i svjedok K. S. da je optuženi D. kada je ušao u radionicu odmah izvadio pištolj s tim da nije vidio šta je optuženi uradio sa pištoljem, obzirom da je odmah izašao iz radionice, a čuo je da su optuženi nešto govorili S., odnosno da mu je V. nešto govorio.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle, odbrane optuženih da kritičnom prilikom kod sebe nisu imali pištolje, da oštećenom nijesu prijetili, već da su kod njega došli sa namjerom mogućeg dogovora oko završetka posla, posebno izjavu optuženog D., koji je kazao "da je čista izmišljotina da je S. prijećeno i da su na&nbsp; njega&nbsp; vadjeni pištolji, jer pištolj nijedan od njih trojice kod sebe nije imao", sud nije prihvatio, obzirom da su iste opovrgnute dokazima provedenim na glavnom pretresu, zbog čega je iste odbacio kao sračunato date radi izbjegavanja krivice, konačno svjedok K. S., je kako kaže bio na 4-5 metara udaljen od optuženog D., kada je kod njega vidio pištolj sive boje i isti je odlično vidio.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bez uticaja je na drugačije pravno rezonovanje u ovoj krivično pravnoj stvari iskaz svjedoka R. D., koji je bio u radionici kod S. D. u trenutku kada su optuženi došli u radionicu i koji svjedoči da nije vidio pištolje kod optuženih te da nije siguran da li je tu neko nekoga gurao, osim što je čuo prepirku i povišene glasove, a predhodno je na glavnom pretresu naveo da nije ništa vidio, pa je Sud iskaz ovog svjedoka, koji je očigledno i kontradiktoran, cijenio kao pokušaj da olakša krivično pravni položaj optuženih i isti nije prihvatio.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći naprijed utvrdjeno činjenično stanje, ovaj sud nalazi da su se u radnjama optuženih Dj. R., V. M. i D. Z., stekli svi bitni elementi bića krivičnog djela nasilničko ponašanje iz čl.399 st.2 u vezi st.1 Krivičnog zakonika, jer su optuženi postupajući na naprijed opisani način, u grupi, svojim radnjama, grubo vrijedjali i vršili nasilje prema oštećenom, pri čemu su se očigledno ponašali drsko i bezobzirno, i takvim ponašanjem teže remetili javni red i mir. Opisano ponašanje optuženih je očigledno objesno i u suprotnosti sa prihvaćenim pravilima ponašanja, pri čemu su optuženi bili svjesni da djeluju u grupi i da takvi njihovi nasilnički postupci izazivaju nastupanje zabranjene posledice, teže remećenje javnog reda i mira, što su u konkretnom slučaju i htjeli, jer su nakon što su došli u radionicu oštećenog, morali vidjeti da se, pored oštećenog, u radionici nalaze i druga lica, i to ih nije spriječilo da upotrijebe pištolje, da se vrijeđaju oštećenog i prijete mu, čime su svakako teže remetili javni red i mir, jer su se na opisani način ponašali u radionici oštećenog, gdje je pored oštećenog boravio i veći broj lica, kako zaposlenih, tako i lica koja su se slučajno zatekla u radionici, radi pružanja usluga od strane oštećenog, pa su usled ovakvog ponašanja optuženih lica koja su se zatekla u radionici i to K. S., koji je kako navodi osjetivši da nešto nije u redu, izašao napolje i D. Lj., koji je skupa sa oštećenim policiji i prijavio događaj, pa se kao subjektivni elemenat bića predmetnog krivičnog djela u radnjama optuženih, manifestuje direktni umišljaj.<br>
	Sud je cijenio i navode branioca optuženog da krivičnom djelu koje se njegovim branjenicima stavlja na teret nedostaje bitan elemenat, da djelo nije izvršeno na javnom mjestu, pa sud nije prihvatio ovakve navode, a ovo sa razloga što su optuženi radnje preduzeli u radionici oštećenog, gdje su se pored oštećenog nalazili i zaposleni, te lica koja su se, kao korisnici usluga oštećenog, slučajno zadesili u radionici, pa imajući to u vidu, ne može se prihvatiti stav branioca da radionica nije javno mjesto, jer je ona namijenjena za pružanje usluga, dakle za prisustvo neodređenog broja lica, tako da je za sud nesumnjivo da je posledica predmetnoj nasilničkog ponašanja na javnom mjestu i teže remećenje javnog reda i mira, imajuči u vidu kako okolnosti pod kojima je djelo izvršeno tako i&nbsp; prostor kojim je ono obuhvaćeno a cijeneći prirodu samog ponašanja optuženih koje je očigledno grubo i bezobzirno. Pri navedenom, sud je imao u vidu i činjenicu da nasilničko ponašanje predpostavlja nemotivisano ponašanje, pa sud nalazi da je u konkretnom slučaju ostvarena i ta okolnost, i pored činjenice da je između oštećenog i optuženih postojao neraščišćen imovinski odnos, pa ponašanje optuženih ni kod te činjenice ne gubi obilježje nasilničkog ponašanja, imajući u vidu da su optuženi eventualna dugovanja prema oštećenom mogli naplatiti putem suda, u redovnom parničnom postupku, a ne na način predstavljen u izreci presude, uz upotrebu pištolja i na javnom mjestu, a ovo i kod činjenice da oštećeni ne spori da je primio novac i da novac nije vraćen.<br>
	&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu odredbe čl. 133 st. 1 i 3 Krivičnog zakonika, koji propisuje da se na optužene ima primijeniti Zakon koji je važio u vrijeme izvršenja krivičnog djela, a ako je poslije izvršenja djela izmijenjen zakon, primijenit će se zakon koji je najpovoljniji za učinioca, Sud je prihvatio pravnu kvalifikaciju optužbe kao najpovoljniju za optužene, /a ovo i shodno čl. 402 st. 3 ZKP-a imajući u vidu razloge iz ukidnog rješenja Višeg suda/. U konkretnom slučaju to bi bio Krivični zakonik objavljen u "Službenom listu RCG", br. 70/2003 оd 25.12.2003. godine, koji u čl. 399 propisuje da nasilničko ponašanje čini onaj ko grubim vrijeđanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem značajnije ugrožava spokojstvo građana ili teže remeti javni red i mir, a koji je povoljniji po optužene od Zakona koji je važio u vrijeme izvršenja djela a koji je objavljen u „Službenom listu RCG“ br. <a href="file:///D:/Documents%20and%20Settings/Moderator/Application%20Data/Ing-Pro/IngProPaket5P/278_03.htm#ZK42_93">42/93</a>, <a href="file:///D:/Documents%20and%20Settings/Moderator/Application%20Data/Ing-Pro/IngProPaket5P/278_04.htm#zk14_94">14/94</a>, <a href="file:///D:/Documents%20and%20Settings/Moderator/Application%20Data/Ing-Pro/IngProPaket5P/278_04.htm#zk27_94">27/94</a> i <a href="file:///D:/Documents%20and%20Settings/Moderator/Application%20Data/Ing-Pro/IngProPaket5P/278_04.htm#ZK30_02">30/2002</a>, jer je pored iste zaprijećene kazne, za postojanje ovog krivičnog djela potrebno da su ispunjena jedna od sljedećih posljedica izvršenja krivičnog djela, tj. da se značajnije ugrožava spokojstvo građana ili teže remeti javni red i mir, koje odredbe „značajnije“ i „teže“ nije predviđao Zakon koji je važio u vrijeme izvršenja djela.<br>
	&nbsp;&nbsp; &nbsp;&nbsp;&nbsp;&nbsp;&nbsp;&nbsp; Dakle, imajući u vidu činjenicu da je bitan elemenat ovog krivičnog djela, da se značajnije ugrožava spokojstvo građana ili teže remeti javni red i mir, to proizilazi da je ovaj Zakon i blaži po učinioca jer je za postojanje krivičnog djela nasilničko ponašanje neophodan i ovaj uslov, pri čemu je za ukazati da je sud iz činjeničnog opisa optužnice izostavio kao posledicu „ugrozili spokojstvo građana“, imajući u vidu da tužilac nije optuženim stavio na teret da su značajnije ugrozili spokojstvo građana, kako je to predviđeno ranije citiranim Zakonom, a sud bi dodavanjem ovog bitnog elementa bića krivičnog djela prekoračio optužbu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući o kazni za optužene sud je najprije u smislu čl.42 Krivičnog zakonika cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog Dj.R. cijenio porodične i materijalne prilike, oženjen, otac dvoje djece, protek vremena od izvršenja djela, te stav oštećenog koji se nije pridružio krivičnom gonjenju, a od otežavajučih okolnosti raniju višestruku osudjivanost, što je sud utvrdio iz izvoda iz kaznene evideniciije na ime optuženog, pa je optuženog Dj. osudio na kaznu zatvora u trajanju od šest mjeseci, nalazeći da će se istom u dovoljnoj mjeri uticati na optuženog da u buduće ne vrši krivična&nbsp; djela i ostvariti ciljevi specijalne i generalne prevencije. Sud je na strani optuženog V. M. kao olakšavajuće okolnosti cijenio porodične i materijalne prilike u kojima živi, oženjen, otac troje djece, protek vremena od izvršenja djela, a na strani optuženog D. Z., ranije dobro ponašanje i s tim u vezi neosuđivanost, da se radi o osobi bez zaposlenja, protek vremena od izvršenja djela, pa je u odsustvu otežavajućih okolnosti, te stava oštećenog koji se nije pridružio krivičnom gonjenju na strani optuženih V. M. i D. Z., obzirom da raniju osudjivanost na strani optuženog V. sud nije cijenio kao otežavajuću, jer se ne radi o istovrsnom krivičnom djelu a od ranije osude je protekao period od 18 godina u kome optuženi nije ispoljio kriminalnu aktivnost, optuženima prethodno utvrdio kazne zatvora u trajanju od po šest mjeseci. Medjutim, sud je mišljenja, da radi krivično pravne zaštite nije neophodno da optuženi V. M. i D. Z., ove kazne i izdržavaju jer se radi o licima na koje se i blažom sankcijom može uticati da ubuduće ne vrše krivična djela, pa je istima primjenom čl. 52,53 i 54 Krivičnog zakonika izrekao uslovnu osudu. Rok provjeravanja od tri godine uz prijetnju kaznama od po šest mjeseci je po nalaženju ovoga suda dovoljno dug da u cjelosti ostvari svrhu izricanja ove sankcije, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.202 ZKP-a, sud je optužene obavezao, da na ime troškova krivičnog postupka - paušala plate sudu iznos od po 50,00 eura, a isti je odmjeren shodno dužini trajanja postupka, složenosti predmeta i imovnim prilikama optuženih.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što se tiče krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika, sud je donio presudu kojom se optužba odbija, obzirom da je za navedeno krivično djelo nastupila apsolutna zastarjelost krivičnog gonjenja.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Za navedeno krivično djelo u zakonu je propisana kazna zatvora do tri godine.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Krivični zakonik i to čl. 124 st.1 tač.6 odredjuje da se krivično gonjenje ne može preduzeti kada proteknu tri godine od izvršenja krivičnog djela za koje se po zakonu može izreći kazna zatvora preko jedne godine.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Istim zakonom čl.125 tač.6 odredjeno je da zastarjelost krivičnog gonjenja nastaje u svakom slučaju kada protekne dvostruko vrijeme koje se po zakonu traži za zastarjelost krivičnog gonjenja.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tokom postupka utvrdjeno je da je optuženi Dj. R. krivično djelo koje mu se stavlja na teret izvršio u januaru 2005.godine. Glavni pretres u ovoj krivično pravnoj stvari zaključen dana 24.05.2011.godine, a što znači nakon proteka rokova propisanih u članu 124 st.1 tač.6 i 125 tač.6 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Utvrđujući predhodno navedeno, sud se nije upuštao u ocjenu dokaza izvedenih na glavnom pretresu, a koji se tiču krivičnog djela za koje je nastupila zastarjelost krivičnog gonjenja.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je imajući prednje u vidu primjenom čl.362 st.1 tač.3 Zakonika o krivičnom postupku, odlučio kao u izreci presude, jer je nastupila apsolutna zastarjelost krivičnog gonjenja. &nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je na osnovu čl.75 Krivičnog zakonika optuženom Đ. R. izrekao mjeru bezbjednosti - oduzimanja pištolja marke "Crvena zastava TT" cal. 7,62 mm, sa 8 metaka istog kalibra, kao predmeta upotrijebljenog u izvršenju krivičnog djela.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka, nastali u ovom dijelu postupka padaju na teret budžetskih sredstava suda.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog, u smislu citiranih zakonskih odredbi, odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI </strong><br>
	<strong>dana 26. 05. 2011. godine</strong><br>
	&nbsp;</div>
&nbsp;<br>
<strong>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; PREDSJEDNIK VIJEĆA-SUDIJA</strong><br>
<strong>Rajković Danijela&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Željka Jovović</strong><br>
&nbsp;<br>
&nbsp;<br>

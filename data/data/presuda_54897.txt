<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.62430555in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Arial;font-size:12pt;}
.p7{margin-right:-0.25in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Calibri;font-size:12pt;}
.p9{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p1">
<span>K.br.867/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljene V. B., zbog krivičnog djela ugrožavanje javnog saobraćaja iz čl. 339 st.1 Krivičnog zakonika, odlučujući po optužnom predlogu ODT-a Podgorica Kt.br.1100/12 od 26.07.2012. godine, kojeg je na glavnom pretresu zastupala Pavlićić Biljana , savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljene, te  svjedoka-oštećenih,  dana 13.02.2013. godine, donio je i istog dana javno objavio</span>
</p>
<p class="p5"></p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p4">
<span>Okrivljena:</span>
</p>
<p class="p4"></p>
<p class="p4">
<span>V. B., JMBG ..., od oca M.,  majke A., rodjene H., rođena ... godine u V.-H.,  sa prebivalištem u P., ul. ..., završila srednju školu, nezaposlena, udata, majka troje djece, srednjeg imovnog stanja.  </span>
</p>
<p class="p3"></p>
<p class="p3"></p>
<p class="p3">
<span>K R I V  A   J E</span>
</p>
<p class="p6"></p>
<p class="p6">
<span>Zato što je:	</span>
</p>
<p class="p6"></p>
<p class="p4">
<span>Dana  26.01. 2012. godine, oko 21:00 časova na raskrsnici ulica 13.Jula i Jovana Tomaševića, ne pridržavajući se saobraćajnih propisa iz čl. 38 st.1 ZOBSA-a na putevima ugrozila saobraćaj i dovela u opasnost život i tijelo ljudi, na način što, upravljajući putničkim vozilom marke ``Kedi``,  registarskih oznaka PG ..., iz pravca ulice Gavra Vukovića u pravcu ulice Vasa Raičkovića i dolaskom na raskrsnicu sa ulicom 13. Jula nije zaustavila svoje vozilo na znak crvenog svijetla na semaforu- zabrana prolaza, već je bez zaustavljanja ušla u raskrsnicu u trenutku kada je Bulevarom Ivana Crnojevića u pravcu ulice 13. Jula naišlo putničko vozilo marke ``Ford`` registarskih oznaka PG ..., kojim je upravljao K. D., pri čemu je bila svjesna da svojom nepropisnom vožnjom može ugroziti saobraćaj i dovesti u opasnost  život i tijelo  ljudi, pa je na to pristala znajući da je njeno djelo zabranjeno,  usljed  kojih propusta je došlo do sudara ovih vozila kojom prilikom su putnici u vozilu marke ``Ford`` zadobili lake tjelesne povrede, i to: oštećena B.  S. u vidu površinske povrede glave u tjemenom predjelu, a oštećena K. K. u vidu površinske povrede glave u desnom tjemenom predjelu </span>
</p>
<p class="p6"></p>
<p class="p4">
<span>-čime je izvršila  krivično djelo ugrožavanje javnog saobraćaja  iz čl.339 st.1 Krivičnog Zakonika</span>
</p>
<p class="p6"></p>
<p class="p4">
<span>-pa joj  Sud primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te čl. 226, 227, 229, i 374 Zakonika o krivičnom postupku  i z r i č e</span>
</p>
<p class="p6"></p>
<p class="p3">
<span>USLOVNU  OSUDU</span>
</p>
<p class="p6"></p>
<p class="p4">
<span>Kojom  joj  prethodno utvrđuje kaznu zatvora u trajanju od 30 (trideset) dana, i istovremeno određuje da se ova kazna neće izvršiti ukoliko okrivljena  u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Obavezuje se okrivljena  da na ime troškova krivičnog postupka uplati na žiro račun Budžeta Crne Gore, novčani iznos od 143,00 eura, kao i 30,00 eura na ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br.1100/12  od 26.07.2012. godine kojeg je na glavnom pretresu zastupala  Pavličić Biljana, savjetnik na radu kod ODT-a Podgorica, okrivljenoj V. B.   stavljeno je na teret izvršenje krivičnog djela ugrožavanje javnog saobraćaja iz čl.339 st.1 Krivičnog zakonika.</span>
</p>
<p class="p4"></p>
<p class="p4">
<span>Zastupnik optužbe je prije davanja završne riječi precizirala dispozitiv optužnog akta na način kao u izreci presude  ostajući u cjelosti   pri  tako preciziranom optužnom predlogu, te  predlažući da Sud okrivljenu oglasi krivom i osudi po zakonu.</span>
</p>
<p class="p6"></p>
<p class="p4">
<span>Okrivljena  V. B. ,  je kako u prethodnom postupku pred Osnovnim Državnim Tužilaštvom, tako i na glavnom pretresu navela da se kritične prilike sama  vozilom marke ``Kedi`` reg. oznaka PG ... kretala ulicom iz pravca solitera tzv ``pet udovica``, te da je prolazeći semafore kod Palade, gdje je čekala da joj se za njen smjer kretanja upali zeleno svijetlo kako bi nastavila kretanje u pravcu Elektrodistribucije. Napomenula je da je predmetne prilike bila vezana sigurnosnim  pojasom, da je kolovoz bio suv, bez padavina, da je vidljivost bila dobra, te da se tom prilikom kretala brzinom ne višom od 40 km/h. Pojasnila je da je dolaskom na semafore kod Ekonomskog fakulteta za njen smjer kretanja bilo upaljeno zeleno svijetlo, tako da je bez  zaustavljanja  nastavila svoje kretanje pravo, navodeći kako se sjeća da je sa njene desne strane za pješake bilo trepćuće zeleno svijetlo. Istakla je da je kada je prošla semafore nekih 7-8 metara u lijevu stranu njenog vozila svojom prednjom stranom udarilo vozilo Hitne pomoći, pojašnjavajući kako su joj se predmetnom prilikom otvorili airbegovi, te da joj je sigurnosni pojas bio blokiran, usljed čega joj je trebalo više vremena da izađe iz vozila.Dodala je da se sjeća kako je nakon izlaska iz vozila prišla ljudima koji su se nalazili u kolima Hitne pomoći, te da su je oni tada pitali zašto je prošla kroz crveno svijetlo.Navela je da tvrdi da je za njen smjer kretanja bilo upaljeno zeleno svijetlo.Dodala je  da je vozač 9 godina, i da ima položeno za upravljenje motornim vozilima ``B`` kategorije.</span>
</p>
<p class="p4"></p>
<p class="p4">
<span>Okrivljena  je u završnoj riječi izjavila da nema ništa drugo dodati, ostajući  u svemu  pri navodima svoje odbrane. </span>
</p>
<p class="p6"></p>
<p class="p4">
<span>U dokaznom postupku sud je: Saslušao svjedoka-oštećenu  K. K., svjedoka-oštećenu  B.  S., svjedoka K. D., svjedoka K. B.,  pročitao zapisnik o uviđaju Uprave policije PJ Podgorica br. 239/2012 od 02.02.2012. godine, pročitao nalaz i mišljenje sudskog vještaka saobraćajne struke od 18.07.2012. godine, pročitao medicinsku dokumentaciju na ime oštećenih B. S. i K. K., pročitao nalaz i mišljenje sudskog vještaka medicinske struke od 22.05.2012. godine, izvršio u vid u skicu lica mjesta saobraćajne  nezgode. </span>
</p>
<p class="p6"></p>
<p class="p4">
<span>Nakon provedenog dokaznog postupka, ocjenom navoda optužbe, odbrane okrivljene, te svih provedenih dokaza kako pojedinačno, tako i u njihovoj međusobnoj vezi, ovaj Sud je nesumnjivo utvrdio da je okrivljena V. B.  izvršila krivično djelo koje joj  se optužbom stavlja na teret, na način, vrijeme i mjesto  kako je to bliže naznačeno izrekom ove presude, iz kojih razloga  je sud oglasio krivom i  izrekao joj  sankciju kao u dispozitivu presude.</span>
</p>
<p class="p6"></p>
<p class="p4">
<span>Svjedok-oštećena  K. K.  je kako u prethodnom postupku pred Osnovnim Državnim Tužilašvom, tako i na glavnom pretresu istakla da je u vrijeme nezgode kao ljekar bila zaposlena u Hitnoj pomoći, navodeći da je predmetnog dana sa kolegama K. D. koji ih je vozio  i B. S.  išla  u kućnu posjetu krećući se vozilom Hitne pomoći preko mosta ``Milenijum``, pretpostavljajući da su se kretali srednjom trakom, odakle  su namjeravali da produže pravo. Pojasnila je da se  K., budući da je u momentu nailaska na raskrsnicu bilo uključeno crveno  svijetlo zaustavio, kako bi sačekali da se za njihov smjer kretanja upali zeleno svijetlo.Napomenula je da je K. nakon ulaska u raskrsnicu, preciznije na polovini raskrsnice u njihovo vozilo u predjelu prednjeg  udarilo vozilo crvene boje, nalik na mali, pojašnjavajući da se ona u tom trenutku nalazila na odmah do sesnih vrata, dok je pored nje, s lijeve strane sjedela sestra S. B. Navela je da je žena koja ih je udarila jednostavno prošla kroz crveno svijetlo, obzirom da su u trenutku nezgode sva vozila s njene obije strane stajale, pretpostavljajući da ona kretala svojom srednjom trakom, jer je zadržavala pravac kretanja iz pravca ``pet udovica`` prema ulici Jovana Tomaševića. Istakla je da je u vrijeme nezgode bila noć, bez padavina  i magle, preglednost  je bila dobra, te da je ulična rasvjeta funkcionisala.Dodala je da su joj nakon nezgode, u Urgentnom centru konstatovane povrede glave i desnog koljena.</span>
</p>
<p class="p4">
<span>Izjavila je da se ne  pridružuje krivičnom gonjenju, i da ne  postavlja imovinsko-pravni zahtjev.</span>
</p>
<p class="p6"></p>
<p class="p4">
<span>Cijeneći iskaz svjedoka-oštećene Sud je našao da je on saglastan kako pojedinačno, tako i sa  ostalim provedenim dokazima, pa mu je kao istinitom i jasnom poklonio svoju punu vjeru.</span>
</p>
<p class="p6"></p>
<p class="p4">
<span>Svjedok-oštećena  B. S.  je  u prethodnom postupku pred Osnovnim Državnim Tužilaštvom, tako i na glavnom pretresu posvjedočila  da se u svojstvu medicinske sestre  predmetnog dana nalazila u vozilu Hitne pomoći zajedno sa kolegama K. D. i K. K., da su se tom prilikom kretali iz pravca Gimnazije prema mostu ``Milenijum`` vraćajući se  iz kućne posjete, poslije koje su namjeravali da produže u Tološe u sljedeću kućnu posjetu. Navela je da je predmetnog dana bilo suvo i bez padavina i magle, dok je ulična rasvjeta ispravno funkcionisala. Pojasnila je da je  K. K. kritične prilke sjedela pored suvozačkih vrata, odnosno sa njene desne strane,   da kolega K. koji je vozio  nije upravljao velikom brzinom, već  se kretao uobičajeno, budući da se radilo o rutinskoj kućnoj posjeti koja nije zahtijevala žurbu i veliku brzinu. Precizirala je sa sigurnošću da je za nihov pravac kretanja, na raskrsnici kod mosta ``Milenijum`` bilo uključeno zeleno svijetlo, navodeći da se ne može preciznije izjasniti na koji način je došlo do kontakta između vozila u kojem se ona zajedno s kolegama nalazila i koliko se sjeća crvenog vozila. Istakla je  kako je u raskrsnici čula da kolega K. koči, te da se sjeća da je u predmetnoj nezgodi zadobila neke povrede.</span>
</p>
<p class="p4">
<span>Izjavila je da se ne pridružuje krivičnom gonjenju i da ne postavlja imovinsko-pravni zahtjev.</span>
</p>
<p class="p6"></p>
<p class="p4">
<span>Svjedok K. D. je kako u prethodnom postupku pred Osnovnim  državnim tužilaštvom tako i na glavnom pretresu istakao jekao vozač već 12 godina zaposlen u Hitnoj pomoći u Podgorici, a predmetne večeri  se upravljajući vozilom marke ``Ford``,  zajedno sa oktoricom K. K. i medicinskom  sestrom B. S. vraćao sa intervencije, krećući se najprije dionicom pored Gimnazije ``Slobodan Škerović``, nakon čega se uključio desno i nastavio vožnju mostom ``Milenijum`` krećući se krajnjom desnom saobraćajnom trakom koja se pri kraju mosta pretvara za traku pravu i desno, o čemu postoji  vertikalna i horizontalna  signalizacija na licu mjesta. Precizirao je da je vrijeme bilo suvo, preglednost dobra, nije bilo padavina, ulična rasvjeta je funkcionisala,  da on nije konzumirao alkohol, te da je u trenutku nezgode pored njega sjedela medicinska sestra B. S., a uz desna suvozačka vrata i doktorka K. K. Napomenuo je da se kritičnom prilikom nije kretao brzinom većom od 30-40 km/h obzirom da je uvijek oprezan u situaciji kada prevozi ljekarsku ekipu.Pojasnio je da je na semaforu, za njegov pravac kretanja bilo uključeno zeleno svijetlo, da je tom prilikom namjeravao da produži prema naselju Tološi, te da je u trenutku kada je već prošao dvije trećine raskrsnice, s njegove desne strane, iz pravca Ekonomskog fakulteta, malo većom brzinom naišlo crveno vozilo marke ``Kedi`` kojim je upravljala neka žena.Istakao je da je u tom momentu došlo do kontakta prednje lijeve strane vozila ``Kedi`` i više, prednje desne-čeone  strane vozila ``Ford`` kojim je on upravljao.Pojasnio je da je bilo očito da je žena koja je upravljala vozilom `` Kedi`` prošla kroz crveno svijetlo, te da pretpostavlja da se predmetnom prilikom kretala krajnjom desnom saobraćajnom trakom. Naveo je da je za njegov smjer kretanja bilo upaljeno zeleno svijetlo, što može da potvrdi i svjedok K. B., koji je takođe učestvovao u predmetnoj saobraćajnoj nezgodi, kao vozač vozila marke ``Golf``, krećući se njegovom lijevom stranom, a  od kojeg je policija uzela izjavu na licu mjesta. Dodao je da su koleginice B. i  K. nakon predmetne nezgode prebačene u urgentni blok gdje su im konstatovane tjelesne povrede, da on u svojstvu  učesnika  nezgode nije priman u Urgentni blok, ali da je iste večeri pregledan u Hitnoj pomoći o čemu svakako postoji medicinska dokumentacija.</span>
</p>
<p class="p6"></p>
<p class="p4">
<span>Svjedok K. B. je i u prethodnom postupku i na glavnom pretresu posvjedočio da je predmetne večeri upravljao putničkim vozilom marke ``Golf`` krećući   se  iz   pravca centra  grada  u  pravcu  mosta ``Milenijum``, te da se dolaskom na raskrsnicu sa ulicom Jovana Tomaševića  zaustavio u srednjoj saobraćajnoj traci obzirom da je za njegov smjer kretanja u tom trenutku bilo uključeno crveno svijetlo. Precizirao je da je u trenutku nezgode bila noć, da je  preglednost  bila dobra, da  nije padala kiša, te da je funkcionisala ulična rasvjeta.  Naveo je da je sa njegove desne strane, dok je čekao da se oslobodi prolaz na semaforu,  lagano naišlo vozilo Hitne pomoći i zaustavilo se u desnoj saobraćajnoj traci na mostu jer je još uvijek bilo uključeno crveno svijetlo.Istakao je da je on kada se uključilo zeleno  svijetlo namjeravao da zadrži pravac svog kretanja prema ukici 13 jula, te da je nakon dvije-tri sekunde prvo krenuo on, a nekoliko trenutaka prije njega i vozilo Hitne pomoći. Pojasnio je da je negdje na sredini raskrsnice, iz  pravca Ekonomskog fakulteta naišlo vozilo čije se  marke i boje nije mogao sjetiti, ali da se sjeća da je istim upravljala žena koja je po njegovoj procjeni imala 50-ak godina i koje je prednjom stranom svog vozila , u trenutku dok  su se  on i vozilo Hitne pomoći nalazili u sredini raskrsnice,  udarila u prednju bočnu stranu vozila Hitne pomoći. Dalje je naveo kako pretpostavlja da se ta žena u trenutku nezgode  bila nešto zamislila, obzirom da ga je nakon nezgode pitala da li je prošla na crveno svijetlo. Precizirao je da  se  njegovo vozilo, i vozilo Hitne pomoći u trenutku nezgode nalazilo u stanju mirovanja jer su čekali da da se za njihov smjer kretanja uključi zeleno svijetlo, a da je  odmah nakon dobijanja svjetlosnog signala u tim trenucima iz pravca Ekonomskog fakulteta naišla sa svojim vozilom naišla  žena kada je i došlo do kontakta vozila Hitne pomoći sa njenim vozilom. </span>
</p>
<p class="p4"></p>
<p class="p4">
<span>Cijeneći naprijed navedene svjedočke iskaze, Sud je našao da su isti istiniti, precizni, jasni te saglasni ostalim provedenim dokazima pa im je kao takvim poklonio svoju punu vjeru.</span>
</p>
<p class="p6"></p>
<p class="p4">
<span>Iz Zapisnika o Uviđaju saobraćajne nezgode  UP PJ Podgorica br.239/2012 od 02.02.2012. godine sa skicom lica mjesta proizilazi da se dana 26.01.2012. godine u 20,55  časova dogodila saobraćajna nezgoda na raskrsnici ul. 13 Jula  i ulice Jovana Tomaševića, te da su u njoj kao vozači  učestvovali V. B., kao vozač vozila ‚‚Kedi `` registarskih oznaka PG ... i  K. D. , kao  vozač vozila ``Ford`` reg. Oznaka PG ...6,  B. S. i K. K., kao saputnici vozila marke ``Ford``, te K. B. kao svjedok.  Lice mjesta predmetne saobraćajne nezgode je raskrsnica ul. 13 Jula  i ul. Jovana Tomaševića, koja je regulisana semaforima, a isti su u vrijeme saobraćajne nezgode ispravno funkcionisali. Vozilo PG ... zatečeno je u  raskrsnici, prednjim dijelom vozila iskošeno ulijevo,  dok je vozilo PG ... takođe zatečeno u raskrsnici, u iskošenom položaju, prednjim dijelom vozila okrenuto u pravcu Ul. Vasa Raičkovića, gledano iz pravca Bulevara Ivana Crnojevića u pravcu ul. 13 Jula. Saputnici u vozilu PG ... B. S. i K. K., su prije dolaska ekipe za uviđaj prevezeni u Urgentni centar radi ukazivana ljekarske pomoći.</span>
</p>
<p class="p6"></p>
<p class="p4">
<span>Iz nalaza i mišljenja sudskog vještaka medicinske struke dr. Čukić Dragane  Kt.br247/12-2 od 22.05.2012.godine i medicinske dokumentacije na ime oštećenih B. S. i Kalezić Katarine,  proizilazi  je da je B. S., koja je kao saputnik  učestvovala u predmetnoj saobraćajnoj nezgodi zadobila površinske povrede glave u tjemenom predjelu koja je nastala djelovanjem tupine mehaničkog oruđa, vjerovatno dok se ista nalazila u svojstvu putnika u vozilu, dok je K. K., koja je u predmetnoj nezgodi  takođe učestvovala kao putnik zadobila površinsku povredu u desnom tjemenom predjelu koja je nastala kao rezultat djelovanja tupine mehaničkog oruđa, a koje povrede u vrijeme nanošenja kvlifikuju kao laka tjelesna povreda. Nadalje iz nalaza proizilazi da K. D., shodno analiziranoj medicinskoj dokumentaciji nije zadobio povrede u predmetnoj saobraćajnoj nezgodi.  </span>
</p>
<p class="p6"></p>
<p class="p4">
<span>Sud je u potpunosti  prihvatio nalaz i mišljenje sudskog vještaka medicinske struke, cijeneći ga kao stručan, jasan, precizan i baziran na pravilima nauke.</span>
</p>
<p class="p6"></p>
<p class="p4">
<span>Iz nalaza i mišljenja sudskog vještaka saobraćajne struke Vučeljić Đorđija od 18.07.2012. godine proizilazi da se predmetna saobraćajna nezgoda dogodila dana 26.01.2012. godine u 20,55 časova na raskrsnici ul. Jovana Tomaševića i ul. 13 Jula u Podgorici. Učesnici nezgode su pmv marke ‚‚VW Kedi`` reg. oznaka PG ...,  kojim je upravljala  V. B., i pmv marke ``Ford`` reg. oznaka PG ...  kojim je upravljao K. D., te K. K. i B. S., kao putnici u vozilu PG ..., i K. B. kao svjedok. U vrijeme nezgode kolovoz je bio suv, uslovi vožnje noćni,  raskrsnica  pregledna, regulisana svjetlosno-signalnim uređajima koji su u vrijeme nezgode bili u funkciji. Detaljnom analizom utvrđena su sljedeća oštećenja na vozilu marke ‚‚VW Kedi `` reg. oznaka PG ...  i to oštećenja na prednjem lijevom blatobranu, lijevih vrata, prednjeg lijevog točka, oba prednja airbaga, dok su na vozilu marke ``Ford`` PG ...  konstatovana oštećenja u vidu prednjeg branika, prednjeg veznog lima, oba fara sa pokazivačima pravca, prednji desni blatobran, maska, hladnjak, poklopac motora, te unutrašnja oštećenja, dok na mjestu nezgode nijesu evidentirani materijalni tragovi. Nadalje vještak je utvrdio da  je vozilo marke  ‘’Ford ’’ PG ...  prednjim-čeonim dijelom  kontaktiralo udarom (naletom) prednju lijevu bočnu stranu vozila ‘’VW Kedi’’ PG ...  sa centrom udara u prednji lijevi točak,  navodeći da  je sudarna brzina ‘’VW Kedi ’’u trenutku kontakta  iznosila oko 34 km/h, dok je brzina ``Forda`` u trenutku kontakta iznosila 27,00 km7h. Nadalje je utvrdjeno da ako je na semaforu za vozilo ``VW Kedi`` PG ... bilo upaljeno crveno svijetlo a vozač je imao uslova da pri posjedovanoj brzini zaustavi vozilo, kako prije ulaska u raskrsnicu, tako i prije mjesta kontakta poslije ulaska u raskrsnicu, jer je nesmetano i pravovremeno mogao uočiti crveno svijetlo, a posebno prije mjesta kontakta koje je udaljeno 16,00 m poslije zaustavne linije, pojašnjavajući da je vozač vozila ``VW Kedi`` pri posjedovanoj brzini imao uslova da zaustavi vozilo kako prije semafora, tako i  prije mjesta kontakta imajući u vidu dužinu zaustavnog puta, dok je  vozač vozila ``Ford`` za čiji je smjer kretanja bilo upaljeno zeleno svijetlo bio u fazi ubrzanja, i nije imao uslova da izbjegne nezgodu, jer mu je vozilo sa desne strane koje je prošlo kroz crveno, ušlo u putanju kretanja posjedovanom brzinom.</span>
</p>
<p class="p4">
<span>Mišljenje vještaka je da je predmetna saobraćajna nezgoda nastala na način što je vozač vozila ``VW Kedi``  sa svojim vozilom ušao u raskrsnicu kada je za njegov smjer kretanja na semaforu bilo upaljeno crveno svijetlo. Na taj način, isti vozač, ušao je i u putanju kretanja vozila ``Ford``, iz bočnog smjera kome je na semaforu bilo upaljeno zeleno svijetlo, te da je ovakav način upravljana vozilom od strane vozača vozila ``VW Kedi`` koji je prošao kroz crveno svijetlo, posljedica je greške u upravljanju u dijelu nepoštovanja propisa pri prolazu kroz raskrsnicu regulisanu svjetlosnom saobraćajnom signalizacijom i predstavlja osnovni i jedini uzrok nastanka nezgode, dok je vozač vozila ``Ford`` kome je na semaforu bilo upaljeno zeleno svijetlo, svojim postupkom  nije uticao na nastanak nezgode.</span>
</p>
<p class="p6"></p>
<p class="p4">
<span>Cijeneći nalaz i mišljenje vještaka saobraćajne struke, Sud je našao da je isti stručan, jasan, precizan i  zasnovan na pravilima struke.</span>
</p>
<p class="p6"></p>
<p class="p4">
<span>Budući da je zastupnik optužbe odustao od dokaza pribavljanja izvoda iz Kaznene Evidencije za okrivljenu,  Sud nije provodio navedeni dokaz,  obzirom da je ista rođena na teritoriji R. H., pa bi pribavljanje istog vodilo nepotrebnom oduguvlačenju postupka i smanjenju efikasnosti u postupanju u ovom konkretnom predmetu.</span>
</p>
<p class="p4"></p>
<p class="p4">
<span>Kako čl. 38 st.1. Zakona o bezbjednosti saobraćaja propisuje  da ‘’ na raskrsnici ili na drugom mjestu, na kojem je saobraćaj posebno regulisan uređajima za davanje svjetlosnih saobraćajnih znakova, svjetlosni saobraćajni znakovi imaju za učesnike u saobraćaju sljedeća značenja: 1) Crveno svijetlo-zabrana prolaza; 2) Zeleno svijetlo-slobodan prolaz; 3) Žuto svijetlo-zabrana prolaza osim za vozila koja se u trenutku kad se žuto svijetlo pojavi nalaze na tolikoj udaljenosti od svjetlosnog znaka da se ne mogu na bezbjedan način zaustaviti, a za ostale učesnike-zabrana prolaza, osim za pješake koji su već poćeli da prelaze kolovoz. Žuto svijetlo upaljeno istovremeno sa crvenim svijetlom je upozorenje učesnicima u saobraćaju na skori prestanak zabrane prolaza, i na pojavu zelenog svijetla. Žuto trepćuće svijetlo obavezuje sve učesnike u saobraćaju da se kreću uz povećanu opreznost. Zeleno trepćuće svijetlo je upozorenje učesnicima u saobraćaju na skori prestanak slobodnog prolaza i na pojavu žutog, odnosno crvenog svijetla.</span>
</p>
<p class="p4">
<span>Tokom postupka je nesumnjivo utvrđeno da se okrivljena V. B., nije pridržavala  naprijed citiranih zakonskih odredbi već je tog 26.01.2012. godine, oko 21:00 časova na raskrsnici ulica 13.Jula i Jovana Tomaševića, ne pridržavajući se saobraćajnih propisa iz čl. 38 st.1 ZOBSA-a na putevima ugrozila saobraćaj i dovela u opasnost život i tijelo ljudi, na način što, upravljajući putničkim vozilom marke``Kedi``,  registarskih oznaka PG ..., iz pravca ulice Gavra Vukovića u pravcu ulice Vasa Raičkovića i dolaskom na raskrsnicu sa ulicom 13. Jula nije zaustavila svoje vozilo na znak crvenog svijetla na semaforu- zabrana prolaza, već je bez zaustavljanja ušla u raskrsnicu u trenutku kada je Bulevarom Ivana Crnojevića u pravcu ulice 13. Jula naišlo putničko vozilo marke ``Ford`` registarskih oznaka PG ..., kojim je upravljao K. D., pri čemu je bila svjesna da svojom nepropisnom vožnjom može ugroziti saobraćaj i dovesti u opasnost  život i tijelo  ljudi, pa je na to pristala znajući da je njeno djelo zabranjeno,  usljed  kojih propusta je došlo do sudara ovih vozila kojom prilikom su putnici u vozilu marke ``Ford`` zadobili lake tjelesne povrede, i to: oštećena B.  S., u vidu površinske povrede glave u tjemenom predjelu, a oštećena K. K. u vidu površinske povrede glave u desnom tjemenom predjelu.</span>
</p>
<p class="p4"></p>
<p class="p4">
<span>Navode  okrivljene koja je u svojoj odbrani navela da je za njen smjer kretanja bilo upaljeno trepćuće zeleno svijetlo, Sud nije prihvatio, i cijenio ih je kao sračunate na izbjegvanje krivice i olakšavanje  svoje pozicije u ovom konkretnom krivičnom postupku, a isti su obesnaženi kako iskazima svjedoka-oštećenih B. S. i K. K.,  tako i svjedočkim iskazima  svjedoka K. B. i K. D. koji na jasan i nedvosmislen način svjedoče da je za smjer kretanja vozila marke ``Ford`` bilo upaljeno  zeleno svijetlo, a koje  iskaze je Sud prihvatio, i  cijenio ih kao istinite, dovodeći ih prvenstveno u međusobnu logičku vezu s nalazom i mišljenjem sudskog vještaka saobraćajne struke iz kojeg proizilazi da je opasna situacija pretvorena u saobraćajnu nezgodu nastala na način što je vozač vozila marke ``VW Kedi``, kojim je upravljala okrivljena, ušao u raskrsnicu kada je za njegov  smjer kretanja na semaforu bilo upaljeno crveno svijetlo  ulazeći  u putanju kretanja vozila marke ``Ford`` iz bočnog smjera kome je na semaforu  za njegov smjer kretanja bilo upaljeno zeleno svijetlo. Prednje navedeno  nadalje je potkrijepljeno i činjenicom  da je predmetna saobraćajna nezgoda nastala kao rezultat greške u upravljanju u dijelu nepoštovanja propisa pri prolasku kroz raskrsnicu koja je regulisana svjetlosnom saobraćajnom signalizacijom, shodno istom nalazu i mišljenju, kao i da je vozač vozila marke ``VW Kedi`` pri posjedovanoj brzini, kako prije semafora, tako i prije mesta kontakta imao uslova da zaustavi vozilo.</span>
</p>
<p class="p4"></p>
<p class="p4">
<span>Pravno kvalifikujući utvrđeno činjenično stanje, Ovaj sud nalazi da su se u naprijed preduzetim  radnjama okrivljene V. B., stekli svi objektivni i subjektivni elementi bića krivičnog djela ugrožavanje javnog saobraćaja iz čl. 339 st.1. Krivičnog zakonika, pa je okrivljena  u odnosu na radnju izvršenja koja je za posljedicu imala ugrožavanje javnog saobraćaja, dolaskom na navedenu raskrsnicu bila svjesna da ne pridržavajući se obaveze izražene pomoću crvenog svijetla-zabrana prolaza, može ugroziti saobraćaj, ali je nastavljajući kretanje ulaskom u raskrsnicu na to pristala, pa se njen oblik krivice definiše kao  eventualni umišljaj. </span>
</p>
<p class="p4"></p>
<p class="p4">
<span>Odlučujući o krivičnoj sankciji za okrivljenu, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je kao otežavajuću okolnost cijenio u okviru povrede ili ugrožavanja zaštićenog dobra činjenicu da su  u predmetnoj nezgodi dva lica zadobila lake tjelesne povrede  što prelazi obim dovoljan za postojanje bitnih elemenata ovog krivičnog djela, dok je kao olakšavajuće okolnosti na strani okrivljene cijenio stav svjedoka-oštećenih koje se nisu pridružile krivičnom gonjenju niti su postavile imovinsko-pravni zahtjev, korektno držanje pred sudom iz kojih razloga je sud imajući u vidu navedene okolnosti i njihov međusobni odnos, okrivljenoj  izrekao uslovnu osudu,  kojom je istoj prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljena utvrđenu kaznu zatvora i efektivno izdržava, već da  se i samim upozorenjem uz prijetnju kaznom može uticati na istu, kako ubuduće ne bi vršila ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4"></p>
<p class="p4">
<span>Odluku o troškovima krivičnog postupka  Sud je donio primjenom odredbi čl. 226, 227 i 229  Zakonika o krivičnom postupku, u visini od 143,00 eura, a isti se odnose na troškove vještačenja po vještaku medicinske struke u iznosu od 60,50 eura, troškove po vještaku saobraćajne struke  u iznosu od 82,50 eura, i sudski paušal u iznosu od 30,00 eura koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p6"></p>
<p class="p4">
<span>Na osnovu svega izloženog, a u smislu čl.374 ZKP-a, odlučeno je kao u izreci presude</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 13.02.2013.godine</span>
</p>
<p class="p3"></p>
<p class="p3"></p>
<p class="p4">
<span>     ZAPISNIČAR                                                                                           SUDIJA</span>
</p>
<p class="p4">
<span>Valentina Vukašinović,s.r.                                                Larisa Mijušković-Stamatović,s.r.</span>
</p>
<p class="p7"></p>
<p class="p8"></p>
<p class="p9">
<span>PRAVNA POUKA : </span>
</p>
<p class="p9">
<span>Protiv ove presude može se izjaviti</span>
</p>
<p class="p9">
<span>žalba u roku od 8 (osam) dana od</span>
</p>
<p class="p9">
<span>dana prijema pismenog otpravka iste </span>
</p>
<p class="p9">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p4">
<span>                                                   ZTO: Radetić Lidija</span>
</p>
<p class="p10"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>										    .</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p10"></p>
<p class="p10"></p>
<p class="p10"></p>


</body>
<div style="text-align: center; ">
	<strong><img height="108" src="http://sudovi.me/podaci/osba/depo/depo_img/12-12-2011-90px-Coat_of_arms_of_Montenegro.svg.png" width="95"></strong></div>
&nbsp;<br>
&nbsp;<br>
<strong>K.br. 25/11</strong><br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME CRNE GORE</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	<strong>OSNOVNI SUD U BERANAMA</strong>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv okrivljenog <strong>A. E.</strong>, iz B., zbog krivičnog djela ugrožavanje opasnim oruđem pri tuči i svađi iz čl. 154 i krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika, po optužnom predlogu Osnovnog državnog tužioca u Beranama Kt.br. 193/2010 godine od 03.06.2010. godine, nakon održanog glavnog i javnog pretresa, u prisustvu savjetnika ODT-a u Beranama Miladina Magdelinića, okrivljenog A. E., oštećenog T. E. i njegovog punomoćnika adv. M. R., donio je i javno objavio dana 27.10.2011. godine,</div>
&nbsp;<br>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: center; ">
	&nbsp;<br>
	&nbsp;<br>
	<strong>Okrivljeni A. E., zv. E.</strong>, od oca R. i majke B., rođene K., rodjen ...godine, u B., sa prebivalištem u selu D. V., opština B., državljanin CG, po zanimanju elektromehaničar, pismen, srednjeg imovnog stanja, osuđivan presudom Osnovnog suda u Beranama, K. br. ... od 13.02.2007. godine po čl. 152 st. 2 KZ CG, na 60 dana zatvora uslovno za jednu godinu.</div>
&nbsp;
<div style="text-align: center; ">
	<strong>K r i v&nbsp;&nbsp;&nbsp; j e</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	- što je:<br>
	&nbsp;<br>
	- dana 10.05.2010. godine, oko 17,00 časova, u dvorištu ispred ambulante D. z., u selu D. V., opština B., u svađi sa oštećenim T. E., mašio se pištolja marke CZ kal. 7,65 mm f. br. ..., sredstva podobnog da tijelo teško povrijedi ili zdravlje teško naruši, na način što je isti uperio u pravcu oštećenog i uputio mu riječi prijetnje: "Ako mrdneš ubiću te",<br>
	&nbsp;<br>
	- čime je izvršio krivično djelo ugrožavanje opasnim oruđem pri tuči i svađi iz čl. 154 st.1 Krivičnog zakonika,<br>
	&nbsp;<br>
	- dana 10.05.2010. godine, oko 17,00 časova, u dvorištu ispred ambulante D. Z., u selu D. V., opština B. postupao suprotno odrebama čl. 11 Zakona o oružju na način što je nosio pištolj marke "CZ" kal. 7,65 mm fabrički broj ..., vlasništvo njegovog oca A. R., iz D. V., čije je nošenje građanima zabranjeno,<br>
	&nbsp;<br>
	- čime je izvršio krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika,<br>
	&nbsp;<br>
	- pa mu sud primjenom citiranih zakonskih propisa i čl. 2, 4, 5, 13, 16, 32, 36, 42, 45, 46 i 48 Krivičnog zakonika i čl. 229 i 374 ZKP -a CG,<br>
	&nbsp;<br>
	&nbsp;<br>
	&nbsp;</div>
<div style="text-align: center; ">
	<strong>u t v r đ u j e</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	- za krivično djelo ugrožavanje opasnim oruđem pri tuči i svađi iz čl. 154 st.1 Krivičnog zakonika, kaznu zatvora u trajanju od 30 dana,<br>
	&nbsp;<br>
	- za krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika, kaznu zatvora u trajanju od 30 dana, te primjenom odredaba čl. 48 Krivičnog zakonika<br>
	&nbsp;</div>
<div style="text-align: center; ">
	<strong>O S U Đ U J E</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	<strong>Na jedinstvenu kaznu zatvora u trajanju od 45 (četrdeset pet) dana.</strong><br>
	&nbsp;<br>
	Obavezuje se okrivljeni da na ime paušala plati ovome sudu iznos od 50,00 €, kao i na ime troškova krivičnog postupka iznos od 77,00 €, na žiro račun br. 832-150-38 Osnovnog suda u Beranama i oštećenom T. E., plati na ime troškova krivičnog postupka oko angažovanja punomoćnika iznos od 618,75 €, a sve prednje u roku od 15 dana po pravosnažnosti presude, pod prijetnjom posledica prinudnog izvršenja.&nbsp;<br>
	&nbsp;<br>
	Shodno čl. 75 st. 2 Krivičnog zakonika, izriče se mjera bezbjednosti oduzimanja varenog oružja - pištolja marke "CZ" kal. 7,65 mm f.br. ... sa okvirom od 3 metka, kao predmeta upotrijebljenog za izvršenje krivičnog djela.<br>
	&nbsp;<br>
	Oštećeni T. E. se radi ostvarivanja imovinsko pravnog zahtjeva upućuje na parnični postupak.<br>
	&nbsp;<br>
	&nbsp;</div>
<strong>O b r a z l o ž e n j e</strong><br>
&nbsp;
<div style="text-align: justify; ">
	&nbsp;<br>
	Optužnim predlogom Osnovnog državnog tužioca u Beranama Kt.br.193/2010 od 03.06.2010. godine, optužen je A. E., iz D. V., opština B., zbog krivičnog djela ugrožavanje opasnim oruđem pri tuči i svađi iz čl. 154 i krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika.<br>
	&nbsp;<br>
	Glavni pretres je održan i zaključen u ponovnom postupku, shodno ukidnom rješenju Višeg suda u Bijelom Polju Kž.br.... od 16.12.2010. godine, u pristustvu savjetnika ODT-a u Beranama Miladina Magdelinića, okrivljenog A. E., oštećenog T. E. i njegovog punomoćnika adv. M. R..<br>
	&nbsp;<br>
	Savjetnik ODT-a u Beranama Miladin Magdelinić, u završnoj riječi je izjavio da je izvedenim dokazima tokom postupka utvrđeno da je okrivljeni izvršio krivično djelo stavljeno mu na teret optužnim aktom Kt.br. 193/10, pa je predložio da sud okrivljenog oglasi krivim i izrekne kaznu zatvora u granicama propisanim zakonom.<br>
	&nbsp;<br>
	Oštećeni T. El., u završnoj riječi pridružio se krivičnom gonjenju protiv okrivljenog, postavio imovinsko pravni zahjtev i u svemu prihvatio završnu riječ svog punomoćnika, koji je istakao da je izvedenim dokazima nesporno utvrđena krivica okrivljenog za krivična djela koja mu se stavljaju na teret. U konkretnom slučaju oštećeni niti je učinio, niti je imao razloga da učini bilo kakav fizički atak prema okrivljenom i da ga na taj način ugrozi. Iz svega nesumnjivo i sasvim jasno proizilazi da je okrivljeni imao motiv za napad oštećenog, a to isključivo zbog momenta kada je oštećeni kazao u sali: "Što će tamo R.", misleći na njegovog oca koji je predsjedavao skupu, sto je okrivljenog uvrijedilo pa je nakon svega, pošto je ostećeni izašao iz sale, izašao za njim i napao ga dok se još nalazio u vozilu. Sama činjenica posjedovanja vatrenog oružja na takvom skupu, a oružje nađeno repertirano, ukazuje na sklonost i ličnost okrivljenog, pa je predložio da sud cijeni sve okolnosti i izrekne kaznu kako je to zakonom predviđeno i kako je predložio zastupnik javne optužbe.<br>
	&nbsp;<br>
	Okrivljeni A. E., u svojoj odbrani, u bitnom je istakao da je dana 10.05.2010. godine, bila promocija DPS-a u D. V., na kojoj je bilo prisutno stotinak ljudi. U jednom trenutku je T.E. svom drugu A. E. saopštio glasno: "Šta će ovaj R. ovdje među ove ljude", a to je saopštio potcjenjivački. Tokom promocije, zbog vrućine, izašao je iz sale i tada je primijetio da je T. E. bio u svojim kolima, pa je pošao u pravcu istih kola, otvorio vrata od suvozača i pitao ga šta će mu ona priča protiv njegovog oca i šta mu je to uradio da onako priča. Isti mu je odgovorio: "Marš u pizdu materinu od mog auta", pa je E. krenuo tijelom u njegovom pravcu, pa je istog mahinalno zakačio šakom po glavi, najvjerovatnije u predjelu nosa, isti se savio i on je pomislio da poteže pištolj, pa je ušao u svoja kola i htio da pobjegne. Tada je T. E. sa krstatstim ključem od kola prišao do njegovog auta, razbio staklo na autu do vozača, a potom počeo da ga udara po glavi i tijelu, pa kako bi se odbranio otvorio je ladicu od kola, izvadio pištolj i tada je isti pobjegao. Kada je izašao iz kola sa pištoljem oštećeni je bio daleko od njega 2 do 3 metra, pa je okrenuo pištolj u njegovom pravcu, a ne sjeća se da li mu je rekao: "Ako mrdneš ubiću te". Tada mu je oštećeni prišao, uhvatio ga za ruku kako bi uzeo pištolj, pa je nakon guranja sa njim pištolj bacio u granje na groblju, nakon čega su međusobno razmijenili par udaraca pesnicama, kada ih je razvadio A. M.. Odmah nakon toga došli su T. M. i &nbsp;T. D. i isti su ga obalili i počeli da ga udaraju nogama i rukama, pa su ih u tome spriječili građani koji su napustili promociju. Pištolj koji se nalazio u kolima bio je vlasništvo njegovog oca.<br>
	&nbsp;<br>
	U završnoj riječi izjavio je da se osjeća djelimično krivim za krivična djela stavljena mu na teret. Istakao je da je konkretnom prilikom uzeo pištolj kako bi odbranio protivpravni napad, s obzirom da je oštećeni nasrnuo na njega sa ključem. No, ukoliko sud nađe da je kriv, molio je da ga što blaže kazni.<br>
	&nbsp;<br>
	Provjeravajući navode optužnog akta i odbranu optuženog, sud je u dokaznom postupku na glavnom pretresu, izveo dokaze: u svojstvu svjedoka saslušao oštećenog T. E.; saslušao svjedoke T. D., A. M., T. M., A. S., A. E. i D. Z.; saslušao vještaka dr M. B.; izvršio uvid u dokaze koji se nalaze u spisima predmeta Pp.br. ... kao i rješenje Pžp.br... od 04.07.2011. godine; izvršio uvid u potvrdu u UP PJ B., br. ... od 10.05.2010. godine, o privremenom oduzimanju stvari izdatih na ime A. E.; izvršio uvid u akt MUP-a PJ B.br. ... od 26.10.2011. godine; izvršio uvid u izvještaj ljekara specijaliste br. ... od 10.05.2010. godine na ime A. E., te pribavio i pročitao izvod iz KE na ime okrivljenog.<br>
	&nbsp;<br>
	Cijeneći odbranu okrivljenog i dokaze pojedinačno i u međusobnoj vezi shodno čl. 370 ZKP-a CG, sud je utvrdio činjenično stanje na osnovu kojeg je zaključio da je okrivljeni A.&nbsp; E., izvršio krivično djelo ugrožavanje opasnim oruđem pri tuči i svađi iz čl. 154 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika, za koje je kriv.<br>
	&nbsp;<br>
	Naime, sud je činjenično stanje utvrdio iz iskaza saslušanih svjedoka i to oštećenog T. E. i svjedoka svjedoka T. M., A. S., A. M., A. E. i T. D., koji su bili očevici kritičnih događaja.<br>
	&nbsp;<br>
	Tako oštećeni T. E., saslušan u svojstvu svjedoka u svom iskazu naveo je da je kritičnog dana bio na promociju DPS-a i prisustvovao je istoj nekih desetak minuta, a nije ostao duže sa razloga što je naredni dan imao zakazanu kateterizaciju u Podgorici. Kada je krenuo svojim autom, okrivljeni je otvorio vrata na strani suvozača i počeo da ga udara pesnicama u predjelu glave i to pet do šest puta, od kojih je udaraca bio krvav, nakon čega je okrivljeni pošao u pravcu svojih kola, a on je pokušao da zaustavi krv koja mu je išla iz nosa i sa usta. Kada je izašao iz kola okrivljeni je bio ispred svog auta, koje je bilo parkirano iza njegovog auta. Tada je pošao u njegovom pravcu, a u rukama nije imao ništa. Vidio je okrivljenog kada je uzeo pištolj iz svojih kola, repertirao ga, okrenuo u njegovom pravcu i uputio mu riječi prijetnje: "Ako mrdneš ubiću te". U tom trenutku je došlo desetak ljudi i neko je počeo da viče: "Baci pištolj", pa je okrivljeni bacio pištolj u trnje na groblju, te su se nakon ovoga rastali. Konkretnom prilikom nije lomio stakla na kolima okrivljenog, niti je istog udarao. Sud je ovakve navode oštećenog cijenio da je isti uglavnom objektivno predstavio veći dio razvoja kritičnih događaja, koji je u skladu sa iskazom okrivljenog i svjedoka T. M. i A. M., a koje je sud prihvatio, dok je stanovišta da dio navoda iz iskaza oštećenog u kojem tvrdi da u rukama nije imao ništa, da konkretnom prilikom nije lomio stakla na kolima okrivljenog i da se sa istim nije tukao, su isključivo usmjereni na otežanje krivičnog položaja okrivljenog i na izbjegavanje sopstvene eventualne krivične odgovornosti, a obezvrijeđeni izvedenim dokazima.<br>
	&nbsp;<br>
	Iz iskaza svjedoka A. M., sud je utvrdio da je kritičnog dana, dok je bio na promociji DPS-a u V., primijetio kako T. E. sa krstastim ključem od guma od auta ide u pravcu kola u kojima se nalazio A. E., pa je istim ključem polomio staklo od vrata na kolima, a nakon toga je par puta udario ključem A. E., a nije vidio u kom dijelu tijela ga je udario. Nakon što se T. El. odmakao od kola, A. El. je izašao iz kola sa pištoljem u ruci i uperio isti u pravcu T. E.. On je tada prišao A. E. i tražio od njega da baci pištolj preko ograde u groblje, što je on i uradio, nakon čega je došao T. E. te su njih dvojica počeli da razmjenjuju udarce. Razvadio ih je i rekao A. E. da bježi. Kada je A. E. krenuo da ide poklizao se i pao, pa ga je sustigao T. E. i udario. U tom trenutku je stigao i T. D. i jednom ili dva puta udario A. E. u predjelu ramena, pa ih je A. B. razdvojio. Ne zna da li je A. E. kada je izašao iz kola sa pištoljem bio povrijeđen, odnosno krvav ili ne, ali je nakon bacanja pištolja i razmjene udaraca sa T. E. bio krvav, što po ocjeni suda ne isključuje postojanje takve mogućnosti, pa je sud iskaz istog svjedoka prihvatio kao objektivan i dat u jasnom i ubjedljivom izlaganju, s obzirom da se radi o očevicu kritičnih dešavanja.<br>
	&nbsp;<br>
	Iz iskaza svjedoka A. E. sud nije mogao utvrditi pravno relevantne činjenice vezane za početak i razvoj kritičnih dešavanja, jer je isti svjedok došao pri kraju kritičnih dešavanja, ali je svojim iskazom potvrdio da obavlja poslove i radne zadatke policajca u policiji Petnjica PJ Berane. Kritičnog dana kao građanin je prisustvovao promociji DPS-a koja se održavala u selu D. V. u Domu omladine. Dok je bio u Domu na promociji jedno vrijeme je zajedno stajao sa T. E., pa je T. E. u jednom trenutku rekao: "Šta će R. onamo?" Nakon ovoga na njegove riječi se osvrnuo A. E. i rekao: "Šta reče to Z.", na šta je E. odgovorio: "Đe si brate" i više nakon ovoga nikakvih diskusija niti svađe između njih nije bilo. U jednom trenutku dok je promocija trajala njega je obavijestio vozač O. D. Z. da je nastala tuča ispred Doma omladine, pa je izašao. U trenutku kada je izašao ispred Doma vidio je kako T. E. neko drži sa leđa. U istom trenutku je vidio i A. E. kada je ustao sa zemlje, a koji je bio u neposrednoj blizini i ispred T. E.. Vidio je da su i jedan i drugi krvavi, ali nije vidio da se udaraju. Tada mu je T. E. rekao da ga je napao A. E.. Nakon ovoga vidio je brata okrivljenog T.E. kako preskače ogradu groblja i čuo ga je kada je rekao da je našao pištolj. Uzeo je od njega pištolj, koji je bio repertiran i u cijevi se nalazio metak i isti predao nakon ovoga u policiju. Na kolima A. E. bilo je polomljeno staklo sa strane vozača, koje se nalazi na vratima, a ne zna na koji način je slomljeno.&nbsp;<br>
	&nbsp;<br>
	Iz iskaza svjedoka A. S., sud nije mogao utvrditi pravno relevantne činjenice vezane za tok i razvoj kritičnih događaja, jer je isti došao pri kraju kritičnih dešavanja, ali je svjedok svojim iskazom potvrdio da se toga dana nalazio u D. O. u D. V., na promociji DPS-a. U jednom trenutku je začuo od vozača predsjednika Opštine iz B. D. Z., da su se neki momci pobili, pa je izašao da vidi šta se desilo. Tada je primijetio kod ograde od školskog dvorišta A. E. i T. E. na zemlji i isti su se rvali. Tu je bio i brat oštećenog T. E., T. D., kao i T. M.. Tom prilikom su T. D. i T. M., jurišali na A. E., koji je bio na zemlji, ali nije vidio da su istog udarali, pa je prišao i odvojio T. E. od A. E., a vidio je da je A. E.bio krvav. Nije vidio da je bilo ko vadio pištolj, a nije vidio ni pištolj, niti je čuo da je A. E. izgovorio riječi: "Ako mrdneš ubiču te". Kada je ušao u kola okrivljenog kako bi ga prebacio kod doktora, vidio je da je u istim kolima bilo polomljeno staklo na vratima vozača, a parčad stakla su bila razasuta po sjedištu vozača, a koji iskaz je sud cijenio kao potvrdu navoda iz iskaza okrivljenog da je oštećeni polomio stakla na autu, te da su ga konkretnom prilikom pored T. E. udarali i T. D. i T. M..<br>
	&nbsp;<br>
	Iz iskaza svjedoka T. M., sud je utvrdio da je kritičnog dana pristustvovao promociji DPS-a u selu D. V.. Prije nego što je završena promocija vidio je da je iz sale izašao T. E., koji je ušao u svoja kola i upalio ih. Tada je A. E.otvorio vrata suvozača automobila u kojem se E. nalazio, počeo da se raspavlja sa njim, a zatim ga više puta udario, nakon čega je pošao u svoj auto i iz njega uzeo pištolj. T. E. se tada uputio prema njemu, u rukama nije imao ništa, a bio je krvav od udaraca koje je zadobio od okrivljenog. U tom trenutku okrivljeni je repertirao pištolj i T. E. uputio riječi: "Ako mrdneš ubiću te", a on se tada nalazio na udaljenosti od okrivljenog i oštećenog na oko 5 do 6 metara. Tada se oko njih dvojice stvorila gužva, pa nije vidio kako se dalje svađa odvijala, a čuo je da su građani govorili da baci pištolj, te da je to i uradio. Sud je cijenio iskaz istog svjedoka koji je rođak oštećenog, pa kako je svjedok u svom iskazu uglavnom objektivno predstavio veći dio razvoja događaja, a koji je u saglasnosti sa iskazom ostalih saslušanih svjedoka, pa i samog okrivljenog, koji dio je sud prihvatio, dok je stanovišta da je dio navoda iz iskaza ovog svjedoka u kome isti tvrdi da T. E.nakon što je izašao iz svojih kola i pošao u pravcu okrivljenog u rukama nije imao ništa, te da se nakon što je okrivljeni repertirao pištolj oko njih stvorila gužva i da nije vidio dalje kako se svađa odvijala, isključivo usmjeren na otežanje krivičnog položaja okrivljenog, a obezvrijeđen izvedenim dokazima.<br>
	Sud je cijenio iskaz svjedoka T. D., koji je brat oštećenog, pa iz istog iskaza nije mogao utvrditi pravno relevantne činjenice koje su vezane za početak i razvoj kritičnih dešavanja, jer je isti došao pri kraju kritičnog događaja, ali je svojim iskazom potvrdio da kada je čuo da je njegov brat napadnut on je otrčao i vidio je brata koji je bio krvav i tada je čuo pristune građane kako govore: "Evo ga pištolj" pa je on prišao, uzeo pitšolj koji je bio repertiran, a koji je kasnije predao policiji, koji dio iskaza je sud prihvatio, dok je stanovišta da navodi ovog svjedoka da konkretnom prilikom nije udarao okrivljenog, su isključivo usmjereni na otežavanje krivičnog položaja okrivljenog. Ovo tim prije što su ovakvi navodi protivni odbrani okrivljenog, koju je sud prihvatio, kao i iskazima saslušanih svjedoka A. M. i A. S..<br>
	&nbsp;<br>
	Iz iskaza svjedoka D. Z. sud nije mogao utvrditi pravno relevantne činjenice vezane za kritični događaj, osim da je prisustvovao promociji DPS-a koja se održavala u D. O. u V., te da je vidio da je nastala gužva i galama ispred Doma omladine, ali nije vidio tok kritičnih događaja, što po ocjeni suda ne isključuje postojanje te mogućnosti. &nbsp;<br>
	&nbsp;<br>
	Iz iskaza vještaka dr M. B.a, sud je utvrdio da je A. E. zadobio sledeće povrede: rana donje usne tipa razderotine promjera 1 x 0,5 cm, krvni podliv u predjelu čela 3 x 3 cm iznad lijeve obrve, krvni podliv u predjelu korijena nosa 2 x 2 cm i tri oguljotine veličine 3 x 0,5 cm u predjelu desne lopatice, te pet manjih oguljotina kože u predjelu lijeve slabine i krvni podliv veličine 3 x 2 cm u predjelu srednje trećine lijeve podlaktice. Povrede su nanešene tupom mehaničkom silom, intenziteta tolike jačine da izazove prekid kontinuiteta kože donje usne i da izazove krvni podliv u predjelu čela i nosa. Povrede u predjelu glave tj. lica nanešene su odvojenim udarcima, što znači da je imenovani imao najmanje tri zamahnute sile koje su izazvale povrede: ranu donje usne, krvni podliv nosa i krvni podliv čela. Oguljotine u predjelu desne lopatice i lijeve slabine, izazvane su mehaničkom silom koja je klizila po koži, što je moguće prilikom rvanja zavađenih stranki. Krvni podliv lijeve podlaktice veličine 2 x 3 cm takođe je nanijet tupom mehaničkom zamahnutom silom, jačine da izazove krvni podliv, a da ne dovede do preloma koštanih struktura. Sve gore navedene povrede pojedinačno i združeno kvalifikuju se kao laka tjelesna povreda, koje su prolazne, odnosno saniraju se u trajanju od 15 dana. Isto tako, iz iskaza istog vještaka, sud je utvrdio da je T. E. zadobio povrede: oguljotine kože u predjelu čela, oguljotine kože u predjelu desnog ramena, oguljotine kože u predjelu lijevog koljena, krvni podliv u predjelu lijeve slepočnice, krvni podliv u predjelu gornje usne i krvni podliv u predjelu lijeve strane grudnog koša, sa prednje strane. Ove povrede pojedinačno i udruženo kvalifikuju se kao laka tjelesna povreda. Nastale su dejstvom tupe mehaničke sile, odgovarajuće jačine da izazovu krvni podliv gornje usne, lijeve slepočnice i lijeve strane grudnog koša, a da ne izazovu prekid kontinuiteta kože, tj. ranu, niti prelom koštanih struktura. Oguljotine čela, desnog ramena i lijevog koljena, nastale su klizanjem mehaničke sile na pomenute regije. Sud je u potpunosti prihvatio nalaz i mišljenje istog vještaka, cijeneći ga kao objektivan, stručan, dat po pravilima struke i nauke, a po osnovu medicinske dokumentacije na ime T. E. i A. E., a koje predstavljaju objektivni pokazatelj povreda nastalih tokom kritičnih dešavanja.<br>
	&nbsp;<br>
	Uvidom u dokaze koji se nalaze u spisima predmeta Pp.br. ..., sud nije mogao utvrditi pravno relevantne činjenice vezane za kritični događaj, osim da je rješenjem Pp.br. ... od 08.03.2011. godine, T. E. oglašen krivim što je dana 10.05.2010. godine, na javnom mjestu, u neposrednoj blizini u dvorištu D. K. fizički napao A. E., udarajući ga stisnutom pesnicom u predjelu glave, čime je počinio prekršaj iz čl. 8 st. 2 Zakona o javnom redu i miru i kažnjen novčanom kaznom u iznosu od 250,00 €, koje rješenje je Vijeće za prekršaje Crne Gore Pžp.br.... - 1 od 04.07.2011. godine ukinulo i predmet vraćen na ponovni postupak.<br>
	&nbsp;<br>
	Iz potvrde UP PJ Berane br. ... od 10.05.2010. godine, o privremenom oduzimanju stvari izdate na ime A. E., sud je utvrdio da je A. E. oduzet pištolj marke "CZ" kal. 7,65 mm f. br. ... sa okvirom od 3 komada metaka, dok iz obavještenja MUP-a PJ Berane br. ... od 26.10.2011. godine, sud je utvrdio da otac okrivljenog A. R. posjeduje registrovano oružje u PJ B., pod rednim br. ... - pištolj marke CZ f.br. ... kal. 7,65 mm, za koji je izdat oružni list dana 23.04.1980. godine.<br>
	&nbsp;<br>
	Analizirajući odbranu okrivljenog A. E., sud je imao u vidu da okrivljeni nije negirao činjenicu da je otvorio vrata od suvozača na automobilu u kojem se nalazio T. E. i da ga je pitao zašto onako priča protiv njegovog oca, nakon čega je otišao u svoj automobil, te da je T. E. došao do njegovog auta sa krstastim ključem u rukama, polomio stakla na kolima i počeo da ga udara, zbog čega je on otvorio ladicu od kola, izvadio pištolj, kojom prilikom se oštećeni udaljio od kola, pa on je izašao iz auta i okrenuo pištolj u pravcu oštećenog, a nakon čega je bacio pištolj u groblje, a zatim sa oštećenim razmijenio nekoliko udaraca, te da ih je razvadio A. M., kao i to da su odmah nakon ovoga došli T. M. i T.D., obalili ga na zemlju i počeli da ga udaraju, koji dio odbrane okrivljenog je sud prihvatio. Citirani navodi odbrane okrivljenog ocijenjeni su kao jasni, potpuni, logični i saglasni sa iskazima svjedoka, kao i sa nalazom i mišljenjem vještaka medicinske struke dr M. B. i sa izvještajem ljekara specijaliste na ime T. E. i A. E..<br>
	&nbsp;<br>
	Sud nije prihvatio navode odbrane okrivljenog da je T. E., dok se nalazio u svojim kolima najvjerovatnije mahinalno zakačio šakom po glavi u predjelu nosa, te da se ne sjeća da mu je uputio riječi: "Ako mrdneš ubiću te", pa je sud ocijenio da je u ovom dijelu odbrana okrivljenog sračunata na izbjegavanje krivične odgovornosti, s obzirom da su ovi navodi opovrgnuti iskazima oštećenog T. E. i svjedoka T. M., a sračunati na traženje nekog opravdanog razloga za izvršenje krivičnog djela. Sud nije prihvatio ni navode okrviljenog da je u konkretnom slučaju postupao u nužnoj odbrani, jer je okrivljeni nakon uzimanja pištolja izašao iz kola i oštećenom, koji se prethodno bio udaljio od kola, uputio riječi: "Ako mrdneš ubiću te", kojom prilikom je uperio pištolj u njega, čime je pristao na eventualni sukob, te se ne može izovoditi zaključak o nužnoj odbrani,<br>
	&nbsp;<br>
	Dakle, analizom izvedenih dokaza cijeneći ih ponaosob, a dovodeći ih u vezu sa odbranom okrivljenog, sud je utvrdio sledeće činjenično stanje - kritičnog dana i vremena okrivljeni je otvorio vrata od suvozača na automobilu u kojem se nalazio T. E., pitao ga je zašto onako priča protiv njegovog oca i udario ga pesnicom u predjelu glave, nakon čega je otišao u svoj automobil, pa je T. E. došao do njegovog auta sa krstastim ključem u rukama, polomio staklo na kolima - vratima suvozača i počeo da ga udara, zbog čega je on otvorio ladicu od kola, izvadio pištolj vlasništvo njegovog oca, kojom prilikom se oštećeni udaljio od kola, pa on je izašao iz auta, okrenuo pištolj u pravcu oštećenog i uputio mu riječi prijetnje: "Ako mrdneš ubiću te", nakon čega je na insistiranje građana bacio pištolj u groblje, a zatim sa oštećenim razmijenio nekoliko udaraca, pa ih je razvadio A. M., a odmah nakon ovoga došli su T. M. i T. D., obalili ga na zemlju i počeli da ga udaraju. Dakle, kroz nesporno utvrđeno, tj. kroz iskaze oštećenog i svjedoka T. M. i A. M., koji su kod okrivljenog vidjeli pištolj, a što ne spori ni sam okrivljeni, te kako su svjedoci i sam okrivljeni potvrdili da je bilo svađe između oštećenog i okrivljenog, to mašeći se oružja - pištolja pri svađi sa oštećenim T. E., okrivljeni je u svojim radnjama ostvario elemente krivičnog djela ugrožavanje opasnim oruđem pri tuči i svađi iz čl. 154 Krivičnog zakonika. Kako je u konkretnom slučaju mjesto kritičnih dešavanja dvorište ispred ambulante D. Z., u selu D. V., dakle radi se o javnom mjestu, okrivljeni je pištolj neovlašćeno nosio na javnom mjestu, a iz dopisa MUP-a PJ B. br. ... od 26.10.2011. godine, se utvrđuje da isti pištolj pripada ocu okrivljenog A. R., za koji posjeduje registrovan oružni list pod red. br. ... za koji je izdat oružni list, pa kako okrivljeni nije posjedovao odobrenje za držanje i nošenje oružja, to je isti postupio suprotno čl. 11 Zakona o oružju, kojim odredbama je propisano da je zabranjeno nošenje oružja na javnom mjestu, te je u svojim radnjama ostvario elemente krivičnog djela nedozvoljeno držanje oružja i eksplozivnih materija iz čl. 403 st. 1 istog zakona. Okrivljeni je krivično djelo izvršio s umišljajem, jer se u svađi mašio oružja, a bilo mu je takođe poznato i bio je svjestan da pištolj predstavlja vatreno oružje, da nema odobrenje za držanje i nošenje istog i da je nošenje oružja na javnom mjestu zabranjeno.<br>
	&nbsp;<br>
	Odlučujući u pogledu vrste i visine kazne sud je cijenio sve okolnosti iz čl. 42 Krivičnog zakonika koje se odnose na odmjeravanje kazne, pa je kod okrivljenog kao olakšavajuće okolnosti cijenio da se radi o mladom čovjeku, siromašnog imovnog stanja, dok je od otežavajućih okolnosti cijenio raniju osuđivanost, ali ne za isto krivično djelo, pa je sud mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti te da će se sa ublaženom kaznom, u odnosu na zakonom predviđenu, ostvariti svrha kažnjavanja, pa je okrivljenom za krivična djela nedozvoljeno držanje oružja i eksplozivnih materija iz čl. 403 st. 1 Krivičnog zakonika, utvrdio kaznu zatvora u trajanju od 30 dana, a za krivično djelo ugrožavanje opasnim oruđem pri tuči i svađi iz čl. 154 istog zakonika utvrdio takođe kaznu zatvora u trajanju od 30 dana, te primjenom odredaba o sticaju utvrdio jedinstvenu kaznu zatvora u trajanju od 45 dana, pa je mišljenja da će se istom kaznom dovoljno uticati na okrivljenog da u buduće ne vrši ova i slična krivična djela i na taj način se postići svrha kažnjavanja predviđena čl. 32 Krivičnog zakonika.<br>
	&nbsp;<br>
	Sud je na osnovu čl. 75 st. 2 Krivičnog zakonika izrekao mjeru bezbjednosti oduzimanja vatrenog oružja - pištolja marke "CZ" kal. 7,65 mm f. br. ... sa okvirom od 3 metka, kao predmeta upotrijebljenog za izvršenje krivičnog djela.<br>
	&nbsp;<br>
	&nbsp;&nbsp;&nbsp;&nbsp; Shodno čl. 226 i 229 Zakonika o krivičnom postupku CG, okrivljeni je obavezan na plaćanje paušala ovome sudu u iznosu od 50,00 €,&nbsp; kao i na ime troškova krivičnog postupka iznos od 77,00 €, a koji troškovi se odnose na ime vještačenja po vještaku med. struke dr M. B., kao i da plati troškove krivičnog postupka koje je imao oštećeni T. E. za angažovanje punomoćnika iznosu od 618,75 €, a koji troškovi se odnose na pristup za tri održana pretresa za dane 11.07.2011, 24.10.2011. i 27.10.2011. godine, što iznosi 225,00 €, za pristup na jednom odloženom pretresu dana 15.03.2011. godine u iznosu od 37,50 €, kao i troškove pisanja žalbe protiv presude K.br. 168/10 u iznosu od 150,00 €, što ukupno iznosi 412,50 €, pa kako je krivični postupak vođen za dva krivična djela ista se uvećava za 50 %, tj. za iznos od 206,25 €, a sve shodno Advokatskoj tarifi.<br>
	&nbsp;<br>
	U smislu čl. 239&nbsp; ZKP sud je oštećenog Tiganj Eldara radi ostvarenja imovinsko pravnog zahtjeva uputio na parnični postupak.<br>
	&nbsp;<br>
	Sa iznijetih razloga je odlučeno kao u izreci presude, shodno čl. 374 ZKP -a CG.<br>
	&nbsp;<br>
	&nbsp;</div>
<div style="text-align: center; ">
	<strong>OSNOVNI SUD U BERANAMA,</strong><br>
	<strong>Dana 27.10.2011. godine</strong><br>
	&nbsp;</div>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A </strong><br>
Mirosava Lekić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ćulafić Aleksandar<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna<br>
stranka ima pravo žalbe u roku od<br>
8 dana od dana prijema iste preko ovog<br>
suda Višem sudu B. Polje.&nbsp;<br>
&nbsp;<br>

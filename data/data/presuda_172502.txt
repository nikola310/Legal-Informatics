<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 2/2011</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog S.M.iz mjesta Š.a, Opština Bijelo Polje, zbog krivičnog djela protivpravno priključenje gradilišta na tehničkoj infrastrukturi iz čl. 326-b. KZ, pokrenut Optužnim predlogom ODT iz B.Polja Kt.br.633/10 od 21.12.2010. godine, nakon održanog usmenog, glavnog i javnog pretresa u prisustvu Zamjenika ODT iz Bijelog Polja Jelić Ljubice i okrivljenog S.M., dana 23.02.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p7"></p>
<p class="p5">
<span class="s1">Okrivljeni S.M.A, </span><span>od oca Z. i majke F. rodjene K., rodjen ...godine u mjestu Š.a Opština Bijelo Polje, živi u mjestu rodjenja, Musliman, državljanin Crne Gore, pismen, završio 4. rezreda Osnovne Škole, nezaposlen, oženjen, bez djece, oslobodjen od služenja vojnog roka, lošeg imovnog stanja, osudjivan. </span>
</p>
<p class="p5"></p>
<p class="p6">
<span class="s1">K r i v    j e</span>
</p>
<p class="p5">
<span class="s1">Što je :</span>
</p>
<p class="p5"></p>
<p class="p8">
<span>- neutvrdjenog dana u periodu od 12.04.2009.godine do 12.04.2010.godine u mjestu Š.a, Opština Bijelo polje, protivno čl. 75. Zakona o uredjenju prostora i izgradnji objekata ( Službeni list CG br. 51/2008), svoj stambeni objekat za koji nije izdata gradjevinska dozvola priključio na tehničku infrastrukturu - elektroenergetsku mrežu E.B.P., </span>
</p>
<p class="p5"></p>
<p class="p8">
<span>-čime je izvršio krivično djelo protivpravno priključenje gradilišta na tehničkoj infrastrukturi iz čl. 326-b.  Krivičnog Zakonika.</span>
</p>
<p class="p9"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199 i 364. ZKP-a, </span><span class="s1">i z r i č e :</span>
</p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p6"></p>
<p class="p5">
<span>Kojom mu utvrdjuje kaznu zatvora u trajanju od 3. ( tri) mjeseca, i istovremeno odredjuje da se ista neće izvršiti ako okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p9"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), u roku od 15. dana po pravosnažnosti presude. Dok drugih troškova krivičnog postupka nije bilo. </span>
</p>
<p class="p8"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Optužnim predlogom ODT iz B.Polja Kt.br.633/10 od 21.12.2010.godine, okrivljenom S.M.i iz mjesta Š.a, Opština Bijelo Polje, stavljeno je na teret izvršenje krivičnog djela protivpravno priključenje gradilišta na tehničku infrastrukturu  iz čl. 326-b. Krivičnog Zakonika.</span>
</p>
<p class="p5"></p>
<p class="p8">
<span>Zamjenik ODT u završnoj riječi je izjavila, da ostaje pri podnijetom Optužnom predlogu i traži od suda da okrivljenog oglasi krivim i osudi na kaznu po Zakonu. </span>
</p>
<p class="p5"></p>
<p class="p8">
<span>Okrivljeni S.M.a u svojoj odbrani na glavnom pretresu je naveo, da  živi u selu Š.e, Opština Bijelo Polje, sa suprugom J., a zajedno sa njima živi njena sestra, odnosno njegova svastika A.P.koja je invalid, a ista živi sa njima jedno 5 - 6 godina, jer nema niko drugi da brine o njoj, pa su je oni uzeli kod njih. Istakao je da je on išao u E. i tražio od istih da mu priključe struju na kuću koju je napravio 1994.godine u kojoj nije bila priključena struja niti je imao strujomjer i to više puta, ali isti nijesu dolazili. Kazao je i to da je u martu mjesecu 2010.godine priključio struju, a to mu je priključio jedan električar iz Bistrice i isti mu je tom prilikom postavio strujomjer. A on je morao da priključi struju zbog njegove svastike koja je invalid i mora stalno da ima struje. Takodje je istakao da su u aprilu mjesecu 2010.godine, došli električari iz ED B.Polje i sačinili zapisnik, a on nije bio prisutan već je bila prisutna njegova supruga i ista je podpisala zapisnik. Električari su tom prilikom stavili plombu na strujomjer a on je platio utrošenu struju o čemu posjeduje račun. Posebno je istakao i to da je prilikom avionskog snimanja kuća uvedena na njegovo ime, a on ne izbjegava da plaća utrošenu električnu energiju. U završnoj riječi je, ostavio  sudu da odluči o njegovoj  krivici, i ukoliko nadje da je kriv, moli da ga što blaže kazni.  </span>
</p>
<p class="p8"></p>
<p class="p8">
<span>Radi utvrdjivanja odlučnih činjenica i krivice okrivljenog, sud je na glavnom pretresu saslušao svjedoke F.M.a i B.T.a, na saglasni predlog stranaka pročitao zapisnik o kontroli mjernog mjesta br. 1 od 12.04.2010.godine, pročitao dopis Sekretarijata za uredjenje prostora, stambeno-komunalne poslove, gradjevinarstvo i zaštitu životne sredine Opštine Bijelo Polje br. 06/7-1470 od 10.12.2010.godine i izvršio uvid u izvod iz Kaznene evidencije izdat od strane Uprave Policije PJ Bijelo Polje, na ime okrivljenog S.M., br. 159. od 25.01.2011.godine.</span>
</p>
<p class="p5"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude, za koje ga je Sud oglasio krivim.</span>
</p>
<p class="p5"></p>
<p class="p5">
<span>Naime, odbranu okrivljenog na način kako je iznešena sud je cijenio kao priznanje. Tako i sam okrivljeni ne spori činjenicu tj. izmedju ostalog kazao je da je u martu mjesecu 2010.godine, priključio struju na kuću i to mu je radio jedan električar iz Bistrice i isti mu tom prilikom postavio strujomjer. U aprilu mjesecu kada su dolazili električari iz ED B.Polje i sačinili zapisnik on nijebio prisutan nego njegova supruga. Priključio je struju, tj. to je uradio jer sa njim živi sestra njegove supruge koja je invalid i mora stalno da ima struju, a struju plaća. </span>
</p>
<p class="p5"></p>
<p class="p5">
<span>Iz iskaza svjedoka F.M.a i B.T.a se utvrdjuje, da su dana 12.aprila 2010.godine zajedno vršili kontrolu mjernih mjesta u mjestu Š.e, Opština Bijelo Polje. Tom prilikom su pronašli da domaćinstvo S.M.je priključeno na struju bez saglasnosti ED, što su sve zapisnički konstatovali. </span>
</p>
<p class="p5"></p>
<p class="p5">
<span>Iskaze predhodnih svjedoka sud je prihvatio jer su isti jasni i dati u skladu sa radnim zadacima i obavezama, a vezano za zatečeno stanje prilikom kontrole, a istima nije prigovoreno. Pored toga isti su u punom saglasju sa pisanim dokazima. Tako se iz zapisnika o kontroli mjernog mjesta ED B.Polje br. 1. od 12.04.2010.godine, vidi da su električari F.M.o i B.T., vršili kontrolu u domaćinstvu S.M.i konstatovali, da je potrošač oduzimao električnu energiju bez saglasnosti ED Bijelo Polje, na način što je svoj stambeni objekat priključio na elektro-distributivnu mrežu bez elektroenergetske saglasnosti. Potrošač nije dozvolio isključenje sa elektrodistributivne mreže i isti je obavezan da se javi u ED B.Polje radi regulisanja elektroenergetske saglasnosti odmah. A iz dopisa Sekretarijata za uredjenje prostora, stanbeno - komunalne poslove, gradjevinarstvo i zaštitu životne sredine Opštine B.Polje br. 06/07-1470 od 10.12.2010.godine, se vidi da do donošenja zakona o uredjenju prostora i izgradnji objekata ( Sl.CG br. 51/08), nije bila obaveza na izdavanju gradjevinskih dozvola za izgradnju porodičnih kuća na seoskom području. A na osnovu evidencije kojom raspolaže Sekretarijat, utvrdjeno je da se u periodu od 2008.godine pa nadalje S.M.a iz sela Š.e, Opština Bijelo Polje, nije obraćao Sekretarijatu na izdavanju gradjevinske dozvole za izgradnju stanbenog objekta. </span>
</p>
<p class="p5"></p>
<p class="p8">
<span>Dakle, u konkretnom slučaju okrivljeni je postupao protivno čl. 75 Zakona o uredjenju prostora i izgradnji objekata (Sl. CG br. 51/2008), kojim je propisano,- gradilište, odnosno objekat na kome se izvode radovi bez gradjevinske dozvole i glavnog projekta ili objekat koji je izgradjen bez gradjevinske dozvole i glavnog projekta, ne može biti priključen na tehničku infrastrukturu ( elektro-energetsku, vodovodnu, kanalizacionu, putnu i dr.). Što jasno proizilazi iz svega izloženog da je okrivljeni počinio krivično djelo kako je to predstavljeno optužnim aktom Tužioca i time ostvario sve bitne elemente bića krivičnog djela protivpravno priključenje gradilišta na tehničku infrastrukturu iz čl. 326-b. Krivičnog Zakonika. Okrivljeni je postupio s umišljajem, svjestan da na taj način tj. preduzetim radnjama vrši krivično djelo. </span>
</p>
<p class="p5"></p>
<p class="p5">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 3. mjeseca do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti porodičan, nezaposlen, lošeg imovnog stanja, u obavezi brige o invalidnom licu, dok posebno otežavajućih okolnosti nije našao. Sud je imajući u vidu predhodno utvrdjene okolnosti okrivljenom  za izvršeno krivično djelo utvrdio kaznu zatvora u trajanju od 3. mjeseca i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je mišljenja da u konkretnom slučaju radi krivično - pravne zaštite, prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ.  Okrivljenom je ukazano na značaj uslovne osude i na mogućnost njenog opoziva u vremenu provjeravanja. Ranija osudjivanost okrivljenog presudom Opštinskog suda B.Polje K.br. 420/84 od 20.09.1985.godine po čl. 48., nije imala uticaja na drugačije odlučivanje, imajući u vidu protek vremena od ranije osude ( proteklo više od 25.godina). </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog. Dok drugih troškova krivičnog postupka nije bilo. </span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana : 23.02.2011.godine</span>
</p>
<p class="p7"></p>
<p class="p5">
<span class="s1">Zapisničar,							S u d i j a,</span>
</p>
<p class="p5">
<span class="s1">Ljiljana Popović       		                            Rahmo Banda</span>
</p>
<p class="p5"></p>
<p class="p4"></p>
<p class="p4"></p>


</body>
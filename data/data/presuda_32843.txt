<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:10pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:10pt;}
.s1{font-family:Arial;font-size:12pt;}
.s2{color:black;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 71/13</span>
</p>
<p class="p2"></p>
<p class="p3">
<span class="s1">                                                         </span>
</p>
<p class="p2"></p>
<p class="p2"></p>
<p class="p2">
<span>        </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog M. K., zbog krivičnog djela - samovlašće u produženom trajanju iz čl.384. st.1. u vezi čl.49. Krivičnog zakonika, po optužnom predlogu Osnovnog državnog tužilaštva u Baru Kt br. ...od 22.02.2013. godine, nakon održanog glavnog javnog pretresa u prisustvu zastupnika optužbe savjetnika kod ODT u Baru Sanje Borozan I okrivljenog M.K., dana 24.05.2013.godine donio je I istog dana javno objavio</span>
</p>
<p class="p2"></p>
<p class="p4">
<span>PRESUDU</span>
</p>
<p class="p2"></p>
<p class="p2">
<span>Okrivljeni </span>
</p>
<p class="p2"></p>
<p class="p2">
<span>M.K., JMBG..., od oca V. i majke A. rodjene T., rodjen ...godine u B.,nastanjen u B., ....radnik, oženjen, otac dvoje djece, lošeg imovnog stanja, neosuđivan. </span>
</p>
<p class="p2"></p>
<p class="p4">
<span>K r i v   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>1.Dana 21.12.2012.godine, u Starom Baru - Podgrad bb, Opština Bar, svjestan svog djela i htio njegovo izvršenje, protivno odredbi čl.141. st.1. Zakona o energetici (,,Sl. List CG" 28/10) samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila br...., priključio na elektro mrežu, iako prethodno nije pribavio saglasnost E. B.;</span>
</p>
<p class="p2"></p>
<p class="p2">
<span>2.Dana 11.01.2013.godine, u Starom Baru - Podgrad bb, Opština Bar, svjestan svog djela i htio njegovo izvršenje, protivno odredbi čl.141. st.1. Zakona o energetici („Sl. List CG" 28/10) samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila br.... priključio na elektro mrežu, iako prethodno nije pribavio saglasnost  E. B.;</span>
</p>
<p class="p2"></p>
<p class="p2">
<span>3.Dana 21.01.2013.godine, u Starom Baru - Podgrad bb, Opština Bar, svjestan svog djela i htio njegovo izvršenje, protivno odredbi čl.141. st.1. Zakona o energetici („Sl. List CG" 28/10) samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila br....., priključio na elektro mrežu, iako prethodno nije pribavio saglasnost E.B.;</span>
</p>
<p class="p2"></p>
<p class="p2">
<span>-čime je učinio krivično djelo - samovlašće u produženom trajanju iz čl.384. st.1. u vezi čl.49. Krivičnog zakonika.</span>
</p>
<p class="p2"></p>
<p class="p2">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p2"></p>
<p class="p4">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine, od pravosnažnosti presude, ne učini novo krivično djelo. </span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 50,00 eura u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u Baru Kt br. ...od 22.02.2013. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljeni M.K. je izjavio da nije imao saglasnost E. da objekat priključi na elektro mrežu. Dana 18.12.2012.godine kada su prvi put radnici iz E. došli u kontrolu niko nije bio prisutan, medjutim, radnici E. su njega kao potrošača, odnosno njegov objekat isključili sa distributivne mreže, jer je bio samovoljno priključen. Ponovo je priključio  stambeni objekat preko brojila na elektro mrežu, bez obzira što nije imao saglasnost od strane E.. Radnici E. su ponovo došli dana 21.12.2012.godine, kada ponovo niko nije bio prisutan i ponovo je njegov objekat bio isključen dana 21.12.2012.godine. Ponovo je objekat samovlasno bez saglasnosti E. priključio preko brojila na elektro mrežu, da bi radnici E. ponovo dana 21.01.2013.godine došli u kontrolu objekta, kada ponovo niko nije bio prisutan i kada su konstatovali da je objekat ponovo priključen jer se lično prethodno preko električnog brojila priključio na elektromrežu. Dakle, u tri navrata je samovlasno preko brojila priključio stambeni objekat na elektro mrežu koji se nalazi u...., iako prethodno nije pribavio saglasnost E.i to svaki put kada bi ga radnici E. isključili sa elektro mreže, ponovo bi se priključio. Pojasnio je da nije znao da su to činili radnici Elektrodistribucije, mislio je da je neko drugi isključivao njegov objekat, jer tu često djeca igraju lopte, djeca udare loptom u kabal i tako se njegov objekat isključi sa elektro mreže. Uopšte nije odlazio u E.. Sada ima struje u objekat. Dana 24.05.2013.godine je izjavio da ne može zaista sa sigurnošću da tvrdi koliko puta su radnici bili u kontrolu, moguće je da su bili tri puta, moguće je da su bili četri puta, ne zna jer nijedanput nije bio prisutan, niti je bio prisutan bilo ko od članova njegove porodice.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su ovlašćeni predstavnik E. B. D.P., svjedoci M.E. i Ž.Ć., pročitani su zapisnik .B. br.... o izvršenju naloga za obustavu snadbijevanja električnom energijom od 18.12.2011.godine,  zapisnik  E.B. br.... o izvršenju naloga za obustavu snadbijevanja električnom energijom od 21.12.2012.godine, zapisnik E. B.br..... o izvršenju naloga za obustavU snadbijevanja električnom energijom od 11.01.2013.godine, zapisnik E. u B., br....o izvršenju naloga za obustavU snadbijevanja električnom energijom od 21.01.2013.godine, izvod iz KE UP PJ Bar br. ......od 04.03.2013.godine za okrivljenog M.K.</span>
</p>
<p class="p2"></p>
<p class="p2">
<span>Ovlašćeni predstavnik E.B. D.P. je izjavila da je potrošač M.K. legalan potrošač, međutim, isti je zbog duga dana 18.12.2012.godine isključen sa elektro mreže, nakon čega se u tri navrata samovlasno priključio bez saglasnosti E.. U momentu prvog isključenja dug potrošača M.K. je bio 6.529,71 euro. Pridružila se krivičnom gonjenju, ali nije postavila imovinsko pravni zahtjev jer je u međuvremenu pokrenut parnični postupak.</span>
</p>
<p class="p2"></p>
<p class="p2">
<span>Svjedok M.E. je na glavnom pretresu dana 10.04.2013.godine izjavio da je sa kolegama Ž. i D. bio u kontrolu potrošača M.K., u tri navrata. Prvi put su bili dana 18.12.2012.godine, kada su potrošača isključili sa elektrodistributivne mreže zbog dugovanja, odnosno zbog duga koji ima prema E.. Nakon toga su, nakon tri dana 21.12.2012.godine ponovo pošli u kontrolu istog potrošača i konstatovali da je objekat ponovo bio priključen na distributivni sistem bez saglasnosti E., ponovo su potrošača, odnosno objekat isključili sa distributivne mreže, nakon čega su dana 21.01.2013.godine ponovo išli u kontrolu istog potrošača i ponovo konstatovali da je potrošač samovlasno priključio svoj objekat na distributivni sistem, nakon čega je ponovo isključen. Osim ova tri puta nijesu nakon toga išli u kontrolu potrošača M. K. Sva tri puta niko nije bio prisutan prilikom kontrole, pa ni potrošač M.K.. Dana 24.05.2013.godine je izjavio da je greškom obzirom da se nije sjetio na prethodnom pretresu izjavio da je tri puta bio kod potrošača M.K. u kontrolu. Međutim, bio je četri puta u kontrolu potrošača i to 18.12.2012.godine, 21.12.2012.godine, 11.01.2013.godine i 21.01.2013.godine, a ne tri puta kako je ranije izjavio, jer se nije mogao u trenutku sjetiti. Zna da je jedne prilike sam sa D. išao u kontrolu i to je bilo poslednji put dana 21.01.2013.godine.</span>
</p>
<p class="p2"></p>
<p class="p2">
<span>Svjedok Ž.Ć. je na glavnom pretresu dana 10.04.2013.godine izjavio da su on i kolega D. i M. u tri navrata bili u kontrolu potrošača M.K.. Naime, prvi put dana 18.12.2012.godine, su potrošača M.K. isključili sa distributivne mreže zbog duga i tada potrošač nije bio prisutan. Nakon toga su dana 21.12.2012.g. ponovo išli u kontorlu istog potrošača usled čega su konstatovali da je isti potrošač samovoljno priključio svoj objekat na distributivni sistem, odnosno na elektro mrežu iako su ga prethodno isključili zbog duga. Ni drugi put nije bio prisutan potrošač, niti bilo ko. Treći put dana 21.01.2013. godine kada su ponovo išli u kontrolu istog potrošača u pitanju je stambeni objekat koji se nalazi u B., ponovo su konstatovali da je potrošač M.K. njegov objekat samovoljno priključio na elektro mrežu iako je prethodno bio isključen. Dakle, u tri navrata su išli u kontrolu kada su sva tri puta isključili potrošača sa distributivne mreže i kada bi ponovo dolazili u kontrolu konstatovali bi da je potrošač M.K., iako su prethodno isključili njegov objekat, ponovo njegov objekat priključio na distributivnu mrežu. Poslednji put su bili u kontrolu dana 21.01.2013. godine, nakon čega nisu više išli u kontrolu. U cjelosti potvrđuje sadržinu sva tri zapisnika. Dana 24.05.2013.godine je izjavio da je lično bio tri puta u kontrolu kod potrošača M.K., međutim, zašto na zapisnicima o izvršenju naloga stoji da je bio samo dana 18.12. i 21.12.2012.godine, dok nema potpisa na zapisnicima od 11.01.i 21.01.2013.godine, ne zna. Naime, spajale su se dvije ekipe i kako nijesu imali njihovog posla, onda su se jedne prilike spojili sa tom ekipom koja je išla u kontrolu M.K., tako da ostaje pri iskazu koji je dao. Dakle, bio je sigurno tri puta u kontrolu potrošača M..</span>
</p>
<p class="p2"></p>
<p class="p2">
<span>Iz zapisnika E. B. br....  o izvršenju naloga za obustavi snadbijevanja električnom energijom od 18.12.2011.godine proizilazi da je dana 18.12.2012. godine potrošač M.K. iz B., P., od strane radnika E. B. isključen na konzolu. Zapisnik je potpisan od strane radnika E. B. D. V., Ž.Ć. i M.E.. </span>
</p>
<p class="p2"></p>
<p class="p2">
<span>Iz zapisnika E. u B. br.... o izvršenju naloga za obustavi snadbijevanja električnom energijom od 21.12.2012.godine proizilazi da je dana 21.12.2012. godine potrošač M.K. iz B., P.- kupac samovoljno priključio svoj objekat na distributivni sistem. Nakon kontrole ponovo je isključen na konzolu. Zapisnik je potpisan od strane radnika E.B. D.V., Ž.Ć. i M.E., a  predstavnik potrošača nije bio prisutan. </span>
</p>
<p class="p2"></p>
<p class="p2">
<span>Iz zapisnika Elektrodistribucije u Baru br.... o izvršenju naloga za obustavu snadbijevanja električnom energijom od 11.01.2013.godine proizilazi da je dana 11.02.2013. godine potrošač M.K. iz B., P. kupac samovljno priključio svoj objekat na distributivni sistem. Nakon kontrole ponovo je isključen na konzolu. Zapisnik je potpisan od strane radnika E.B. D. V., M.E. i još jednog radnika čiji je potpis nečitak, a predstavnik potrošača nije prisutan. </span>
</p>
<p class="p2">
<span> </span>
</p>
<p class="p2">
<span>Iz zapisnika E. u B. br..... o izvršenju naloga za obustavu snadbijevanja električnom energijom od 21.01.2013.godine proizilazi da je dana 21.01.2013. godine potrošač M.K. iz B. - kupac samovljno priključio svoj objekat na distributivni sistem, te da je potrošač ponovo isključen na konzolu. Zapisnik je potpisan od strane radnika E.B. D. V.a i M.E., a da predstavnik potrošača nije prisutan. </span>
</p>
<p class="p2">
<span> </span>
</p>
<p class="p2">
<span>Iz izvoda iz KE UP PJ Bar br. ...od 04.03.2013.godine za okrivljenog M.K. utvrđeno je da je isti neosuđivan, obzirom da je osuda okrivljenog dvije godine strogog zatvora presudom Okružnog suda Titograd K br. ...od 20.07.1972. godine, zbog krivičnog djela iz čl. 179 st.1 KZ, brisana. </span>
</p>
<p class="p2"></p>
<p class="p2">
<span>Sud je donio rješenje da se neće provoditi dokaz saslušanjem svjedoka D.V., jer je činjenično stanje u dovoljnoj mjeri rasvijetljeno, pa bi provođenje ovog dokaza vodilo odugovlačenju postupka, a ne bi imalo za rezultat utvrđivanje drugačijeg činjeničnog stanja.</span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni M.K. je u svojoj odbrani  priznao određene činjenice vezano za izvršenje krivičnog djela  ne sporeći  da je tri puta ,a moguće i četri puta samovlasno priključio svoj objekat koji se nalazi u naselju P. u B. na elektromrežu iako prethodno nije pribavio salgasnost E. u B., kao i da je svaki put kada bi radnici E. isključili on ponovo priključio objekat. Međutim, okrivljeni takvo svoje postupanje opravdava time da nije znao da su to činili radnici E. pravdajući se da tu djeca često igraju lopte i kada udare u kabl njegov objekat se isključi sa elektromreže,  pa je mislio da to djeca rade. Ovakvu odbranu okrivljenog sud nije prihvatio već je cijenio kao neistinitu i sračunatu na izbjegavanje krivice. </span>
</p>
<p class="p2"></p>
<p class="p2">
<span>U toku postupka je utvrđeno da je okrivljeni M.K. najpre dana 21.12.2012.godine,kao i dana 11.01.2013.godine i dana 21.01.2013.godine u S.B. - P., Opština Bar, samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila br..., priključio na elektro mrežu, iako prethodno nije pribavio saglasnost E.C.G.AD N.- E. u B.. Navedeno činjenično stanje utvrđeno je iz iskaza svjedoka M.E. i Ž.Ć.čiji iskazi su potvrđeni sadržinom  zapisnika E.u B. o kontroli mjernog mjesta br.... od 18.12.2012.godine, br.... od 21.12.2012.godine, br. ...od 11.01.2013.godine i br. ....od 21.01.2013.godine.</span>
</p>
<p class="p2"></p>
<p class="p2">
<span>Naime, iz iskaza svjedoka M.E., koji je sud cijenio kao jasan, objektivan i uvjerljiv, utvrđeno je da je isti u četiri navrata vršio kontrolu mjernog mjesta potrošača M.K. i to dana 18.12.2012.godine, 21.12.2012.godine, 11.01.2013.godine i 21.01.2013.godine, a koji objekat se nalazi u naselju P. u B. i kojom prilikom su prilikom prve kontrole dana 18.12.2012.godine okrivljenog kao potrošača isključili sa elektrodistributivne mreže zbog duga, a da su u sledeća tri navrata prilikom kontrole konstatovali da je objekat ponovo priključen na distributivni sistem bez saglasnosti E. i ponovo bi svaki put kada bi dolazili u kontrolu  potrošača isključili sa elektrodistributivne mreže na konzoli. Svjedok je pojasnio da je predhodno u svom iskazu naveo da je u kotrolu išao tri puta, da bi kasnije naveo da je išao četiri puta, a ne tri puta, s tim da se ranije toga nije sjetio pa je greškom naveo da je bio tri puta, kao i da je jednom i to 21.01.2013.godine u kotrolu išao samo sa D.V.. Sud je prihvatio ovakvo pojašnjenje svjedoka i bez obzira na navedeno razlikovanje, njegovom iskazu je poklonio punu vjeru, obzirom da je iskaz svjedoka potvrđen sadržinom zapisnika E.u B.o izvršenju naloga za obustavu snadbijevanja električnom energijom potrošača M.K. br. ...  od 18.12.2011.godine, br.... od 21.12.2012.godine,  br..... od 11.01.2013. godine i br..... od 21.01.2013.godine,a na kojim zapisnicima se nalazi i potpis svjedoka M.E.,kao i iskazom predstavnika oštećene E.B. D.P. koja je potvrdila broj izvršenih kontrola kod okrivljenog kao potrošača,a koji iskaz je sud takođe cjenio kao jasan i uvjerljiv. Naime, iz navedenih zapisnika  je utvrđeno i to: iz zapisnika br. ....od 18.12.2012.godine da je potrošač M.K. koji je bio priključen preko brojila br..... dana 18.12.2012.godine isključen na konzolu, iz zapisnika br. .....od 21.12.2012.godine, br.... od 11.01.2013.godine i br. ....od 21.01.2013.godine da je potrošač M.K. koji je bio priključen preko brojila br. ....dana 21.12.2012.godine,te da je dana 11.01.2013.godine i dana 21.01.2013.godine ponovo isključen na konzolu jer je samovoljno priključio svoj objekat na distributivni sistem. Nadalje, i svjedok Ž.Ć. u svom iskazu potvrđuje da je u tri navrata išao u kontrolu potrošača M.K., s tim što isti navodi da je u kontrolu išao 18.12.2012.godine i 21.12.2012.godine, kao i da je išao 21.01.2013.godine. Na glavnom pretresu održanom 24.05.2013.godine svjedok Ž.Ć. je ostao pri prethodno datom iskazu da je u kontrolu potrošača išao tri puta ali da ne zna zašto nema njegovog potpisa na ostalim zapisnicima osim na zapisnicima od 18.12.2012.godine i od 21.12.2012.godine. Sud je poklonio vjeru i iskazu svjedoka Ž.Ć. iako se datum kontrole od 21.01.2013.godine koji se naveo kao datum treće kontrole koju je vršio ne podudara sa potpisima na zapisniku E. br. ....od 21.01.2013.godine na kojem se nalaze potpisi radnika D.V. i M.E., kao ni sa iskazom svjedoka M.E. koji je decidno izjavio da je prilikom poslednje kontrole bio sa D.V., a koju kontrolu su obavili upravo 21.01.2013.godine. Naime, svjedok Ž.Ć. je pojasnio da su se spajale dvije ekipe i kako nijesu imali njihovog posla, onda su se jedne prilike spojili sa ekipom koja je išla u kontrolu M.K., pa dovodeći u vezu navedene tvrdnje sa iskazom svjedoka M.E. i sadržinom gore navedenih zapisnika, sud je našao da je i iskaz svjedoka Ž.Ć. istinit jer potvrđuje da je okrivljeni isključen sa elektrodistributivne mreže zbog duga kao i da je nakon toga samovlasno priključio svoj objekat na elektrodistibutivnu mrežu, a da je svjedok tom prilikom bio prisutan i vršio kontrolu, te po ocjeni suda, a imajući u vidu ostale provedene dokaze, to činjenica da se imenovani svjedok  nije mogao precizno izjasniti o tačnom datumu treće kontrole, njegov iskaz ne  čini neuvjerljivim, kada za to postoje materijalni dokazi u vidu zapisnika.Ovo  posebno iz razloga, što u konačnom ni sam okrivljeni ne osporava da je u tri navrata samovlasno priključio svoj objekat na Elektrodistributivnu mrežu preko brojila..... Kako okrivljeni ne spori da je objekat u tri navrata priključio na elektrodistributvnu mrežu, to nije sporno da je isti vlasnik predmetnog stambenog objekta koji se nalazi u naselju Podgrad, iako prilikom kontrole nijednom nije bio prisutan predstavnik potrošača, a odbrana okrivljenog da nije znao da su radnici E. isključili njegov objekat ,već je mislio da je to posledica toga što se djeca igraju loptom pa da udare u kabl, je neuvjerljiva, jer i da je do isključenja zaista došlo kako navodi okrivljeni isti je bio dužan da o tome obavjesti E.kako bi ovlašćena lica izvršila ponovno priključenje objekta i otklonila eventulani kvar koji bi sigurno nastao da je sa elektro mreže isključen nasilno, tačnije uslijed udarca u kabl. Dakle, iz naprijed navedenog sud zaključuje da je okrivljeni bio svjestan  da preduzimajući radnje bliže opisane u izreci presude ,na taj način čini krivično djelo,a takođe je nesporno da je okrivljeni jedino lice koje je imalo interes da predmetni stambeni objekat  priključi na elektro mrežu, svjestan da ne ispunjava uslove za to, iz kojih razloga je utvrđeno da je okrivljeni učinio predmetno krivično djelo.   </span>
</p>
<p class="p2"></p>
<p class="p2">
<span>Okrivljeni  je postupao suprotno čl. 141. st.1.Zakona o energetici ("Službeni List Crne Gore" 28/10), kojom je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema. Okrivljeni nije imao saglasnost za priključenje izdato od strane oštećenog preduzeća, već je to pravo samovlasno pribavio.</span>
</p>
<p class="p2"></p>
<p class="p2">
<span>Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, jer je smatrao da mu pripada pravo da svoj stambeni objekat priključi na elektrodistributivnu mrežu, radi dobijanja električne energije, preko brojila br.....Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da stambeni objekat priključi na niskonaponsku mrežu, te da na taj način čini krivično djelo, pa je I htio njegovo izvršenje. </span>
</p>
<p class="p2"></p>
<p class="p2">
<span>Sud je prihvatio pravnu kvalifikaciju iz optužnog predloga kojim je okrivljenom stavljeno na teret da je učinio krivično djelo samovlašće iz čl. 384. st. 1. Krivičnog zakonika u produženom trajanju. </span><span class="s2">Odredbom čl. 49. Krivičnog zakonika propisano je da </span><span>produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Okrivljeni je u tri navrata i to 21.12.2012.godine, 11.01.2013.godine i 21.01.2013.godine, dakle više puta izvršio ista krivična djela, koja su vremenski povezana, korišćenjem iste situacije, prema istoj oštećenoj, uz istovrstnost predmeta djela jer je u sva tri navrata pribavio isto pravo korišćenja elektirčne energije za koje je smatrao da mu pripada, kojom prilikom je ispoljio jedinstven umišljaj, zbog čega je radnje okrviljenog sud kvalifikovao kao produženo krivično djelo samovlašće iz čl. 384. st. 1. u vezi čl. 49. Krivičnog zakonika.</span>
</p>
<p class="p5"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog cijenjene su njegove lične i porodične prilike obzirom da je isti oženjen, otac dvoje djece ,te njegovo imovno stanje jer je lošeg imovnog stanja. Otežavajućih okolnosti nije bilo. Imajući u vidu navedene olakšavajuće okolnosti a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, već da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.</span>
</p>
<p class="p2"></p>
<p class="p2">
<span>Kako oštećena nije postavila imovinskopravni zahtjev, to sud o istom nije odlučivao.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229. ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 24.05.2013. godine</span>
</p>
<p class="p2"></p>
<p class="p2"></p>
<p class="p2">
<span> ZAPISNIČAR,                                                                                              S U D I J A</span>
</p>
<p class="p2">
<span>Amira Nikičić                                                                                           Ljiljana Joković </span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 (osam) dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2">
<span>DNA:</span>
</p>
<p class="p2">
<span>- 1 x ODT,</span>
</p>
<p class="p2">
<span>- 1 x okrivljenom</span>
</p>
<p class="p2">
<span>- 1 x Elektrodistribucija u Baru nakon pravosnažnosti,</span>
</p>
<p class="p2">
<span>u spise</span>
</p>
<p class="p2"></p>
<p class="p2"></p>
<p class="p2"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span class="span1">    </span>
</p>
<p>&nbsp;</p>
<p>
<span class="span2">OSNOVNI SUD U ROŽAJAMA</span>
</p>
<p>
<span class="span2">K.br.161/13.</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span></span><span class="span2">OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Zilhom Murić, odlučujući po optužnom predlogu Osnovnog Državnog Tužilaštva iz Rožaja Kt.br.40/13. od 15.3.2013.godi</span><span class="span2">ne, protiv okrivljenog H. M</span><span class="span2"> iz Rožaja zbog krivičnog djela kradja iz čl. 239.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Armina Selmanovića iz Rožaja,i orkivljenog, a u odsustvu uredno pozvanog predstavnika oštećenog, dana 18.11.2013.g. donio je i javno objavio </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni </span><span class="span3">H</span><span class="span3">.</span><span class="span3"> M, </span><span class="span3">JMB</span><span class="span2">, od oca  A i majke Š, rodj. D, rodjen. godine u s. Grahovo, opština Rožaje, gdje i živi, drž. CG, razumije Crnogorski jezik, a maternjik jezik mu je Bosanski, pismen, završio SSS, penzioner, oženjen, otac sedmoro djece, srednjeg imovnog stanja, osudjivan presudom Opštinskog suda Ivangrad K.br.27/70. od 20.9.1971.godine, na novčanu kaznu u iznosu od 200 dinara, zbog krivičnog djela iz čl. 246 a/1. KZ, presudom Opštinskog suda Rožaje K.br.1/72. od 16.08.1973. godine,  kojom je osudjen na 20 dana zatvora, zbog krivičnog djela iz čl. 142.st.2. KZ,  i presudom Opštinskog suda Ivangrad K.br.47/85. od 11.10.1985. godine, kojom je osudjen na novčanu kaznu u iznosu od 15.000 dinara zbog krivičnog djela iz čl. 143.st.1. KZ.</span>
</p>
<p>&nbsp;</p>
<p>&nbsp;</p>
<p>
<span class="span2">  K R I V   J E </span>
</p>
<p>
<span class="span3"></span>
</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Tokom jeseni 2012. godine u mjestu zv.“Halitov do“ odjeljenje br. 46. reon Lučice, opština Rožaje, oduzeo tudje pokretne stvari u namjeri da njihovim prisvajanjem sebi pribavi protivpravnu imovinsku korist, vlasništvo Uprave za šume Pljevlja Područna jedinica Rožaje, gotove drven sortimente u kubnoj masi 8,07 m3, vrijednosti 282,45 eura, na način što je iste odnio svojoj kući bez odobrenja i otpreme,</span>
</p>
<p>&nbsp;</p>
<p>
<span class="span2">-čime je izvršio krivično djelo kradje iz čl. 239.st.1. Krivičnog Zakonika.</span>
</p>
<p>
<span class="span2"> </span>
</p>
<p>
<span class="span2">-pa mu sud na osnovu pomenutog zakonskog propisa primjenom čl.4,13,15,32,36,52,53,54 Krivičnog Zakonika, čl.226,229,239 i čl.374. Zakonika o Krivičnom Postupku izriče:</span>
</p>
<p>&nbsp;</p>
<p>
<span class="span2">   USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span2">Kojom mu utvrdjuje kaznu zatvora u trajanju od 45 (četrdeset pet) dana, i istovremeno odredjuje da se ista neće izvršiti ukoliko isti u roku od 1 godine ne učini novo krivično djelo. </span>
</p>
<p>
<span class="span2">Da plati u korist budžetskih sredstava na ime troškova krivičnog postupka  iznos od 150 eura, kao i na ime paušala 40,00 eura.</span>
</p>
<p>
<span class="span2">Da plati na ime imovinsko pravnog zahtjeva Upravi za šume Pljevlja-Područa jedinica Rožaje iznos od 282,45 eura.</span>
</p>
<p>
<span class="span2">Sve ovo u roku od 15 dana po pravnosnažnosti presude.</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT iz Rožaja, podnio je otptužni predlog Kt.br.</span><span class="span2"> 40/13. od 15.3.2013.godine, protiv okrivljenog H</span><span class="span2">.</span><span class="span2"> M</span><span class="span2">.</span><span class="span2"> iz Rožaja, zbog krivičnog djela kradja iz čl. 239.st.1. KZ.</span>
</p>
<p>
<span class="span2">Na glavnom pretresu Zamjenik ODT iz Rožaja precizirao je činjenični opis iz optužnog predloga kao u izreci presude.  </span>
</p>
<p>
<span class="span2"> Istakao je:  da je izvedenim dokazima utvrdjeno da je okrivljeni izvršio krivično djelo za koje je optužen i da je za isto krivično pravno odgovoran. Predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 1.200 eura. </span>
</p>
<p>
<span class="span2">Sud je glavni pretres održao u odsustvu uredno pozvanog predstavnika oštećenog.</span>
</p>
<p>
<span class="span2">Okrivljeni M</span><span class="span2">.</span><span class="span2"> H, na glavnom pretresu nije priznao izvršenje krivičnog djela ni krivicu za krivično djelo za koje je optužen. </span>
</p>
<p>
<span class="span2">U svojoj odbrani okrivljeni je istakao:  da nije izvršio krivično djelo za koje je optužen. Da u mjestu zv. „Halitov do“ posjeduje šumu zv. „Vršine“. Parcela sa jedne strane graniči sa državnom šumom i ne postoje vidne beljege, koje predstavljaju medju izmedju te parcele i državne. Na tom mjestu je ranije bila drvena ograda koja je predstavljala medju, ali je ista prije nekoliko godina zapaljena i sada se vide ostaci od iste.  Više puta se obraćao Šumskoj upravi Rožaje, da se obilježi medja izmedju te parcele i državne, ali mu zahtjevu nije udovoljeno. U 2012. godini Šumarstvo je izvršilo doznaku stabala za sječu i to mjesto ustupila B</span><span class="span2">.</span><span class="span2"> N, kao koncesionaru za sječu i izvlačenje gradje.Neka stabla su bila doznačena za sječu na njegovoj parceli. Kada je N</span><span class="span2">.</span><span class="span2"> stabla oborio istog je upozorio da ih ne uzima, jer pripadaju njegovoj parceli. N je ta stabla ostavio tako da je jedan dio tih stabala on uzeo. N</span><span class="span2">.</span><span class="span2"> je tražio od Šumske uprave da neko izadje i pogleda o čemu se radi. Sjeća se da su izlazili K</span><span class="span2">.</span><span class="span2"> F</span><span class="span2">.</span><span class="span2"> i K</span><span class="span2">.</span><span class="span2"> R</span><span class="span2"> </span><span class="span2">, radnici Šumske uprave i uvjerili se da su neka stabla koja su bila oborena po doznaci bila na njegovoj parceli. Trupce koje je uzeo nije mjerio. Posjeduje dokumentaciju da je vlasnik te šume. Ranije je vršio sječu gradje na tom mjestu, zbog čega je optuživan, ali je uvijek oslobadjan od optužbe. Nije se obraćao Šumskoj upravi u vezi tih stabala, jer je ranije više puta tražio od uprave da obilježe medju  izmedju te parcele i državne. Predmetna parcela je i ranije bila u vlasništvu njegovog strica Mumina, koji sada živi u Turskoj sa porodicom  i parcelu je prodao A</span><span class="span2">.</span><span class="span2"> S kod kojeg su istu kupili. Parcelu je preveo na svoju majku, a jedan dio se vodi na ime njegovog oca A. Parcela ima lokalni naziv „Halitov do“. </span>
</p>
<p>
<span class="span2">Na glavnom pretresu sud je izveo dokaze: po saglasnosti stranaka pročitao: iskaze svjedoka K</span><span class="span2">.</span><span class="span2"> H, K</span><span class="span2">.</span><span class="span2"> F, K</span><span class="span2">.</span><span class="span2"> R,N</span><span class="span2">.</span><span class="span2"> B sa zapisnika o glavnom pretresu K.br.37/13 od 05.07.2013.godine, zapisnik o izvršenom uvidjaju od 07.05.2013.godine, nalaz i mišljenje vještaka geometra Vučete Mališića, predstavnika Uprave za šume PJ Rožaje Š</span><span class="span2">.</span><span class="span2">Š sa zapisnika o glavnom pretresu od 07.05.2013.godine, pročitao izvještaj o pregledu čuvara šuma br.1677. od 25.11.2012. godine, izvještaj Šumske uprave PJ </span><span class="span2">Rožaje o obračunu štete br. 99 od 14.3.2013. godine, izvršio uvid u presude ovog suda K.br.70/97 od 23.05.1997. K.br.282/09. od 11.12.2009. godine, K.br.378/97.od 19.01.1998.godine, presudu Višeg suda u Bijelom Polju Kž.br.524/97. od 13.9.1997.godine, izvršio uvid u spise ovog suda K.br.282/09.,  i to u uvjerenje Odsjeka za katastar i imovinsko pravne poslove br 04-3/97-1. od 18.02.1997.godine, ugovor o kupoprodaji Ov.br.109/67. od 29.12.1967.godine, posjedovne listove br. 2. i 79. KO Grahovo, i izvršio uvid u izvod iz kaznene evidencije na ime okrivljenog. </span>
</p>
<p>
<span class="span2">Svjedok H</span><span class="span2">.</span><span class="span2"> K istakao je: da radi kao čuvar šuma. U mjestu zv. „Halitov do“ okrivljeni posjeduje šumu koja jednim dijelom graniči sa državnom. U 2012. godini vršena je doznaka stabala u državnoj šumi  za koncesionara B</span><span class="span2">.</span><span class="span2"> N. Okrivljeni  je osporio neka stabla koja su bila doznačena tvrdeći da pripadaju njegovoj parceli. Okrivljeni izbjegava da sa njim razgovara jer mu je ranije podnosio prijave za to mjesto zbog sječe gradje. Kada je N</span><span class="span2">.</span><span class="span2"> izvršio obaranje stabala okrivljeni je istom osporio da gradju uzme, tako da je uzeo od 8 stabala trupce i otjerao kući. Izvršio je premjer panjeva i utvrdio neto masu od 8,07. Na tom mjestu je ostalo još oborenih stabala i okrivljeni ne dozvoljava da iz uzme koncesionar. </span>
</p>
<p>
<span class="span2">Svjedok R</span><span class="span2">.</span><span class="span2"> K istakao je:  da radi u Šumskoj upravi PJ Rožaje na radnom mjestu glavnog inžinjera za praćenje koncesije. U 2012. godini Bulatović Novak, kojem su bile dodijeljenje koncesije na lokalitetu Vršine,  obratio im se zahtjevom da mu okrivljeni osporava da uzme gradju koju je oborio. Po nalogu direktora pošao je na lice mjesta gdje je našao oborenih 5 stabala koja su bila doznačena i gradju pored panjeva. Vidio je da su bila oborena i druga stabla pored kojih gradja nije bila. Premjerio je panjeve svih stabala i utvrdio bruto masu od 24,54. Ne zna tačno koliko je bilo mase od 5 stabala, ali zna da je gradja od preostalih stabala uzeta sa lica mjesta, ali takodje ne zna o kojoj kubnoj masi se radilo. Čuvar šuma K</span><span class="span2">.</span><span class="span2"> H je izvršio premjer svih panjeva od oborenih stabala, kao i od onih od kojih je gradja uzeta, te da je on bolje o tome upoznat. Na tom mjestu  posjeduje svoju parcelu koja jednim dijelom graniči sa parcelom okrivljenog. Stabla su posječena na suprot njegove parcele, a nije mu poznato koja je površina parcele okrivljenog. Na tom mjestu ne postoje metalni znaci i isti nikada nijesu bili postavljeni. Okrivljeni tvrdi da je parcela u njegovom vlasništvu. </span>
</p>
<p>
<span class="span2">Svjedok F</span><span class="span2">.</span><span class="span2">K, istakao je da radi u Upravi za šume PJ Rožaje na radnom mjestu prijem i otprema gradje. Sa R</span><span class="span2">.</span><span class="span2"> K izašao je u mjestu „Vršine“ po prijavi N</span><span class="span2">.</span><span class="span2"> B kao koncesionara koji je u odjeljenju br. 46. vršio sječu gradje, a koju mu je okrivljeni osporio. Na licu mjesta su našli oborena stabla i to gradju od pet stabala koja je bila pored panjeva, dok je ostala gradja bila uzeta. Izvršili su premjer panjeva i utvrdili kubnu masu od 24,54. ne zna koja je kubna masa uzeta. Na tom mjestu nije primijetio metalne stubove, tako da ne zna medju izmedju privatne i državne šume. Na tom mjestu kao čuvar šuma radi H K, koji je vršio premjer gradje, tako da je on upoznat o kubnoj masi uzetih stabala.</span>
</p>
<p>
<span class="span2">Svjedok N</span><span class="span2">.</span><span class="span2"> B istakao je:  da je kod Uprave za šume PJ Rožaje uzeo koncesije u mjestu zv. „Vršine“ za sječu i izvlačenje gradje. Kada je izvršio obaranje stabala okrivljeni ga je obavijestio da obustavi sječu i da se radi o šumi u njegovom vlasništvu. Odmah je obustavio radove na toj parceli i obavijestio PJ Šumarstvo. Iz šumarstva mu je rečeno da će mu za tu kubnu masu na drugom mjestu obezbijediti gradju. Okrivljeni je uzeo od 8 stabla trupce, dok je 5 stabla ostalo oboreno na licu mjesta. Nije oštećen uzimanjem te gradje od strane okrivljenog, jer mu je PJ Šumarstvo tu kubnu masu nadoknadilo na drugom mjestu. Nije mu poznato čija je šuma na mjestu gdje je bila izvršena doznaka za sječu. </span>
</p>
<p>
<span class="span2">Svjedok Š</span><span class="span2">.</span><span class="span2"> Š, predstavnik Šumske uprave PJ Rožaje istakao je:  da radi u Upravi za šume PJ Rožaje na mjestu služba zaštite šuma. U 2010. godini izvršena je doznaka stabala u 46. odjeljenju u GJ Lovničke šume. To mjesto je  dato kao koncesija B</span><span class="span2">.</span><span class="span2"> N. Okrivljeni smatra da  u tom mjestu ima svoju šumu i više se puta </span><span class="span2">obraćao zahtjevom da mu se izvrši doznaka stabala za sječu. Tražili su da isti prezentira dokaze o vlasništvu i da parcelu identifikuje na terenu, te pošto to nije uradio doznaku nijesu vršili. Parcela za koju tvrdi da je u njegovom vlasništvu je u državnom vlasništvu, jer postoj granična linija izmedju državne i privatne svojine. Kada je Novak oborio stabla po doznaci, okrivljeni je smatrao da su neka stabla oborena u njegovoj šumi, tako da u vezi toga nije izlazio na lice mjesta. </span>
</p>
<p>
<span class="span2">Vještak ing. geodezije Mališić Vučeta u pisanom nalazu i mišljenju je istakao da se parcela zv. „Vršine“  po kulturi šuma na kojoj je izvršena sječa gradje, nalazi u KO „Gradhovo 2“. Jedan dio parcele je po kulturi livada i pašnjak. U tom kontekstu na udaljenosti od parcele za oko 400 m, postoje metalni znaci od broja 840-844,koji čine granicu izmedju privatne i državne imovine. U Upravi za nekretnine PJ Rožaje  u mjestu zv. „Vršine“ kao katastarske parcele upisane su br.2/21. livada VIII klase u površini od 3.400 m2,  br. 2/29. livada VIII klase u površini od 600 m2, po PL br.79. KO Grahovo 2 na ime M</span><span class="span2">.</span><span class="span2">Š, a na ime M</span><span class="span2">.</span><span class="span2">  H parcela br. 2/30. po kulturi livada VIII klase u površini od 600 m2 u PL br. 2 KO Grahovo 2. Na ime Dobro sela u KO Grahovo 2, upisana je kat. parcela 2/33. Vršine po kulturi pašnjak V klase u površini od 51.2656 m2 u PL br.33, a sada je upisana na Država Crna Gora. Parcela na kojoj je izvršena sječa gradje prilikom formiranja popisnog katastra upisana je na ime Dobra sela, a sada Država Crna Gora kao kat. parcela br.2/33.  pašnjak V klase u PL.br.33 KO Grahovo 2. Opštinska komisija prilikom razgraničenja rješenjem br.7739 od 24.12.1965. godine  ovaj  kompleks je razgraničio kao Državnu šumu i na osnovu tog rješenja su postavljeni metalni znaci. </span>
</p>
<p>
<span class="span2">Nakon provedenog dokaznog postupka postupajući po primjedbama iz rješenja Kž.br.395/13 od 28.06.2013.godine Višeg suda u Bijelom Polju, sud je savjesno cijenio  iskaz okrivljrnog, svaki dokaz kako pojedinačno, tako i u vezi sa ostalim izvedenim dokazima, pa je na osnovu takve ocjene  utvrdio činjenično stanje opisano u izreci presude.</span>
</p>
<p>
<span class="span2">Na osnovu iskaza okrivljenog se vidi da je on u jesen 2012. godine u mjestu zv. „Vršine“ koje ima i lokalni naziv „Halitov do“, B</span><span class="span2">.</span><span class="span2"> N koji je vršio sječu stabala kao koncesionar, saopštio da ne uzima gradju od oborenih stabala koja su bila doznačena za sječu  i oborena na parceli  za koju smatra da je u njegovom vlasništvu. Da je od 8 stabala uzeo trupce, dok je gradja od preostalih stabala ostala na licu mjesta. Na tom mjestu je i ranije vršio sječu stabala za šta je optuživan i uvijek oslobadjan od optužbe. Više puta se Šumskoj upravi obraćao zahtjevom da se uredi medja izmedju  njegove parcele i državne u dijelu gdje iste graniče, ali zahtjevu mu nije udovoljeno,Sud je  prihvatio kao tačan i isti uzeo kao dokaz, jer je potvrdjen  izvedenim dokazima i to iskazima svjedoka H, R, F, N, Š kao predstavnika Šumske uprave, koji su se izjašnjavali o onim činjenicama koje su im poznate, pisanim dokazima presudama ovog suda K.br.70/09, K.br.282/09, 378/97.  Višeg suda u Bijelom Polju Kž.br.524/97. Medjutim, njegov iskaz i preostalom dijelu koji se odnosi da </span><span class="span2"> je </span><span class="span2">vlasnik predmetne parcele na osnovu  uvjerenja Odsjeka za katastar i imovinsko pravne poslove br. 04-3/97-1 od 18.02.1997.g, ugovora o kupoprodaji Ov.br.109/67. od 29.12.1967. godine, posjedovnim listovima br.2. i 79. KO Grahovo, sud nije mogao prihvatiti jer je isti u ovom dijelu suprotan nalazu i mišljenju vještaka geometra Mališić Vučete ing. geodezije, čiji je nalaz sud prihvatio kao stručan i objektivan.</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"> Iz ovog nalaza i mišljenja ovog vještaka proizilazi da sporna parcela na kojoj je izvršena sječa stabala od kojih su oduzeti trupci je u mjestu zv. „Vršine“ u KO Grahovo II i da je ista prilikom formiranja popisnog katastra evidentirana na ime dobra sela a sada na ime Država Crna Gora pod br.kat.par.2/33, „Vršine“ pašnjak V klase iz posjedovnog lista br.33 KO Grahovo II. Da je Opštinska komisija za razgraničenje šuma rješenjem br.7739 od 24.12.1965.godine, kompleks na kojem je izvršena sječa razgraničen kao državna šuma, te da su na osnovu tog rješenja na </span><span class="span2">terenu postavljeni metalni znaci br.840-844. Na terenu postoji jedan dio parcele kao livada i pašnjak i to u manjoj površini. Nije imalo razloga da sud posumnja u objektivnost i stručnost ovog vještaka tako da je isti kao takav i prihvatio ovo tim prije što isti proizilazi iz rješenja o razgraničenju Opštinske komisije od 24.12.1965.godine, na osnovu koje su na terenu postavljeni i metalni znaci koji ovaj kompleks tretiraju kao vlasništvo Države Crne Gore.</span>
</p>
<p>
<span class="span2">  Iskaze svjedoka K</span><span class="span2">.</span><span class="span2"> H, K</span><span class="span2">.</span><span class="span2"> F, K R,N</span><span class="span2">.</span><span class="span2"> B, Š</span><span class="span2">.</span><span class="span2"> Š kao predstavnika Uprave za šume –Područne jedinice Rožaje,sud je ocijenio nepristrasnim i kao takve prihvatio, obzirom da su isti iznosili činjenice i podatke koji su im poznati u vezi mjesta gdje je izvršeno obaranje stabala od strane svjedoka N kao koncesionara, a od kojih stabala je okrivljeni uzeo 8,07 m3 trupaca.</span>
</p>
<p>
<span class="span2">Iz izvedenih dokaza se utvrdjuje mjesto sječe stabala od kojih je okrivljeni uzeo trupce u naznačenoj kubnoj masi, kao i postojanje metalnih znaka koji su od mjesta sječe stabala udaljeni oko 400 metara, a koji mjesto sječe tretiraju kao državno vlasništvo. Takodje se utvrdjuje da je na jednom dijelu parcele ranije postojala drvena ograda čiji su ostaci vidni na terenu, kao i panjevi od ranijih sječa stabala, koje je vršio okrivljeni. Jedan dio parcele je po kulturi livada i graniči sa mjestom sječe koja je po kulturi šuma. Okrivljeni je navedenim presudama oslobadjan od optužbi i donijeta presuda kojom se optužba odbija usled odustanka ODT-a od optužbe na glavnom pretresu, za krivična djela šumske kradje. Iz pomenutih posjedovnih listova se vidi da se na ime okrivljenog i njegove majke u pomenutom mjestu vode parcele zv. „Vršine“ po kulturi livada VIII klase, ali podaci parcela iz tih listova se ne odnose na mjesto sječe stabala od kojih su oduzeti predmetni trupci. </span>
</p>
<p>
<span class="span2">Iz iskaza predstavnika  Uprave za šume PJ Rožaje Š</span><span class="span2">.</span><span class="span2"> Š se vidi da se okrivljeni obraćao zahtjevima za odobrenje sječe gradje na tom mjestu, ali da njegovom zahtjevu nije udovoljeno zbog toga što nije prezentirao dokaze o vlasništvu, te i da je osporio N</span><span class="span2">.</span><span class="span2"> uzimanje gradje koju je oborio po odobrenju tvrdeći da je mjesto u njegovom vlasništvu.  Njegov iskaz je sud prihvatio, jer je saglasan sa iskazom okrivljenog i izvedenim dokazima u dijelu koji se odnose na uzimanje trupaca od strane okrivljenog. Medjutim, to mjesto je pomenutim zapisnikom o razgraničenju kompleks tretiran kao državno zemljište, a da se metalni znaci nalaze na udaljenosti od oko 400 metara od mjesta gdje je izvršeno obaranje stabala i od istih uzeta gradja, tako da iz ovih dokaza proizilazi da predmetni trupci pripadaju Upravi za šume Pljevlja-Područnoj jedinici Rožaje a ne okrivljenom, a što proizilazi iz izvedenih dokaza.</span>
</p>
<p>
<span class="span2">Imajući u vidu da je okrivljeni predmetne trupce, koje je prethodno na pomenutom mjestu oborio N</span><span class="span2">.</span><span class="span2"> kao koncesionar uzeo,  za koje je bio ubijedjen da je u vlasništvu njegove majke, kao i njegovom, to na njegovoj strani, obzirom da je na tom mjestu ranije vršio sječu gradje za šta je u krivičnom postupku oslobadjan od optužbe, ne može se primijeniti institut stvarne zablude, zbog čega je ranije oslobadjan od optužbi, na koju se okrivljeni ne može pozivati kao ni na ubjedjenje da je predmetna stabla uzeo sa svoje parcel, obzirom da je i u tim postupcima utvrdjeno da je krivična djela vršio na predmetnoj parceli kao državnom vlasništvu. Dakle, na strani okrivljenog za predmetno krivično djelo stoji umišljaj kao oblik vinosti. Krivično djelo koje se okrivljenom stavlja na teret, može se izvršiti samo sa umišljajem, koji obuhvata svijest da se iz pritežanja drugog lica oduzima tudja pokretna stvar u namjeri da za sebe ili drugog pribavi protivpravnu imovinsku korist. U konkretnom slučaju okrivljeni u vrijeme izvršenja ovog krivičnog djela bio svjestan da oduzima tudju pokretnu stvar – predmetne trupce, od stabala koja su oborena  na parceli koja je u državnom vlasništvu .</span>
</p>
<p>
<span class="span2">Okrivljeni je oduzimajući tudju pokretnu stvar, naznačenu količinu trupaca u namjeri da njihovim prisvajanje sebi pribavi protivpravnu imovinsku korist, koja </span><span class="span2">vrijednost trupaca je utvrdjena u iznosu od 282,45 eura, a po izvještaju Uprave za šume koji dokaz niko nije doveo u sumnju, ostvario je sva bitna obeleža krivičnog djela kradje iz čl.239.st.1. KZ CG za koje ga je sud oglasio krivim, pošto je našao da nema elemenata za isključivanje krivično pravne odgovornosti i izrekao mu uslovnu osudu utvrdjujući mu pritom kaznu zatvora u trajanju od 45 dana i istovremeno odredjujući da se ista neće izvršiti ukoliko isti u roku od 1 godine ne učini novo krivično djelo.</span>
</p>
<p>
<span class="span2">Prilikom izricanja uslovne osude kao mjere upozorenja okrivljenom za izvršeno krivično djelo, sud je imao u vidu ličnost izvršioca istog, da se radi o starijem čovjeku, njegove porodične prilike, okolnosti pod kojima je djelo izvršio pa mu je bez obzira na njegovu dosadašnju osudjivanost, obzirom na protek vremena od zadnje osude, vodeći računa o svrsi uslovne osude u okviru opšte svrhe krivičnih sankcija izrekao uslovu osudu ubijedjen da će se upozorenjem uz prijetnju kaznom dovoljno uticati na istog da više ne vrši nova krivična djela.</span>
</p>
<p>
<span class="span2">U smislu čl. 226 i 229 ZKP sud je obavzao okrivljenog da u korist budžetskih sredstava plati na ime troškova krivičnog postupka iznos od 150 eura, a koji se odnose na izlazak suda na lice mjesta i troškova vještačenja kao i da plati na ime paušala iznos od 40,00 eura, imajući u vidu trajanje i složenost krivičnog postupka.</span>
</p>
<p>
<span class="span2">U smislu čl. 239 ZKP sud je obavezao okrivljenog da plati oštećenom na ime imovinsko pravnog zahtjeva iznos od 282,45 eura, koji iznos je utvrdjen procjenom oduzetih predmetnih trupaca.</span>
</p>
<p>&nbsp;</p>
<p>
<span class="span2">OSNOVNI SUD U ROŽAJAMA, dana 18.11.2013. godine.</span>
</p>
<p>&nbsp;</p>
<p>&nbsp;</p>
<p>
<span class="span2">ZAPISNIČAR</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">PREDSJEDNIK SUDA</span>
</p>
<p>
<span class="span2">Zilha Murić  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">    Zahit Camić  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude može se </span>
</p>
<p>
<span class="span2">izjaviti žalba u roku od 8 dana od dana prijema</span>
</p>
<p>
<span class="span2">iste i to Višem sudu u Bijelom Polju, a preko ovog suda.</span>
</p>
<p>
<span class="span2"></span>
</p>
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
</div>
</div>


</body>
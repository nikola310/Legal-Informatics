<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-right:-0.125in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K. br. 396/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	 </span>
</p>
<p class="p1">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda zapisničara Koviljke Lješnjak, u krivičnom predmetu protiv okrivljenog R.I.a iz Bijelog Polja, zbog krivičnog djela uništenje i oštećenje tuđe stvari iz čl. 253. st.1. Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT. br. 365/12 od 06. 12. 2012. godine, nakon održanog usmenog glavnog i javnog pretresa, u prisustvu zamjenice ODT-a iz Bijelog Polja Jelić Ljubice, punomoćnika oštećenog D. ''V.'' T.B.a, a u odsustvu okrivljenog R.I.a,  dana 01. 03. 2013. godine, donio je i javno objavio:</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span>	Okrivljeni R.I., JMBG ..., od oca M. i majke V., rođene O., rođen ...godine u Bijelom Polju, sa prebivalištem u ul. S. br. 5. osuđivan presudom Osnovnog suda u Bijelom Polju K. br. 20/10 od 25.02.2010 godine, zbog krivičnog djela iz čl. 152. st.1. KZ,  na novčanu kaznu od 600,00 €, €, kazna zamijenjena u zatvorsku u trajanju od 24 (dvadeset četiri dana) i presudom Osnovnog suda u Bijelom Polju K. br. 182/11 od 13. 05.2011 godine, zbog krivičnog djela iz čl. 154 KZCG, kaznom zatvora od 2 (dva) mjeseca uslovno na 2 (dvije) godine.</span>
</p>
<p class="p1"></p>
<p class="p1"></p>
<p class="p2">
<span>K r i v      j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1"></p>
<p class="p1">
<span>	- Dana 25. 06. 2012 godine, oko 23,00 h u ugostiteljskom objektu P.D. u ul. S. u Bijelom Polju uništio jedan barski sto, jednu stolicu, tri strakla sa stolova, dva dozera za šećer i nekoliko čaša, dok je jedan barski sto oštetio, sve vlasništvo oštećenog D. ''V.'' Bijelo Polje, na način što je navedene stvari polomio,</span>
</p>
<p class="p1"></p>
<p class="p1">
<span> 	- čime je izvršio krivično djelo uništenje i oštećenje tuđe stvari iz čl. 253. st.1. Krivičnog zakonika,</span>
</p>
<p class="p3"></p>
<p class="p4">
<span>- za koje  ga sud primjenom navedenog zakonskog propisa i čl. 2, 4, 5, 13, 15, 32, 39, 42 Krivičnog zakonika i čl. 226, 229, 239 i 374 Zakonika o krivičnom postupku</span>
</p>
<p class="p1"></p>
<p class="p2">
<span>O S U D J U J E</span>
</p>
<p class="p2"></p>
<p class="p4"></p>
<p class="p4">
<span>Na novčanu kaznu u iznosu od  500,00 € (petstostinaeura), koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832 -151 -35 Depozit novčanih kazni troškova postupka i paušala CG, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p4"></p>
<p class="p4">
<span>Okrivljeni se obavezuje da na ime paušala plati iznos od 30,00 €, koji iznos će uplatiti na žiro račun br. 832 -151 -35 Depozit novčanih kazni troškova postupka i paušala CG u roku od 15 dana od dana pravosnažnosti presude, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Oštećeni D. ''V.'' preko svog punomoćnika, se radi ostvarivanja imovinsko prvnog zahtjeva upućuje na parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT. br. 365/12 od 06. 12. 2012 godine, optužen je R.I. iz Bijelog Polja, da je izvršio krivično djelo uništenje i oštećenje tuđe stvari iz čl.253 st.1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 01. 03. 2013. godine u prisustvu  zamjenice ODT-a iz B. Polja Jelić Ljubice i punomoćnika oštećenog D. ''V.'' T.B.a, a u odsustvu  okrivljenog R.I.a.</span>
</p>
<p class="p1"></p>
<p class="p1">
<span>	Shodno čl.457 Zkp-a, glavni pretres je održan u odsustvu okrivljenog koji je prethodno ispitan, a kome se poziv za pretres nije mogao uručiti iz razloga što sudu nije prijavio promjenu boravišta.</span>
</p>
<p class="p1"></p>
<p class="p1">
<span>	U završnoj riječi zamjenica ODT-a je ostala pri podnijetom optužnom predlogu jer je iz svih izvedenih dokaza utvrđena njegova krivica za krivično djelo koje mu je stavljeno na teret. Predložila je sudu da okrivljenog oglasi krivim i osudi na kaznu po zakonu. </span>
</p>
<p class="p1"></p>
<p class="p1">
<span>	U završnoj riječi punomoćnik oštećenog D. ''V.'' T.B., nije se pridružio krivičnom gonjenju protiv okrivljenog, a postavio je imovinsko pravni zahtjev, koji će ostvarivati u parničnom postupku. </span>
</p>
<p class="p1">
<span>	</span>
</p>
<p class="p1">
<span>	Okrivljeni R.I. u toku istražnog postupka u svojoj odbrani je istakao  da živi u ulici S. u zgradi u kojoj se i to u prizemnom dijelu nalazi ugostiteljski objekat T.T., a preko puta tog objekta je ugostiteljski objekat P.D.. Više puta se obraćao Upravi policije, komunalnoj policiji, te predstavniku Opštine Bijelo Polje, sa zahtjevima da se preduzmu mjere i da se vlasnicima ovih ugostiteljskih objekata iz ulice S. naredi da ograniče kako jačinu muzike tako i vrijeme puštanja muzike u tim objektima a ovo iz razloga što stanari iz okolnih zgrada, ne mogu da vode noramalan život u večernjim časovima, zbog preglasne muzike. Ovo je prijavljivao prvenstveno iz razloga što mu je majka bolesna. Međutim nadležni organi nijesu preduzeli ništa, kako bi se vlasnicima ugostiteljskih objekata, skrenula pažnja, zbog preglasne muzike. U noći 25.06.2012 godine., bio je u svom stanu i uveče je iz okolnih ugostiteljskih objekata dopirala preglasna muzika, iz kog razloga je tri puta odlazio u Ugostiteljske objekte P.D. i u T.T., kako bi ih zamolio da smanje muziku. Osoblju ugostiteljskog objekta P.D., se oglušilo na ove njegove molbe, pretpostavlja da su htjeli da ga još više iziritiraju, u čemu su i uspjeli, pa je on polomio staklene čaše, koje su bile na jednom stolu, s tim što se ne sjeća da li je tom prilikom, polomio inventar, navedenoj u izjavi vlasnika, objekta P.D.. Bio je izrevoltiran, te se ne sjeća, šta je sve u takvom stanju uradio. Žao mu je što se desio ovaj incident, ali smatra da je bio čak i ovlašćen da na ovaj način zaštiti sopstveni mir i mir svoje porodice, jer nadležni kojima se obraćao, nijesu preduzeli ništa.</span>
</p>
<p class="p1"></p>
<p class="p1">
<span>	Okrivljeni nije pristupio na zaključeni glavni pretres pa je njegova završna riječ izostala.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao u svojstvu svjedoka punomoćnika oštećene D. ''V.'' T.B.a i svjedoka B.T.a, pročitao službenu zabilješku UP PJ Bijelo Polje koja ima svojstvo zapisnika o uviđaju br.240/12-6670 od 27.06.2012 godine, izvršio uvid u izvod iz KE za okrivljenog. Drugih predloga za izvođenje dokaza nije bilo. </span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	Okrivljeni je priznao da je kritičnog događaja  bio na kritičnom mjestu i da je tom prilikom polomio staklene čaše sa jednog stola, ne sjeća se da li je još nešto polomio, a branio se da je on imao pravo da se tako ponaša jer je htio da zaštiti svoj mir i mir svoje porodice od preglasne muzike, koje navode iz njegove odbrane, sud nije prihvatio.</span>
</p>
<p class="p1">
<span> </span>
</p>
<p class="p1">
<span>	  Iz iskaza punomoćnika oštećenog D. ''V.'' T.B.a, saslušanog u svojstvu svjedoka  u toku istražnog postupka proizilazi  da je on vlasnik D. ''V.'', u čijem sastavu posluje Ugostiteljski objekat P.D.. R.I.a, poznaje i sjeća se da je isti u junu mjesecu 2012 godine, došao u večernjim časovima u ovaj objekat i bez ikakvog povoda počeo da lomi inventar u objektu. Tom prilikom polomio je dva barska stola, od kojih je jedan mogao da se popravi, a drugi je bio skroz neupotrebljiv, te su ga bacili, jednu baštansku stolicu, koja je takođe neupotrebljiva, tri stakla sa stolova, dva dozera za šećer, nekoliko čaša. Po njegovoj procjeni, R. je tom prilikom preduzeću ''V.'', nanio štetu u iznosu od 250,00 €. Sve ove stvari, su vlasništvo D. ''V.''. R. nije nadokanadio pričinjenu štetu, niti je pokazao spremnost da to učini. Ovom događaju kritične večeri, prisustvovalo je više lica, između ostalih Ć.D.i B.T., koji su zaposleni u objektu. Nakon što je R., poobaljivao i uništio te stvari, osoblje objekta je polomljene stvari uklonilo. Na glavnom pretresu ostao je pri ovom iskazu. Iskaz ovog svjedoka sud je  u potpunosti prihvatio, kao jasan, logičan i uvjerljie, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka B.T.a, navodima iz odbrane okrivljenog i s njima u vezi  sadržinom pisanih dokaza. </span>
</p>
<p class="p1"></p>
<p class="p1">
<span>	Iz iskaza svjedoka B.T.a proizilazi da je kritične večeri bio u lokalu P.D.'', koliko se sjeća negdje oko 11,00 sati uveče, u lokal je došao R.I., prišao do T.B.a i od istog tražio sa se ugasi muzika, a istovremeno je psovao, i granao rukama, djelovalo mu je da je R. trijezan. T. je na ovo R.u kazao ''polako, sad ćemo da gasimo muziku'', a R. je zatim T.a zakačio rukom, od čega su T.u pale naočare, a potom je R., krenuo ka stolovima, i počeo da ih obaljuje i baca. Tada je u lokalu bilo gosti, koji su sjedjeli za nekih sedam do osam stolova, R. je prišao jednom stolu, za kojim su sjedjeli gosti, sto je bio pun pića, R. je prosuo svo piće na pod lokala, a potom uzeo dozer i gađao u drugi sto. Zbog ovakvog R.  ponašanja, pozvali su policiju, R. je nakon nekih tri minuta, a prije dolaska policije, prešao preko puta u lokal T.T., gdje je lupao na prozor, a zatim je produžio do lokala ''Orao'' i tada je stigla policija. Prije ovog događaja, R. je nekih večeri, prilikom prolaska pored lokala, imao običaj da se dere i da traži da se smanji muzika, s tim što tih večeri nije ulazio u lokal.Iskaz ovog svjedoka sud je  u potpunosti prihvatio, kao jasan, logičan i uvjerljie, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza punomoćnika oštećenog, T.B.a, navodima iz odbrane okrivljenog, te sadržinom pisanih dokaza. </span>
</p>
<p class="p1"></p>
<p class="p1">
<span>	 Iz službene zabilješke UP PJ Bijelo Polje, broj 240/12-6670 od 27.06.2012 godine, koja ima svojstvo zapisnika o uviđaju proizilazi da su OPS UP PJ Bijelo Polje, postupajući po telefonskoj prijavi T.B.a, od 25.06.2012. godine, da mu je R.I., polomio inventar u bašti UO P.D. izašli na lice mjesta u baštu UO P.D. u ulici S., i tom prilikom konstatovali da je lice mjesta narušeno, od strane osoblja pomenutog UO, tako što je oštećeni inventar koji je bio razbacan po bašti, vraćen na svoje mjesto, a polomljena stakla su uklonjena sa lica mjesta. Na dva baštanska stola uočena su oštećenja u vidu nedostatka stakla, zatim mehaničko oštećenje jednog barskog stola, a bio je i slomljen jedan nogar na dvosjedu baštanske garniture. Pošto je lice mjesta narušeno na navedeni način isto nije fotografisano od strane krim tehničara F., koji je izašao na lice mjesta.</span>
</p>
<p class="p1"></p>
<p class="p1">
<span>	Na osnovu svih izvedenih dokaza i njihove brižljive ocjene,  sud je utvrdio činjenično stanje da je okrivljeni R.I.  dana 25. 06. 2012 godine, oko 23,00 h u ugostiteljskom objektu P.D. u ul. S. u Bijelom Polju uništio jedan barski sto, jednu stolicu, tri strakla sa stolova, dva dozera za šećer i nekoliko čaša, dok je jedan barski sto oštetio, sve vlasništvo oštećenog D. ''V.'' Bijelo Polje, na način što je navedene stvari polomio.</span>
</p>
<p class="p1"></p>
<p class="p1">
<span>	Postupajući na opisani način okrivljeni je ovakvim svojim ponašanjem  ostvario obilježja krivičnog djela uništenje i oštećenje tuđe stvari iz čl.253. st.1. Krivičnog zakonika, pri čemu je okrivljeni bio svjesan da su barski sto, stolica, stakla sa stolova, dozeri za šećer i čaše tuđe pokretne stvari, vlasništvo D. ''V.'' pa je lomeći iste stvari bio svjestan da će ih uništiti i učiniti neupotrebljivima  te je krivično djelo izvršio s umišljajem i za isto je kriv. </span>
</p>
<p class="p1"></p>
<p class="p1">
<span>	Okrivljeni nije pružio ni jedan dokaz da se kritične večeri a povodom muzike, u objektu P.D., obraćao nekom od nadležnih organa, te sa navedenih razloga, odbranu okrivljenog ''da je on kritične večeri, imao pravo da se tako ponaša, jer je htio da zaštiti svoj mir i mir svoje porodice, od preglasne muzike'', sud nije prihvatio.</span>
</p>
<p class="p5">
<span>  </span>
</p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o mlađem licu, koji se u toku postupka korektno držao, djelimično priznajući djelo, i iskazujući žaljenje zbog kritičnog događaja, kome se oštećeni nije pridružio gonjenju a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o osudama za nesrodna krivičnna djela, pa cijeneći sve otežavajuće i olakšavajuće okolnosti, sud je optuženog osudio na novčanu kaznu od 500 (petstotina) eura, smatrajući da će se izrečenom novčanom kaznom dovoljno uticati na okrivljenog da u buduće ne vrši ova i slična krivična djela i da će se na ovaj način ostvarila svrha kažnjavanja iz čl. 32. KZ.</span>
</p>
<p class="p1"></p>
<p class="p1">
<span>	Shodno čl. 226 i 229 Zakonika o krivičnom postupka, odlučeno je u pogledu paušala, pri čemu je sud vodio računa o imovinskim prilikama okrivljenog i dužini trajanja postupka.</span>
</p>
<p class="p1"></p>
<p class="p1">
<span>	U smislu čl.239 Zkp-a, oštećeni D. ''V.'', je preko svog punomoćnika radi ostvarivanja imovinsko pravnog zahtjeva, upućen na parnični postupak.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  01. 03.2013  . godine</span>
</p>
<p class="p2"></p>
<p class="p2"></p>
<p class="p2"></p>
<p class="p1">
<span>ZAPISNIČAR,			 		          		 S U D I J A,  </span>
</p>
<p class="p1">
<span>Koviljka Lješnjak s.r.						Dragan Mrdak s.r.</span>
</p>
<p class="p1"></p>
<p class="p1"></p>
<p class="p1">
<span> </span>
</p>
<p class="p5"></p>


</body>
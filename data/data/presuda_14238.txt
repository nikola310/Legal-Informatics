<div style="text-align: justify">
	OSNOVNI SUD U PLAVU<br>
	K. br. 56/2011<br>
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu okrivljenih: K. D. R.M. i Dj. P. , svi iz sela B., oština P.,&nbsp; zbog krivičnog djela oduzimanje vozila iz čl. 248. st. 1. u vezi sa čl. 23. Krivičnog zakonika, po optužnom predlogu Osnovnog državnog tužilaštva u Plavu,&nbsp; KT br.48/2011 od 01.07.2011&nbsp;&nbsp; godine, po održanom usmenom, glavnom, javnom pretresu u prisustvu: okrivljenih, zamjenika ODT u Plavu Rugovac Drite&nbsp; i oštećenog M. E., donio je i javno objavio dana 21.09.2011 godine<br>
	&nbsp;<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1. K. D. , JMBG ... , od oca B. i majke N., rodj. N., rodjen ... god. , u B., sa prebivalištem u selu B., opština P., državljanin CG, student, neoženjen, pismen, završio gimnaziju, srednjeg imovnog stanja, neosudjivan,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2. R. M., JMBG... , od oca R. i majke A., rodj. N., rodjen ... god. , u B., sa prebivalištem u selu B., opština P., državljanin CG, nezaposlen, neoženjen, pismen, završio srednju pomorsku školu, srednjeg imovnog stanja, neosudjivan,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3. DJ. P., JMBG ... , od oca N. i majke Lj., rodj. R., rodjen ... god. u B., sa prebivalištem u selu B., opština P., državljanin CG., nezaposlen, neoženjen, student, završio srednju pomorsku školu, srednjeg imovnog stanja, neosudjivan,<br>
	&nbsp;</div>
<div style="text-align: center">
	K r i v i&nbsp;&nbsp; s u</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	Što su:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 28. 05.2011 god. , oko 02,00 časova, u P., protivpravno oduzeli tudje motorno vozilo - autobus marke "M." , tip 300, reg. oznaka RO ... vlasništvo D.O.O. "E. C." iz P., koje je bilo parkirano u blizini objekta Elektroprivrede CG - Poslovnice P., u namjeri da ga upotrijebe za vožnju, na način što su u autobus&nbsp; ušli kroz otvorena vrata nakon čega isti stavili u pogon pomoću ključa za startovanje motora koji se nalazio u nezaključanoj ladici na komandnoj tabli vozila i sa njim pošli prema B. i B. P.&nbsp; da bi u mjestu B., opština B. P. , pri pokušaju da autobus okrenu kako bi se vratili nazad, kretanjem unazad lijevi točak vozila zaglavili u kanalu pored puta , zbog čega su&nbsp; nakon nekoliko bezuspješnih pokušaja da ga izvuku iz kanala isti ostavili na tom mjestu u udaljili se u pravcu B.,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime su kao saizvršioci izvršili krivično djelo oduzimanje vozila iz čl. 248 st. 1. u vezi sa čl. 23. Krivičnog zakonika ,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ih&nbsp; sud za izvršeno krivično djelo na osnovu navedenog zakonskog propisa , te primjenom čl: 4,32, 39 i 42. KZ i čl. 374 ZKP&nbsp;<br>
	&nbsp;<br>
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na novčane&nbsp; kazne u iznosu od po&nbsp;&nbsp; 800,00 (osamstotina)&nbsp; eura,&nbsp; koje su&nbsp; dužni&nbsp; platititi u 4 jednake mjesečne rate.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ukoliko se novčane kazne ne plate u odredjenom roku, iste će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni&nbsp; se obavezuju da na ime troškova krivičnog postupka - paušala, plate iznose od po 30,00 ( trideset) eura,&nbsp; u roku&nbsp; 15 dana po pravosnažnosti presude, pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko - pravnog zahtjeva za naknadu štete nije bilo.<br>
	&nbsp;</div>
<div style="text-align: center">
	O&nbsp; b r a z l o ž&nbsp; e n j e</div>
<div style="text-align: justify">
	<br>
	&nbsp;<br>
	Osnovno državno tužilaštvo u Plavu , optužnim predlogom Kt. br. 48/2011 od 01.07.2011&nbsp; godine, optužilo je K. D. , R. M. i Dj. P., svi iz sela B., opština P. ,&nbsp; za krivično djelo oduzimanje vozila iz čl. 248 st. 1. u vezi sa čl. 23. krivičnog zakonika .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi zamjenik ODT u Plavu Rugovac Drita je precizirala podneseni optužni predlog u njegovom činjeničnom opisu&nbsp; i predložila sudu da okrivljene oglasi krivim za navedeno krivično djelo i osudi ih&nbsp; na novčane kazne u iznosu od&nbsp; po 800,00 eura.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predstavnik oštećenog DOO "E. c." vlasnik&nbsp; M. E. je u završnoj riječi istakao da su okrivljeni u potpunosti nadoknadili štetu koju su pričinili na oduzetom autobusu,&nbsp; te da se iz tog razloga kao i zbog činjenice da se radi o mladim ljudima, ne pridružuje njihovom krivičnom gonjenju i ne&nbsp; postavlja odštetni zahtjev .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT u Plavu,&nbsp; okrivljeni K. D. u potpunosti priznaje izvršenje krivičnog djela koje mu je stavljeno na teret. Navodi da je tačno da je sa okrivljenim R. M. i Dj. P., u vrijeme i mjestu kako je navedeno u ovom prdlogu, oduzeo autobus marke "M." reg. oznaka RO ... vlasništvo&nbsp; DOO "E. C." iz P. , nakon čega su sa ovim autobusem krenuli prema B. P. . Autobus je bio parkiran u blizini zgrade Elektrodistribucije u P. i na njemu su vrata bila otvorena dok su se ključevi nalazili na kontrolnoj tabli u blizini volana. Te noći su sva trojica bili u pripitom stanju zbog čega su se i dogovorili da se sa autobusom provozaju i da ga nakon toga ponovo vrate na mjesto odakle su ga uzeli. Nakon što su sa ovim autobusom došli do mjesta B., opština B. P., pokušao je isti okrenuti na putu radi povratka nazad.&nbsp; Pošto je tom prilikom zadnji lijevi točak autobusa upao u neki&nbsp; kanal sa desne strane puta, gledano iz praca B., te pošto i pored više pokušaja autobus nije mogao izvući iz ovog kanala, to su odlučili da ga ostave na tom mjestu. Prije toga su zaustavili više vozila koja su naišla tim putem ali im ni vozači ovih vozila nijesu mogli pomoći da izvuku autobus iz kanala. Zbog toga su sa vozilom izvjesnog S. , kojeg su zaustavili na putu, došli do B. a nakon toga se kamionom koji su stopirali prevezli do A.. Iz A. do P. &nbsp;ih je taksi vozilom odvezo Dž. M. nakon čega su se razdvojili i pošli svojim kućama. U završnoj riječi je još jednom priznao izvršenje krivičnog djela koje mu je stavljeno na teret i izrazio kajanje i žaljenje zbog njegovog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izvršenje krivičnog djela koje je javnom optužbom stavljeno na teret njemu i okrivljenim K. D. i Dj. P. u potpunosti priznaje i okrivljeni R. M., istakavši da su se njih trojica prije oduzimanja autobusa marke "M." vlasništvo DOO "E. C." dogovorili da to učine kako bi se sa njim provozali.&nbsp; Te noći su inače zajedno konzumirali alkohol u više kafića, pa je i to razlog zbog čega su se odlučili na njegovo oduzimanje jer zbog pripitosti nijesu razmišljali&nbsp; o posledicama ovakve svoje radnje. Nakon što su sa autobusom došli do mjesta B., opština B. P., okrivljeni K. D.,&nbsp; koji je upravljao sa autobusom,&nbsp;&nbsp; je pokušao&nbsp; da isti okrene na putu kojim su se kretali radi povratka u P.. Tom prilikom je zadnji lijevi točak autobusa upao u neki kanal odakle ga okrivljeni D. i pored više pokušaja nije mogao izvući. Zbog toga su autobus ostavili na tom mjestu i sa vozilom koje su zaustavili se vratili do B.. Iz B. do A. su se prevezli sa kamionom koji su stopirali , a odatle do P. ih je dovezao taksista Dž. M. . U završnoj riječi je još jednom priznao izvršenje krivičnog djela koje mu je stavljeno na teret i izrazio kajanje zbog njegovog izvršenja. Ujedno je istakao da je svjestan da tako nešto nije smio učiniti i zamolio sud da ga za izvršeno krivično djelo što blaže kazni.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Konačno izvršenje krivičnog djela koje mu je javnom optužbom stavljeno na teret u potpunosti priznaje i okrivljeni Dj. P., potvrdivši odbrane okrivljenih K. D. &nbsp;i R. M. da su se na oduzimanje autobusa marke "M." vlasništvo&nbsp; DOO "E. c."&nbsp; dogovorili kako bi se sa njim provozali.&nbsp; Pošto im se autobus , prilikom pokušaja okrivljenog K. D. da isti&nbsp; okrene radi povratka u P. , zaglavio u jednom kanalu&nbsp; to su ga iz tog razloga i ostavili na tom mjestu. Nakon toga su sa vozilom izvjesnog S. došli do B.,&nbsp; a odatle kamionom koji su takodje stopirali do A.. Iz A. su u P. došli taksi vozilom kojim je upravljao Dž. M.,&nbsp; nakon čega je svako pošao svojoj kući. Dalje je naveo da su te noći sva trojica bili u pripitom stanju te da iz tog razloga nijesu ni razmišljali o posledicama ovakve svoje radnje. U završnoj riječi je još jednom priznao izvršenje krivičnog djela koje mu je stavljeno na teret , izrazio kajanje zbog njegovog izvršenja&nbsp; i obećao sudu da nešto slično neće nikada ponoviti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio priznanja okrivljenih K. D., R. M. i Dj. P., pa je našao da su ista jasna, logična, potpuna i&nbsp; što je najbitnije saglasna , kako medjusobno&nbsp; tako i sa izvedenim dokazima,&nbsp; te ih je kao takva u potpunosti prihvatio. Naime, sud je radi provjere priznanja okrivljenih odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao u svojstvu svjedoka predstavnika oštećenog DOO "E. C." M. E. i svjedoke S. R. i Dž. M., pročitao zapisnik o uvidjaju sačinjen od Uprave policije&nbsp; Područne jedinice B. P., od 28.05.2011 god., zapisnik o prepoznavanju lica sačinjen od Uprave policije - Ispostave policije P., od 07.06.2011 god. zapisnik o prepoznavanju lica sačinjen od Uprave policije - Ispostave policije P., od 07.06.2011 god., zapisnik o uvidjaju sačinjen od Uprave policije&nbsp; Ispostave policije P. od 28.05.2011 god., izvod iz kaznene evidencije za okrivljenog K. D. , izdat od Uprave policije - Područne jedinice B., br. ... od 19.07.2011 god.,&nbsp; izvod iz kaznene evidencije za okrivljenog R. M. , izdat od Uprave policije - Područne jedinice B., br. ... od 19.07.2011 god.&nbsp; i izvod iz kaznene evidencije za okrivljenog Dj. P., izdat od Uprave policije - Područne jedinice B., br. ... od 19.07.2011 god.i izvršio uvid&nbsp; u fotodokumentaciju Uprave policije - Područne jedinice B. P., br. ... od 28.05.2011 god.,&nbsp; fotodokumentaciju Uprave policije - Ispostave policije P. , br. ... od 28.05.2011 god.,&nbsp;&nbsp; fotodokumentaciju Uprave policije - Ispostave policije P.&nbsp; br. ... od 07.06.2011 god. &nbsp;i listing komunikacija izmedju telefonskih brojeva okrivljenih, pa je ocjenom izvedenih dokaza i njihovim uporedjivanjem sa odbranama okrivljenih utvrdio da isti u potpunosti potvrdjuju njihova priznanja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako je&nbsp; predstavnik oštećenog DOO "E. K." vlasnik M. E.,&nbsp;&nbsp; u svemu potvrdio priznanja okrivljenih i to ne samo u pogledu vremena, mjesta i načina izvršenja predmetnog krivičnog djela već i u pogledu njihovih navoda&nbsp; da su vrata od autobusa bila otvorena i da se ključ od kontakt brave nalazio u ladici pored upravljača. Naime, izjašnjavajući se na okolnosti koje su mu poznate u vezi sa oduzimanjem autobusa marke "M." vlasništvo njegove firme DOO "E. C.",&nbsp; svjedok M. E. je istakao&nbsp; da je ovaj autobus , u noći kada je oduzet,&nbsp; bio parkiran na parkingu u blizini zgrade Elektrodistribucije, gdje ga inače godinama parkiraju. Ključ od autobusa se nalazio na kontrolnoj tabli pored volana i na istom su vrata bila otvorena jer se nakon 4 do 5 sati od časa njegovog parkiranja ova vrata sama otvaraju zbog ispuštanja zraka u autobusu. Dalje je naveo da mu je autobus već sjutradan vraćen od strane službenih lica Ispostave policije P. i da su na njemu postojala oštećenja u vidu ogrebotina čitavom desnom bočnom stranom. Na kraju je istakao da su mu se okrivljeni izvinili zbog takvog svog postupka i u potpunosti mu nadoknadili štetu koju su pričinili na autobusu .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje okrivljenih u pogledu izvršenja krivičnog djela koje im je javnom optužbom stavljeno na teret su u svemu potvrdili i svjedoci S. R. i Dž. M., i to svjedok S. R. u dijelu da je okrivljene, nakon što su ga zaustavili u mjestu B., opština&nbsp; B. P.,&nbsp; te nakon što im nije uspio pomoći da autobus izvuku iz kanala, svojim vozilom doveo do B. a svjedok Dž. M.u dijelu da ih je istog dana , u ranim jutarnjim satima , svojim taksi vozilom prevezao iz A. u P..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Konačno, priznanje okrivljenih u pogledu vremena, mjesta i načina izvršenja predmetnog krivičnog djela su u svemu potvrdili&nbsp; i izvedeni pismeni dokazi, pa i ove činjenice takodje idu&nbsp; u prilog ne samo zaključenju suda da su&nbsp; priznanja okrivljenih jasna, logična i&nbsp; potpuna već istovremeno i njegovoj odluci da takva priznanja u potpunosti prihvati kao tačna.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pošto je priznanje okrivljenih K. D., R. M. i Dj. P., ne samo dato svjesno i dobrovoljno već i jasno, potpuno i potkrijepljeno svim izvedenim dokazima, to je sud na osnovu čl. 340 ZKP , na predlog zastupnice javne optužbe odustao od saslušanja svjedoka: B. E., Š. E.&nbsp; i C. A., koji nijesu pristupili na glavni pretres tako da bi odlaganje glavnog pretresa radi njihovog saslušanja samo vodilo bespotrebnom odugovlačenju krivičnog postupka .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako iz svega izloženog proizilazi da u pogledu utvrdjivanja krivičnog&nbsp; djela koje je stavljeno na teret okrivljenim K. D., R. M. i Dj. P. , nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da su okrivljeni, kao saizvršioci ,&nbsp; počinili&nbsp; navedeno krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, ocjenjujući pravno utvrdjeno činjenično stanje sud nalazi da su u radnjama okrivljenih,&nbsp; činjenično opisanim u izreci presude sadržana sva bitna obilježja ,&nbsp; subjektivna i objektivna ,&nbsp; krivičnog djela oduzimanje vozila iz čl. 248. st. 1. Krivičnog zakonika,&nbsp; učinjenog u saizvršilaštvu , pa im je za izvršeno krivično djelo i izrekao kazne bliže opisane u izreci presude.&nbsp; Kod okrivljenih je i prije izvršenja predmetnog krivičnog djela postojala svijest o zajedničkoj saradnji u vezi sa ostvarivanjem ovog djela , jer su po prethodnom dogovoru zajedno ušli u otvoreni autobus marke "M." vlasništvo DOO&nbsp; i isti oduzeli kako bi se sa njim provozali. Dakle, svaki okrivljeni je zajedno sa drugim nosilac odluke i volje da zajednički izvrše krivično djelo,&nbsp; što znači da je svaki od njih ostvarenje djela htio kao svoje i kao zajedničko te da je samim tim medju njima postojala medusobna povezanost zajedničkom odlukom o djelu, što predstavlja subjektivni elemenat saizvršilaštva. Što se tiče objektivnog elementa saizvršilaštva on se ogleda u tome što su u procesu zajedničkog izvršenja predmetnog krivičnog djela sva trojica okrivljenih preduzimali radnje koje su bitan dio tog procesa, jer su nakon dogovora zajedno ušli u navedeni autobus kroz otvorena vrata nakon čega je okrivljeni&nbsp; K. D., sa ključem za startovanje motora koji su uzeli sa kontrolne table , autobus stavio u pokret i sa njim izašao na magistralni put P. – B., kako bi se provozali.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i vinost odnosno psihički odnos okrivljenih u odnosu na radnju izvršenja predmetnog&nbsp; djela, pa je našao da su sva trojica okrivljenih prilikom izvršenja ovog krivičnog djela postupali sa umišljajem. Naime, okrivljeni su bili&nbsp; svjesni ne samo činjenice da autobus marke "M." predstavlja tudju pokretnu stvar, već i da njegovim&nbsp; protivpravnim oduzimanjem&nbsp; u namjeri da ga upotrijebe za vožnju čine krivično djelo , pa su&nbsp; pored toga isti oduzeli čime su i manifestvovali svoje htjenje za njegovim&nbsp; izvršenjem.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije koju treba primijeniti prema okrivljenima za izvršeno krivično djelo, sud je pored težine, načina izvršenja i društvene opasnosti krivičnog&nbsp; djela uzeo u obzir i stepen krivične odgovornosti okrivljenih&nbsp; kao i sve ostale okolnosti koje se relevantne u tom pogledu. Tako je od olakšavajućih okolnosti sud svim okrivljenim&nbsp; cijenio i uzeo u obzir: da su mladi ljudi, da su nezaposleni, da su srednjeg imovnog stanja, da ranije nijesu osudjivani, da su u potpunosti priznali sve odlučne činjenice za utvrdjivanje svoje krivične odgovornosti, da su izrazili kajanje i žaljenje zbog izvršenog krivičnog djela i da su u potpunosti obeštetili oštećenog &nbsp;DOO "E. K." za štetu koju su mu nanijeli na autobusu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako otežavajućih okolnosti na strani okrivljenih nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera , to je našao da u konkretnom slučaju ima uslova da se prema krivično odgovornim učiniocima primjeni blaža vrsta kazne, obzirom da su za ovo djelo alternativno predvidjene novčana i kazna zatvora,&nbsp; pa im je i izrekao novčane kazne u naznačenom iznosu&nbsp; .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je uvjerenja da su izrečene novčane kazne srazmjerne težini izvršenog krivičnog djela i stepenu krivično-pravne odgovornosti okrivljenih te da će se u konkretnom slučaju&nbsp; i ovom vrstom i visinom kazni, u okviru opšte svrhe izricanja krivičnih sankcija predvidjene čl. 4 st. 2 KZ ,postići svrha kažnjavanja propisana čl. 32 istog Zakona. Osnovano se može očekivati da će izrečene kazne pozitivno djelovati na prevaspitanje okrivljenih&nbsp; i da će iste uticati na njih&nbsp; da ubuduće ne vrše krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka je zasnovana&nbsp; na odredbi čl. 229 st. 1. ZKP-a.Troškovi krivičnog postupka - paušalni iznosi od po 50,00 eura, su odmjereni sobzirom na složenost i trajanje krivičnog postupka te obzirom na imovna stanja okrivljenih shodno čl. 199 st. 3 ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko&nbsp; pravnog zahtjeva za naknadu štete nije bilo.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu iznijetih razloga odlučeno je kao u izreci presude&nbsp;<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana, 21.09.2011 .godine.</div>
<div style="text-align: justify">
	&nbsp;<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;S&nbsp; U D I J A<br>
	Senada Radončić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Hilmija Sujković<br>
	&nbsp;<br>
	PRAVNA POUKA:<br>
	Protiv ove presude može se izjaviti žalba<br>
	Višem sudu u Bijelom Polju , preko ovog suda ,<br>
	u roku od 8 (osam) dana od dana njenog prijema.<br>
	&nbsp;<br>
	DNA: - ODT u Plavu<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;-&nbsp; okrivljenom&nbsp; K. D.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -&nbsp; okrivljenom R. M. &nbsp;i<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -&nbsp; okrivljenom&nbsp; Dj. &nbsp;P.<br>
	&nbsp;<br>
	&nbsp;<br>
	&nbsp;<br>
	&nbsp;</div>

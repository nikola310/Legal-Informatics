<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.9847222in;}
.s1{font-weight:bold;}
.s2{font-family:Times New Roman;font-weight:bold;}
.s3{font-weight:bold;font-style:italic;}
.s4{font-size:14pt;font-weight:bold;font-style:italic;}
.s5{font-family:Times New Roman;font-weight:bold;font-style:italic;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:16pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p3{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:18pt;}
.p4{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:12pt;}
.p8{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p9{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:14pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Times New Roman;font-size:14pt;}
.p12{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p13{text-align:justify;hyphenate:auto;font-family:Times New Roman;font-size:14pt;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span class="s1">                </span><span class="s2"> </span>
</p>
<p class="p2">
<span class="s3">                                                                                       K. br. 16/12</span>
</p>
<p class="p3">
<span class="s3">U IME CRNE GORE </span>
</p>
<p class="p4"></p>
<p class="p5">
<span>	</span><span class="s4">OSNOVNI SUD U ŽABLJAKU</span><span>, kao prvostepeni krivični,  po predsjedniku suda Andjelić Mihailu, uz sudjelovanje Šibalić Ikonije kao zapisničara, u krivičnom predmetu protiv okrivljenog K. B. iz P. V. – Ž., zbog krivičnog djela  izazivanje opšte opasnosti iz čl. 327 st.4 u vezi st. 1 KZ, po optužnom predlogu   ODT iz Pljevalja Kt. br.82/12 od 27.04. 2012 godine, nakon usmenog, javnog i glavnog pretresa održanog 29.05.2012. godine  u prisustvu  Zamjenika ODT iz Pljevalja Đurović Veljka, okrivljenog i oštećenog J. M., donio je i istog dana javno objavio </span>
</p>
<p class="p6"></p>
<p class="p6"></p>
<p class="p2">
<span class="s3">P R E S U D U</span>
</p>
<p class="p7"></p>
<p class="p5">
<span>	Okrivljeni </span><span class="s3">K. B.</span><span>, od oca  M. i majke B. rođene O., rodjen .... godine u Ž. , JMB ..., sa prebivalištem u P. V. – Žabljak, državljanin Crne Gore, oženjen – otac troje maloljetno djece,  završio srednju mašinsku školu, poljoprivrednik, živi od prihoda od zemljoradnje i stočarstva,   ranije osudjivan  i to presudom Osnovnog suda u Žabljaku K. br. 71/94 od 21. 11. 1994. godine,  zbog kriv. djela iz čl. 136 st. 2 KZ RCG na 45 dana zatvora uslovno za jednu godinu i presudom Osnovnog suda u Žabljaku K. br. 36/01 od 15. 11. 2001. godine, zbog krivičnog djela iz čl. 39 KZ RCG  na novčanu kaznu u iznosu od 4.500,00 dinara(150  DM),  ne nalazi se pod istragom za drugo krivično djelo</span>
</p>
<p class="p5"></p>
<p class="p8">
<span class="s3">K  r  i  v   j  e</span>
</p>
<p class="p9">
<span class="s3">	</span><span class="s5">Što je</span>
</p>
<p class="p6"></p>
<p class="p5">
<span>	 U noći između 20/21. 03.2012. godine, oko 03,00 časova, u mjestu L. opština Ž., opšteopasnom radnjom  - neadekvatnim obezbjeđenjem  opasnog psa, izazvao opasnost za život i tijelo oštećenog J. M., koji se kretao putem prema svojoj kući, na način što svog psa rase „Šarplaninac“, nije na siguran način vezao za drveni kolac, iako je bio svjestan da ovakvom radnjom može učiniti  djelo, ali je olako držao da do toga neće doći ili da će to moći spriječiti, pa nailaskom oštećenog  pas se otrgao sa kolca i napao  na oštećenog J. , kojeg je oborio na zemlju – snijeg i izujedao po obje nadlaktice i podlaktice i u predjelu desne  nadkoljenice, nanijeviši oštećenom J. M.lake tjelesne povrede,  </span>
</p>
<p class="p5"></p>
<p class="p10">
<span>-  čime je izvršio krivično djelo izazivanje opšte opasnosti iz čl. 327 st.4 u vezi st. 1 Krivičnog zakonika / KZ /, </span>
</p>
<p class="p10">
<span>pa mu sud na osnovu gore navedenih zakonskih propisa  i čl.  4, 13, 16, 36, 52, 53 i 54 Krivičnog zakonika /KZ / i  čl. 226 st. 1 i 2 tačka 9 i st. 3,  čl. 229, čl. 234, čl. 239 i čl. 374   Zakonika o krivičnom postupku  /ZKP/</span><span class="s1">i   z   r   i   č   e,</span><span> </span>
</p>
<p class="p10"></p>
<p class="p2">
<span class="s3">USLOVNU OSUDU</span>
</p>
<p class="p6"></p>
<p class="p5">
<span>	Sa kojom mu  utvrdjuje kaznu zatvora u trajanju od 60 /šezdeset/ dana  i istovremeno odredjuje da se ova kazna neće izvršiti ako osudjeni u roku od 1/jedne/  godine ne učini novo krivično djelo.</span>
</p>
<p class="p5">
<span>	 Okrivljeni je dužan platiti oštećenom J. M.na ime imovinsko pravnog zahtjeva – naknade materijalne štete - troškova  za vrijeme bolničkog liječenja  iznos od 300 €. </span>
</p>
<p class="p5"></p>
<p class="p10">
<span>Okrivljeni  je dužan platiti  sudu  paušal u iznosu od 55 €  na žiro-račun Osnovnog suda u Žabljaku br.505 – 10497 - 08 u roku od 15 dana po pravosnažnosti presude, dok ostalih troškova krivičnog postupka nije bilo.</span>
</p>
<p class="p5"></p>
<p class="p8">
<span class="s3">O b r a z l o ž e nj e</span>
</p>
<p class="p7"></p>
<p class="p10">
<span> ODT iz Pljevalja optužnim predlogom Kt. br. 82/12 od 27. 04. 2012. godine dajući opis radnje izvršenja pravno je ocijenio, da je okrivljeni  počinio krivično djelo izazivanje opšte opasnosti iz čl. 327 st.4 u vezi st. 1 KZ, kako je to bliže opisano izrekom presude, predlažući da se okrivljeni  nakon održanog pretresa za počinjeno djelo oglasi krivim i osudi po zakonu. Na pretresu je ostao pri navodima iz optužnog akta a u završnoj riječi je   predložio da se okrivljeni  oglasi krivim i osudi po zakonu. </span>
</p>
<p class="p5">
<span>	Oštećeni J. M. nije se pridružio krivičnom gonjenju okrivljenog.</span>
</p>
<p class="p5">
<span>	Okrivljeni je u svojoj odbrani  na glavnom pretresu u bitnom  istakao,  da  na svom imanju »L.«  gaji oko 150 ovaca,  da je  neophodno da ima psa kao čuvara stoke zbog strašivoće tj. divljih zvijeri i sl., da je imao jednog „šarplaninca“ koji je bio vezan  lancem za drveni kolac ukucan u zemlju, da je kolac bio dužine nešto oko 1,70 m, da je na  kraju lanca bila  jedna alka koju je bio  postavio na kolac a  iznad alke je bio postavio kao  dodatno osiguranje još dva eksera da se ta alka ne skine sa kolca, da je visina ovog kolca kritične prilike bila nešto oko 1 metar zbog snijega koji je  dio drvenog kolca bio prekrio, da je pas bio  jak, starosti pet godina,  da se  i  tokom 2011. godine  negdje u isto vrijeme takođe bio  otrgnuo sa kolca , tj. skinuo  alku ali  tada nije nikoga povrijedio .  Posebno je dodao,  da mu je teško pao događaj koji se  desio u noći 20/21. 03. 2012. godine , da ga je  u ranim jutarnjim časovima putem mob.  telefona pozvao  J. G.i saopštio mu da mu je  ubio psa, da mu tada nije saopšteno da je  njegov  kum oštećeni J. M. kritične večeri povrijeđen od strane njegovog psa, da je njegova supruga pošla do kuće oštećenog da  vidi o čemu se radi, pa kada se ona brzo vratila  tek tada je  shvatio  da je   njegov  kum M. povrijeđen, da mu je  bilo veoma neprijatno i teško da priđe kumu i da mu se  izvini, da se kumu kasnije izvinuo, da se njih dvojica nijesu svađali i da su i dalje u korektnim odnosima, te konačno, da to što mu se stavlja na teret nije  učinio namjerno, te dalje, da mu je poznato da je njegov pas izujedao J. M. na više mjesta.  U završnoj riječi  još jednom je izjavio da mu je žao zbog svega što se desilo kritične prilike, da  priznaje krivicu i počinjeno krivično djelo, da priznaje imovinsko pravni zahtjev  na ime naknade troškova za vrijeme bolničkog liječenja u iznosu od 300 € a ocjenu svoje odgovornosti prepuštio je sudu. </span>
</p>
<p class="p5">
<span>	Sud je u dokaznom postupku saslušao svjedoka – oštećenog J. M. te svjedoka J. G., pročitao  službenu zabilješka UP Ispostava Žabljak br. 240/12 -351 od 22. 3. 2012. godine, otpusnu listu sa epikrizom JZU  Opšta bolnica Pljevlja br. 797/12 od 27.03.2012. godine za oštećenog J. M., te pročitao izvještaj iz KE za okrivljenog izdat od UP –Ispostava Žabljak br. 245/12-568/1 od 27.04. 2012. godine. Sud nije provodio dokaze saslušanja svjedoka  K. M. i vještaka medicinske struke Dr. P. M. obzirom na odustanak Zamjenika ODT od ovog predloga sa čime su se saglasili okrivljeni i oštećeni a ovo obzirom na utvrđeno činjenično stanje i priznanje krivice i počinjenog djela.</span>
</p>
<p class="p5">
<span>	Iz iskaza svjedoka – oštećenog  J. M. proizilazi,  da je u noći 20/21 03. 2012. godine  sjedio  i igrao karte u kući komšije K. M.,  da je negdje oko 03 časa pošao svojoj kući koja je  udaljena  nešto oko 300 – 400 metara, da je bilo  snijega  i slabo se viđelo, da ga je dok je išao putem,  u jednom momentu iznenada   napao sa udaljenosti nekih od 1,5 – 2 m pas  »šarplaninac«,  da mu je skočio na grudi i oborio ga na snijeg, da je u prvi mah pomislio sam da ga je napao  vuk a kada  je čuo zveket lanca – veriga znao je da ga je napao pas, da ga je  pas ujedao  po tijelu, nadlakticama, podlakticama, u predjelu nogu i  natkoljenice, da je u jednom momentu pas  krenuo i prema glavi, da se on tada pokušao  zaštititi  postavljajući ruku – lakat ispred lica, da ga je pas uhvatio čeljustima za ruku a da je on drugom rukom  uhvatio psa  za vrat, da se tako sa psom borio nekoliko minuta,  da je  uspio    takoreći  noseći i   vukući psa  prema jednom stubu od elektro mreže da obomota lanac oko istog, da je jednom rukom držao lanac a  drugom rukom dohvatio mobilni telefon i pozvao K. M., kod koga je predhodno sjedio i saopštio mu da  je napadnut od psa i rekao mu  da brzo dođe kako bi mu  pomogao, da je poslije nekoliko minuta M. došao,  da je potom pozvao svog sina G. i saopštio mu ukratko da je napadnut od psa i rekao mu da donese pušku  od komšije i da ubije psa jer mu je život bio ugrožen, da je na  lice mjesta brzo  došao  i G. sa lovačkom  puškom  dvocijevkom i sa dva hica  G.  je ubio psa, da je G. potom  sa mobilnog telefona pozvao K. B. i nešto mu saopštio vezano za ovaj događaj. Istakao je, da je  B. njegov kum i do tada su bili u korektnim odnosima, da je na liceu mjesta pozvana  služba prve pomoći koja ga je odvezla u   bolnicu  a potom  je morao ići  i u bolnicu P. gdje je bio na liječenju. Posebno je iznio, da je  kritične prilike imao i određene troškove  radi odlaska u bolnicu, po  njegovoj procjeni  nešto oko 300 €, a da ukoliko je okrivljeni spreman da mu izmiri ove troškove neće se pridružiti njegovom krivičnom gonjenju dok mu  ostale  troškove  i  naknadu štete ne traži. </span>
</p>
<p class="p5">
<span>	Iz iskaza svjedoka  J. G.  proizilazi,  da ga je u noći 20/21. 03. 2012. godine nešto između 03 i 04 časa, dok je spavao probudio  zvuk mobilnog telefona, da se javio i samo kratko čuo lavež psa i  neke riječi koje su mu  bile nerazumljive i da se veza odmah prekinula, da je potom on  pozvao broj svog oca M.  koji mu je usplahireno rekao »dolazi spašavaj zakla me pas«,  da se on brzo  obukao i obuo a potom uzeo lovačku pušku dvocijevku iz kuće njegovog košije K. S., da je  potrčao u pravcu mjesta  gdje se događaj desio, da je  na licu mjesta vidio da K. M. drži za kraj lanca  jednog psa  a koji lanac je bio zamotan oko stuba elektro mreže,  da se pas  trzao pokušavajući da dohvati  M. i oštećenog, da je on brzo reagovao i sa udaljenosti od  2 – 3 metra sa dva hica ubio psa, da je vidio da mu je otac – oštećeni  M.  bio povrijeđen na više mjesta po rukama i nogama, da  ga je pas  bio  dobro izgrizao zubima i da mu je  iz rana tekla krv, da su pozvali policiju i hitnu pomoć, da je poslije izvjesnog vremena vozilo hitne pomoći  došlo na lice mjesta pa su M. transportovali prvo do bolnice u Ž. a potom  do bolnice u P.gdje je zbrinut, da mu je poznata činjenica da je pas rase »Šarplaninac« vlasništvo K. B.,  da je drveni kolac za koji je pas bio zavezan bio visine 1 – 1,5 m a da je na vrhu kolca bilo i nekoliko eksera koji su štitili da se alka sa lanca ne skine preko vrha kolca. Posebno je istakao,  da je i predhodne  godine tj. 2011. godine  pas skidao  alku sa kolca  i išao po selu i  da su to prijavljivali policiji. </span>
</p>
<p class="p5">
<span>	Iz  službene zabilješke proizilazi, da se kritični događaj desio u ranim jutarnjim časovima 21. 03.2012. godine, da je zbog ujeda psa rase „Šarplaninac“ koji je bio u vlasništvu K. B., kritične prilike povrede zadobio J. M. i da je isti zbrinut u Opštoj bolnici Pljevlja, da su o događaju obaviješteni policija, hitna služba iz bolnice Žabljak te veterinar T. V. koji je nakon što je pas odstrijeljen uputio  odgovarajuće uzorke životinje na potrebnu analizu. </span>
</p>
<p class="p10">
<span>Iz otpusne liste  sa epikrizom za oštećenog J. M.  proizilazi   da je na prijemu u Opštoj bolnici Pljevlja kod pacijenta J. M. iz Ž. dana 21. 03. 2012. godine uočeno pri fizikalnom pregledu, više ujednih rana po tipu oguljotina kože za podkožnim hematomima na obje podlaktice i nadlaktice, te sa prednje strane lijevog hemitoraksa i na desnoj natkoljenici, da je pacijent – oštećeni primio AT zaštitu, da je liječen u periodu od 21. 03.- 27. 03. 2012.godine, da je otpušten kući i kontrola hirurga zakazana za dvije sedmice. </span>
</p>
<p class="p10">
<span>Sud je cijenio gore provedene dokaze pa je iste u cjelosti prihvatio, a ovo tim prije jer su isti pouzdani, jasni, logični i istiniti, stranke im nijesu prigovorile , međusobno se prožimaju i dopunjuju a svoju podlogu nalaze i u odbrani okrivljenog. To dalje znači, da su iskazi oštećenog i svjedoka  veoma jasni i istiniti koji svoju podlogu posebno imaju u medicinskoj dokumentaciji za oštećenog, pri čemu je službenu zabilješku izdao nadležni organ uprave policije u zakonitom postupku. </span>
</p>
<p class="p5">
<span>	Iz izvoda iz KE za optuženog sud je utvrdio da je isti ranije osuđivan  i to presudama Osnovnog suda u Žabljaku K. br. 71/94 od 21. 11. 1994. godine,  zbog kriv. djela iz čl. 136 st. 2 KZ RCG na 45 dana zatvora uslovno za jednu godinu i K. br. 36/01 od 15. 11. 2001. godine, zbog krivičnog djela iz čl. 39 KZ RCG  na novčanu kaznu u iznosu od 4.500,00 dinara(150  DM).</span>
</p>
<p class="p10">
<span>Sud je posebno cijenio odbranu okrivljenog, pa je uzeo da je okrivljeni  priznao krivicu i počinjeno  djelo a koje priznanje nalazi svoju podlogu  u svim provedenim dokazima, pa je takvo priznanje i odbranu okrivljenog prihvatio, pri čemu je sud prihvatio i potpuno priznanje imovinsko pravnog zahtjeva radi naknade materijalnih troškova  koje je ispostavio oštećeni u visini od 300 € a koji se odnose na putne troškove i troškove ishrane za vrijeme bolničkog liječenja i odlaska na kontrole. </span>
</p>
<p class="p5">
<span>	Na osnovu savjesne i brižljive ocjene provedenih  dokaza, te  priznanja okrivljenog a cijeneći sve u smislu   čl. 17 i 360 ZKP- a sud je na pouzdan način zaključio, da je okrivljeni  počinio krivično djelo, na način mjesto i u vrijeme kako je to  bliže označeno izrekom presude, odnosno sud je utvrdio činjenično  stanje,  da je okrivljeni u noći između 20/21. 03.2012. godine, oko 03,00 časova, u mjestu L. opština Ž., opšteopasnom radnjom  - neadekvatnim obezbjeđenjem  opasnog psa, izazvao opasnost za život i tijelo oštećenog J. M., koji se kretao putem prema svojoj kući, na način što svog psa rase »Šarplaninac«, nije na siguran način vezao za drveni kolac, iako je bio svjestan da ovakvom radnjom može učiniti  djelo, ali je olako držao da do toga neće doći ili da će to moći spriječiti, pa nailaskom oštećenog  pas se otrgao sa kolca i napao   oštećenog J. , kojeg je oborio na zemlju – snijeg i izujedao po obje nadlaktice i podlaktice i u predjelu desne  nadkoljenice, nanijeviši oštećenom J.M. lake tjelesne povrede.  </span>
</p>
<p class="p10">
<span>Pravnom ocjenom ovako utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela izazivanje opšte opasnosti iz čl. 327 st.4 u vezi st. 1 KZ,  koje djelo čini svaki onaj ko požarom, poplavom, eksplozijom, otrovom ili otrovnim gasom, radioaktivnim ili drugim jonizujućim zračenjem, električnom energijom, motornom silom  ili  kakvom  drugom  opšte opasnom radnjom ili opšte opasnim sredstvom izazove  opasnost  za život ili tijelo ljudi ili za imovinu čija vrijednost prelazi iznos od 20.000 €, a koje djelo je učinjeno  iz nehata.  Radnja ovoga djela  je alternativno određena, pri čemu je bitno da je u ovom slučaju izazvana konkretna opasnost za život ili tijelo ljudi a koja opasnost je neposredna i bliska kada je zaštićeno dobro već ugroženo, tako da daljim razvojem ove opasnosti može doći do povrede zaštićenog dobra. Konkretna opasnost je obilježje bića krivičnog djela i ona je u ovom slučaju  potpuno dokazana.  Okrivljeni  je djelo učinio  sa nehatom kao  predvidjenim oblikom vinosti a ovo sa razloga jer je  izazvao opasnost za život i tijelo oštećenog J. M., koji se kretao putem prema svojoj kući, na  način što je  držao da  opšteopasnom radnjom  - neadekvatnim obezbjeđenjem  opasnog psa rase „Šarplaninac“,  koga nije na siguran način vezao za drveni kolac, može učiniti  inkriminisanu radnju, ali je olako držao da do toga neće doći ili da će to moći spriječiti. Gornje tim prije jer je i iz predhodne godine tj. 2011. godine imao problem  sa obezbjeđenjem psa pomoću lanca i drvenog kolca  obzirom  da se i te godine isti pas sa kolca otrgao i lutao po selu, što dalje znači da je u odnosu na tu činjenicu  oštećeni morao biti znatno oprezniji i sa većom pažnjom pristupiti načinu na koji će čvrsto vezati psa za drveni kolac .</span>
</p>
<p class="p10">
<span>Prilikom odlučivanja o vrsti i visini kazne, sud je imao u vidu svrhu kažnjavanja, stepen krivice i druge  okolnosti predviđene u čl. 42 KZ pa je od otežavajućih okolnosti imao u vidu da je okrivljeni ranije osuđivan ali da je od ranijih osuda prošao duži vremenski period, dok je od olakšavajućih okolnosti cijenio  da je  izrazio žaljenje i osjećanje krivice zbog događaja koji se desio,  da se sa oštećenim nalazi u dobrim komšijskim i kumovskim odnosima, da je izrazio spremnost da odmah plati oštećenom imovinsko pravni zahtjev, da se oštećeni u postojećim okolnostima nije pridružio krivičnom gonjenju okrivljenog,  te mu  je  izrekao uslovnu osudu kojom mu   je utvrdio kaznu zatvora u trajanju od  60 /šezdeset/ dana   sa odgodom izvršenja na period od jedne  godine. Po ocjeni ovoga suda sa izrečenom  krivičnom sankcijom će se postići svrha kažnjavanja u smislu generalne i specijalne prevencije shodno čl. 4 i 32 KZ, jer je sud uvjerenja da se realno može očekivati u postojećim okolnostima da će upozorenje dovoljno uticati na učinioca da ne vrši krivična djela. </span>
</p>
<p class="p10">
<span>Okrivljeni je obavezan da  plati oštećenom J. M. na ime imovinsko pravnog zahtjeva – naknade materijalne štete - troškova  za vrijeme bolničkog liječenja  iznos od 300 €, a gornje na osnovu priznanja  toga zahtjeva u cjelosti od strane okrivljenog i sve shodno čl. 234 i čl. 239  ZKP-a .</span>
</p>
<p class="p5">
<span>	Oglašavajući optuženog krivim,  sud ga je obavezao da plati sudu paušal  u iznosu od  55 € shodno čl. 226 st. 3  ZKP-a  imajući u vidu trajanje, složenost postupka i imovno stanje okrivljenog. </span>
</p>
<p class="p5"></p>
<p class="p5">
<span>	Sa iznijetog odlučeno je kao u izreci presude.</span>
</p>
<p class="p8">
<span class="s1">OSNOVNI SUD U ŽABLJAKU, dana 29. 05. 2012. godine</span>
</p>
<p class="p11"></p>
<p class="p4">
<span class="s3">ZAPISNIČAR	                                                        PREDSJEDNIK SUDA</span>
</p>
<p class="p12">
<span class="s3">Ikonija Šibalić,s,r.                                                                     Mihailo Andjelić,s.r.</span>
</p>
<p class="p4"></p>
<p class="p4">
<span class="s3">PRAVNA POUKA:</span>
</p>
<p class="p13">
<span class="s3">Protiv ove presude dopuštena je žalba u roku</span>
</p>
<p class="p13">
<span class="s3">od 8 dana po prijemu pismenog otpravka</span>
</p>
<p class="p13">
<span class="s3">iste preko ovog suda Višem sudu Bijelo Polje.	</span>
</p>
<p class="p13">
<span>	</span>
</p>
<p class="p5"></p>
<p class="p6"></p>
<p class="p6"></p>


</body>
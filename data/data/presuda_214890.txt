<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Calibri'}
.span2{;font-size:12pt;font-family:'Arial'}
.sup1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">                                               </span><span class="span2">K. br.  694/14</span>
</p>
<p>&nbsp;</p>
<p>
<span class="span2">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv optuženog Đ. R., zbog krivičnog djela teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1  Krivičnog zakonika Crne Gore, nakon održanog javnog glavnog pretresa od 01.07.2016. godine u prisustvu zastupnika optužbe državnog tužioca M. T., optuženog i njegovog branioca adv. D. M. iz PG, istog dana izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Optuženi: Đ. R., JMB .............., od oca B., i majke M., rođene B., rođen 02.07.1976. godine u P. - R. K., sa prebivalištem u Podgorici, ul. II C. B. Z. br. ., ulaz br. 15, stan br. 6, državljanin Crne Gore, razumije crnogorski jezik, koji je i njegov jezik, po zanimanju diplomirani ekonomista, oženjen, otac troje djece, pismen, završio Ekonomski fakultet, srednjeg imovnog stanja, ranije neosuđivan, protiv koga se ne vodi postupak za drugo krivčno djelo. </span>
</p>
<p>&nbsp;</p>
<p style="text-align:center;">
<span class="span2">Kriv je</span>
</p>
<p>&nbsp;</p>
<p>
<span class="span2">Što je:</span>
</p>
<p>
<span class="span2">Dana 14. marta 2014. godine, oko 19,30 časova, u ulici B. B., u PG, ne pridržavajući se saobraćajnih propisa iz čl. 182 st. 2 i čl. 76 ZOBS-a na putevima, svjestan da ovakvim kršenjem propisa može ugroziti saobraćaj i dovesti u opasnost život i tijelo ljudi, pa je na to pristao, ugrozio saobraćaj i doveo u opasnost život i tijelo ljudi, na način što je upravljao vozilom marke "P. 407" registarskih oznaka PG .. ..., u pravcu B. M. B., pod dejstvom alkohola pri koncentraciji od 0,94 promila apsolutnog alkohola u krvi, a da nije držao potrebno odstojanje od vozila koje se kreće ispred njega tako da može blagovremeno da uspori ili da se zaustavi, ako vozilo ispred njega uspori ili se zaustavi, usljed kojih propusta je prednjim dijelom vozila udario u zadnji dio vozila "A. A4" registarskih oznaka PG .. ..., kojim je ispred njega upravljao S. E. i koji je vozilo zaustavio na obilježenom pješačkom prelazu, od kojeg udara se vozilo "A. A4" odbilo i udarilo u pješaka - oštećenu L. M. koja je prelazila kolovoz sa lijeve na desnu stranu gledajući iz pravca oba vozila, kojom prilikom je oštećena L. M. zadobila tešku tjelesnu povredu u vidu preloma u predjelu gornjeg okrajka desne golenjače sa spoljašnje strane u zglobu koljena i nagnječenje u predjelu desnog koljena, pri čemu je optuženi u odnosu na težu posljedicu - tešku tjelesnu povredu oštećene L. M. postupao sa svjesnim nehatom, jer je znao da njegovim radnjama može nastupiti takva posljedica ali je olako držao da do toga neće doći, </span>
</p>
<p>&nbsp;</p>
<p>
<span class="span2">- čime je izvršio krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 4, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span class="span2">&nbsp;</span>
</p>
<p>
<span class="span2">&nbsp;</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">&nbsp;</span>
</p>
<p>
<span class="span2">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako optuženi u roku od 2 (dvije) godine po pravosnažnosti presude ne učini novo krivično djelo. </span>
</p>
<p>
<span class="span2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span2">Obavezuje se optuženi da plati na ime troškova krivičnog postupka iznos od 385,50 €, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom Osnovnog državnog tužilaštva Podgorica Kt. br. 1103/14 od 16.12.2014. godine, optuženom Đ. R. stavljeno je na teret izvršenje krivičnog djela teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika Crne Gore. Zastupnik optužbe je u završnoj riječi u cjelosti ostao pri podignutoj optužnici i predložio sudu da optuženog oglasi krivim i izrekne mu krivičnu sankciju propisanu zakonom za predmetno krivično djelo.</span>
</p>
<p>
<span class="span2">Optuženi Đ. R. je u odbrani u prethodnom postupku i na glavnom pretresu  saglasno naveo da je 14. marta 2014. godine, oko 19:30 časova učestvovao u saobraćajnoj nezgodi upravljajući vozilom marke "</span><span class="span2">P.  407", reg. oznake PG .. ..., ali smatra da ni na koji način nije doprinio nastanku iste. Kritičnog dana kretao se lijevom saobraćajnom trakom desne kolovozne trake ulice B. B. iz pravca raskrsnice sa ulicom IV j., brzinom od nekih maksimum 40 km/h, a ispred njega kretalo se vozilo marke "A." bijele boje, koje je u jednom trenutku udarilo pješaka, tj. ženu koja je prelazila ulicu na pješačkom prelazu sa lijeve na desnu stranu, gledano iz pravca njegovog kretanja. Kada je vidio da je ovo vozilo udarilo pješaka počeo je da koči, ali nije uspio da zaustavi vozilo, već je prednjim dijelom udario u zadnji dio ovog vozila ispred njega. Udar je bio blag i siguran je da njegova brzina prilikom sudara nije bila veća od 20 km/h, pa ni oštećenja na vozilima nisu bila velika. Siguran je da je vozač "A." prvo udario pješaka i to je vidio kada je "A." počeo da koči, pa je i on kočio, ali nije uspio da se zaustavi, već je nakon što je "A." udario pješaka on udario u "A.". Prije saobraćajne nezgode sjedio je u restoranu "K." gdje je uz jelo popio dvije čaše crnog vina i nekih 45 minuta nakon toga je sjeo u svoje vozilo, a ubrzo potom se desila predmetna saobraćajna nezgoda. Na glavnom pretresu je dodao da je primijetio da žena koju je udario "A." od tog udara nije pala na asfalt, već se samo naslonila na prednji dio auta koje je udarilo. Nije vidio kakva je bila pozicija oštećene na pješačkom prelazu, samo zna da se nalazila malo ispred prednjeg dijela vozila koje je udarilo. U završnoj riječi je ostao pri odbrani datoj tokom postupka i pridružio se završnoj riječi branioca.</span>
</p>
<p>
<span class="span2">Branilac optuženog je u završnoj riječi naveo da u konkretnoj krivično pravnoj stvari nije moguće na pouzdan način utvrditi kako se odgirao predmetni saobraćajni udes, jer nalaz vještaka saobraćjane struke, njegova dopuna i njegovo izjašnjenje ne daju pouzdan odgovor na ovo pitanje, već samo unose određenu nelogičnost. Pritom je ukazao na određene dijelove nalaza i mišljenja vještaka saobraćajne struke, kao i dopune istog, koji su po stavu odbrane nelogični. Imajući u vidu navedeno odbrana smatra da se provedenim </span><span class="span2">dokazima ne može pouzdano utvrditi da se ovaj saobraćajni udes odigrao u dvije faze kako je to predstavljeno optužbom, pa je zato predložio sudu da donese oslobađajuću presudu, pritom navodeći da odbrana nakon sprovedenog postupka ne može tvrditi ni suprotno, ali u svakom slučaju se to ne može utvrditi kroz izvedene dokaze.</span>
</p>
<p>
<span class="span2">Sud je u dokaznom postupku saslušao svjedoka oštećenu M. L., saslušao svjedoka E. S., pročitao zapisnik o uviđaju saobraćajne nezgode Uprave policije CB Podgorica br. 429/2014 od 14.03.2014. godine, izvršio uvid u skicu lica mjesta saobraćajne nezgode, saslušao vještaka saobraćajne struke Đ. V. i pročitao njegov nalaz i mišljenje od 22.07.2014. godine i dopunu nalaza i mišljenja od 12.02.2016. godine, pročitao medicinsku dokumentaciju na ime oštećene M. L., pročitao izvještaj Kliničkog centra Crne Gore A. br. 329 od 02.04.2014. godine o analizi alkohola u krvi kod optuženog Đ. R., saslušao vještaka medicinske struke dr D. Č. i pročitao njen nalaz i mišljenje od 15.08.2014. godine, dopunski nalaz i mišljenje od 14.09.2014. godine, kao i nalaz i konačno mišljenje od 17.09.2014. godine, i pročitao izvod iz kaznene evidencije na ime optuženog dostavljen od strane Ministarstva pravde Republike Kosovo.</span>
</p>
<p>
<span class="span2">Svjedok oštećena M. L. je u svjedočkom iskazu u prethodnom postupku navela da se predmetna saobraćajna nezgoda dogodila 14.03.2014. godine oko 19:30 časova. Kritičnom prilikom se kretala prema zgradi u kojoj živi, na način što je prelazila ulicu B. B., i to sa lijeve na desnu stranu posmatrano od pravca ulice 4. j. Uspjela je da pređe polovinu kolovoza, a nakon toga je zastala na sredini kolovoza, jer je sa njene desne strane nailazilo jedno vozilo, ali je vozač ovog vozila stao ispred pješačkog prelaza i rukom joj dao znak da nastavi sa prelaskom ulice, što je ona i učinila. U trenutku kada je bila tačno ispred tog vozila, isto je udarilo u desnu nogu, od kog udara je pala na asfalt. Imajući u vidu da joj je vozač vozila koje je udarilo samo par sekundi prije toga dao znak da može da pređe ulicu, nije obraćala pažnju šta se dešava oko nje, pa zbog toga nije vidjela kako je vozilo udarilo, niti je to očekivala. Iz navedenih razloga se nije mogla izjasniti da li se prije nego što je ovo vozilo udarilo čuo neki udar. Nakon što je pala na asfalt nije obraćala pažnju na to šta se dešava oko nje, jer je osjećala jak bol u nozi i bila je uplašena, a odmah nakon nezgode neko je odvezao u Urgentni centar, gdje je i nakon prijema i pregleda od strane ljekara specijaliste i dalje osjećala bolove i nije mogla da hoda, a početkom juna 2014. godine ljekari su naložili da se uradi skener koljena i tada su na desnom koljenu koje joj je stradalo u nezgodi uočene promjene koje su ukazivale na naprsnuće. Na glavnom pretresu je dodala da je pješački prelaz prelazila po sredini, a vozilo koje se zaustavilo i propustilo je da prođe je bilo van pješačkog prelaza, na liniji. Prije nego što je udarilo ovo vozilo, nije vidjela nijedno drugo vozilo, a nakon udara nije obraćala pažnju na ostala vozila. Nije čula bilo kakav udar niti je nešto vidjela osim da je ovaj momak zaustavio vozilo i blicao joj i rukom pokazao da pređe ulicu. Nije se pridružila krivičnom gonjenju protiv optuženog, a imovinskopravni zahtjev će ostvarivati u parničnom postupku.</span>
</p>
<p>
<span class="span2">Svjedok E. S. je u iskazu datom u prethodnom postupku i na glavnom pretresu saglasno u bitnom naveo da je 14.03.2014. godine, svojim vozilom marke „A.“, reg. oznaka PG .. ..., krećući se lijevom saobraćajnom trakom desne kolovozne trake ulice B. B., išao prema T. Nailaskom na pješački prelaz zaustavio je svoje vozilo kako bi propustio jednu gospođu koja je prelazila ulicu sa lijeve na desnu stranu, posmatrano iz smjera njegovog kretanja, i već je bila došla do sredine kolovoza i zastala, pa joj je on dao znak rukom i ablendovao kako bi joj na taj način ukazao da nastavi sa prelaskom kolovoza. U trenutku kada je ista bila ispred njegovog vozila naišlo je vozilo P., koje se kretalo iza njega istom saobraćajnom trakom i prednjim dijelom udarilo u zadnji dio njegovog vozila, koji udar nije bio baš jak, ali jeste dovoljno da ga odbaci naprijed, pa je on prednjim dijelom svog vozila udario ovu ženu koja je prelazila ulicu, od kog udara je pala na asfalt. Na glavnom pretresu je dodao da se ne može sjetiti da li je svoje vozilo zaustavio prije zaustavne linije, ali zna da </span><span class="span2">se zaustavio ispred pješačkog prelaza, a kada je primijetio pjašaka ona je bila na prelazu i stajala je na otprilike pola metra ulijevo od njegovog vozila, s tim što se ne sjeća u kom dijelu pješačkog prelaza se ona nalazila, odnosno ne sjeća se da li je bila u dijelu pješačkog prelaza koji je bio bliže ili dalje od njegovog vozila. Kada ga je vozilo optuženog udarilo odpozadi i odgurnulo unaprijed, došlo je do kontakta njegovog vozila i oštećene, koja se u tom trenutku nalazila po sredini prednjeg dijela njegovog vozla, a nakon kontakta nije pomjerao svoje vozilo. Nakon kontakta sa oštećenom primjetio je da je ista pala na asfaltnu podlogu. Njegovo vozilo ima automatski mjenjač, pa je zbog te činjenice on držao nogu na kočnici, a prilikom zaustavljanja prije pješačkog prelaza nije izbacio mjenjač iz položaja koji je namjenjen za vožnju vozila, već je samo držao nogu na kočnici i vozilo je stajalo.</span>
</p>
<p>
<span class="span2">Iz uviđajne dokumentacije - zapisnika o uviđaju saobraćajne nezgode Uprave policije CB Podgorica br. 429/2014 od 14.03.2014. godine i skice lica mjesta proizilazi da se predmetna saobraćajna nezgoda dogodila dana 14.03.2014. godine, u 19:30 časova, u ul. B. B., da je lice mjesta predmetne saobraćajne nezgode u navedenoj ulici naspram AC Janković. Kolovozni zastor ulice na mjestu gdje se dogodila saobraćajna nezgoda je asfaltni, uzdužnom punom linijom podijeljen na dvije kolovozne trake koje su uzdužnim isprekidanim linijama podijeljene na dvije saobaćajne trake. Vozilo PG .. ... zatečeno je na pješačkom prelazu u nivou lijeve saobraćajne trake desne kolovozne trake prednjim dijelom okrenuto u pravcu B. M. B., a gledano iz pravca ulice 4. J. Vozilo P. 407 zatečeno je u lijevoj saobraćajnoj traci desne kolovozne trake ul. B. B. iza vozila PG .. ..., prednjim dijelom okrenuto u pravcu B. M. B., a gledano iz pravca ul. 4. J. Pješak M. L. nije zatečena na licu mjesta, jer je ista transportovana u UB KC CG radi ukazivanja medicinske pomoći. Od materijalnih tragova na licu mjesta zatečeni su tragovi kočenja prednjih točkova vozila PG .. ..., kao i trag laka, stakla i plastike rasute po kolovozu.</span>
</p>
<p>
<span class="span2">Iz nalaza i mišljenja vještaka saobraćajne struke Đ. V. od 22.07.2014. godine proizilazi da se predmetna saobraćajna nezgoda dogodila dana 14.03.2014. godine, u 19:30 časova, u ul. B. B., tačnije naspram "AC J." i da su u istoj učestvovali E. S. kao vozač vozila A. A4 2,0 TDI, reg. oznaka PG .. ..., optuženi Đ. R. kao vozač vozila P. 407 ST 2,0 HDI, reg. oznaka PG .. ... i oštećena M. L. kao pješak. Na osnovu materijalnih tragova, evidentiranih oštećenja i zatečene pozicije poslije kontakta, brzina vozila P. 407, neposredno prije aktiviranja radne kočnice, imala je vrijednost od oko 41,00 km/h. Na osnovu podataka iz uviđajne dokumetacije, posebno lokacije materijalnog traga na skici obilježenog sa 6, vozilo A. A4 je neposredno prije kontakta bilo zaustavljeno, pa mu je brzina bila jednaka nuli. Na osnovu podataka u uviđajnoj dokumentaciji, neposredno prije kontakta, pješak se mogao kretati normalnim hodom od lijeve ka desnoj ivici kolovoza, preko pješačkog prelaza, pa na osnovu tabele Kotik – Besakov, a s obzirom na pol (ž) i godine starosti (70), brzina pješaka je imala vrijednost od oko 3,95 km/h ili 1,10 m/s. Na osnovu smjerova kretanja, materijalnih tragova na kolovozu, evidentiranih oštećenja i zatečenih pozicija oba vozila poslije kontakta, mjesto kontakta vozila je bilo, gledano po uzdužnoj osi ul. B. B. – na kraju tragova kočenja, a gledano po poprečnoj osi ul. B. B. – na lijevoj saobraćajnoj traci desne kolovozne trake, na oko 6,50 m lijevo od desne ivice kolovoza, iznad traga 6 na skici, gledano iz pravca ul. 4. J. u pravu B. M. B. (smjer kretanja oba vozila). Do kontakta je došlo udarom (naletom) prednjeg dijela vozila P. na zadnji dio vozila A.. Nakon kontakta vozilo P. je potisnulo vozilo A. za oko 2,00 m naprijed, gdje se i zaustavilo, dok se vozilo P. takođe zaustavilo prije tragova laka na lijevoj saobraćajnoj traci desne kolovozne trake gledano iz pravca ul. 4. J. u pravcu B. M. B.. Tokom potiskivanja u smjeru kretanja od strane vozila P., vozilo A., najvjerovatnije prednjim branikom, bez uticaja vozača, ostvarilo je kontat (nalet) sa pješakom koji je prelazio kolovoz preko pješačkog prelaza od lijeve prema desnoj strani, za smjer kretanja vozila, koji kontakt sa pješakom se desio na lijevoj saobraćajnoj traci desne kolovozne trake, gledano po poprečnoj osi ulice, a </span><span class="span2">u odnosu na uzdužnu osu – na pješačkom prelazu, na udaljenosti od oko 10,70 m, poslije NT, gledano u smjeru kretanja vozila. Zaustavni put vozila P. pri posjedovanoj brzini iznosio bi oko 19,33 m, a vrijeme zaustavljanja trajalo bi oko 2,51 s. Na kolovozu su evidentirani tragovi kočenja vozila P. na osnovu kojih se dolazi do podatka da je optuženi prije naleta na vozilo A. aktivirao radnu kočnicu sa udaljenosti od oko 16,40 m, odnosno sa udaljenosti sa koje nije imao vremensko prostornih uslova da zaustavi vozilo prije mjesta kontakta, jer mu je zaustavni put pri posjedovanoj brzini bio duži (19,33 m), iako je isti bio obavezan da po uočavanju vozila ispred sebe pravovremeno aktivira radnu kočnicu i tako smanji brzinu, ili potpuno zaustavi vozilo prije mjesta kontakta, što nije učinio. Sa rastojanja od 16,40 m optuženi bi zaustavio vozilo kočenjem da se kretao brzinom izbjegavanja od oko 34,90 km/h. U momentu kada je optuženi aktivirao radnu kočnicu pješak je bio udaljen od mjesta kontakta: vremenski 1,73 s, a prostorno 1,90 m, što znači da je pješak bio na prostoru lijeve kolovozne trake. Na osnovu navedenog vještak je mišljenja da je opasna situacija pretvorena u saobraćajnu nezgodu nastala na način što optuženi kao vozač P.a nije pravovremeno reagovao kočenjem vozila prije nailaska na zaustavljeno vozilo A., a koje je imao uslova da pravovremeno uoči, već je nastavio kretanje i ostvario nalet na isto na lijevoj saobraćajnoj traci desne kolovozne trake ul. B. B., gledano iz pravca ul. 4. J. u pravcu B. M. B., o čemu svjedoče materijalni tragovi na kolovozu. Optuženi bi izbjegao nezgodu da se kretao brzinom izbjegavanja od 34,90 km/h i svakom manjom, prilagođavajući brzinu saobraćajnoj situaciji. Ovakav način upravljanja vozilom od strane optuženog posledica je greške u upravljanju i predstavlja osnovni i jedini uzrok nastanka nezgode, dok vozač zaustavljenog vozila A. nije uticao na nastanak iste. Imajući u vidu da je pješak koristio pješački prelaz i kretao se od lijeve prema desnoj strani ulice, a da je u momentu aktiviranja radne kočnice od strane optuženog pješak prelazio sa lijeve na desnu kolovoznu traku, to je do kontakta između vozila A. i pješaka došlo usled potiskivanja zaustavljenog vozila A., bez uticaja vozača tog vozila.  </span>
</p>
<p>
<span class="span2">Izjašnjavajući se na dati nalaz i mišljenje na glavnom pretresu od 20.01.2016. godine, vještak je naveo da je sudarna ili naletna brzina vozila P. na vozilo A. iznosila 7,41 m/s ili 26,69 km/h. Prilikom kočenja vozilo P. je izgubilo brzinu od oko 30 km/h, što ne znači da je brzina od oko 41 km/h umanjena za 30 km/h, jer je brzina vektorska veličina i ne može se prostim oduzimnjem zaključiti da je brzina od oko 41 km/h umanjena za 30 km/h. Izgubljena brzina odnosi se na period od trenutka aktiviranja radne kočnice do trenutka neposredno prije sudara sa vozilom A.. Prilikom sudara, naleta vozila P. na zaustavljeno vozilo A., na osnovu deformacionog rada vozilo je poništilo ili izgubilo brzinu od 6,4 m/s ili 23,04 km/h. </span>
</p>
<p>
<span class="span2">Iz dopunskog nalaza i mišljenja od 12.02.2016. godine utvrđeno je da brzina vozila P. u trenutku sudara iznosi 23,04 km/h, a vještak je konstatovao da na glavnom pretresu od 20.01.2016. godine nije imao uslova za proračun, pa je zbog toga pogrešno naveo da je ova sudarna brzina iznosila 26,69 km/h. Brzina vozila A. na kraju trajanja sudara, odnosno izlazna brzina iz sudara iznosi 3,29 m/s ili 11,83 km/h, koje vozilo je nakon sudara pomjereno naprijed za 2 metra, a usporenje koje je ostvarilo vozilo A. na putu od 2 metra, nakon naleta vozila P. na zadnji dio vozila A., sa početnom brzinom od 11,83 km/h, iznosi 2,71 m/s. U slučaju da vozač vozila A. nije držao nogu na pedali kočnice, tada bi vozilo A. bilo potisnuto naprijed za ne manje od oko 5,41 m.</span>
</p>
<p>
<span class="span2">Iz izvještaja Kliničkog centra Crne Gore A. br. 329 od 02.04.2014. godine o analizi alkohola u krvi kod optuženog Đ. R. proizilazi da su optuženom krv i urin uzeti na analizu dana 14.03.2014. godine u 21:10 časova, odnosno 100 minuta nakon nezgode, kada je u krvi ustanovljena koncentracija apsolutnog alkohola od 0,77 promila, a u urinu od 1,50 promila, a kod te koncentracije se većina ljudi nalazi u pripitom stanju.</span>
</p>
<p>
<span class="span2">Iz medicinske dokumentacije na ime oštećene M. L., i to: uvjerenja JZU Zavoda za hitnu medicinsku pomoć Crne Gore Podgorica br. 3578 od 16.06.2014. godine i uvjerenja JZU Kliničkog centra Crne Gore br. 03/01-9153/1 od 25.06.2014. godine, izvještaja ljekara specijaliste ortopeda KC CG br. protokola 2225 od 14.03.2014. godine, izvještaja ljekara specijaliste ortopeda KC CG br. protokola 6086 od 04.04.2014. godine, izvještaja ljekara specijaliste radiologije KC CG br. protokola 1734 od 28.05.2014. godine,  CT nalaza Centra za radiološku dijagnostiku KC CG ID broj 23286 od 11.06.2014. godine, izvještaja ljekara specijaliste ortopeda KC CG br. protokola 16801 od 12.09.2014. godine, i rentgenskih snimaka desnog koljena, proizilazi da oštećena M. L. nije registrovana u HMP Podgorica kao pacijent te zdravstvene ustanove dana 14.03.2014. godine, dok je utvrđeno da je istog dana u 20:10 časova u KC CG zavedena u protokol pod brojem 2225, i da je primljena zbog povrede koju je zadobila u udesu kao pješak, kao i da se žalila na bol u predjelu desnog koljena, kojom prilikom joj je postavljena dijagnoza na latinskom jeziku, te da je u narednom periodu u istoj zdravstvenoj ustanovi oštećena dolazila na ljekarske preglede zbog navedene povrede.</span>
</p>
<p>
<span class="span2">Iz nalaza i mišljenja vještaka medicinske struke dr D. Č. od 15.08.2014. godine, koji je vještak dala samo na osnovu uvjerenja JZU Zavoda za hitnu medicinsku pomoć Crne Gore Podgorica i uvjerenja JZU Kliničkog centra Crne Gore, proizilazi da je oštećena M. L. u predmetnom događaju zadobila povredu u vidu nagnječenja u predjelu desnog koljena, koja je nastala djelovanjem tupine mehaničkog oruđa, najvjerovatnije dok se oštećena nalazila u svojstvu pješaka, kada je udarena vozilom u predjelu desnog koljena i ista se u vrijeme nanošenja kvalifikuje kao laka tjelesna povreda.</span>
</p>
<p>
<span class="span2">Iz dopunskog nalaza i mišljenja vještaka medicinske struke dr D. Č. od 14.09.2014. godine, a koji je vještak dala na osnovu naknadno dostavljene medicinske dokumentacije na ime oštećene koja je pročitana na glavnom pretresu i na osnovu nalaza o analizi krvi optuženog, proizilazi da je oštećena M. . u predmetnom događaju nedvosmisleno zadobila povredu u vidu nagnječenja u predjelu desnog koljena, te da joj je nekoliko mjeseci nakon predmetnog događaja ustanovljen prelom u sanaciji u predjelu gornjeg spoljašnjeg dijela desne golenjače, koji je mogao nastati u predmetnoj saobraćajnoj nezgodi, a ustanovljene su i atrofično – degenerativne promjene na kostima koljena, više desnog. U cilju utvrđivanja da li je navedeni prelom desnog koljena zaista i nastao u predmetnoj saobraćajnoj nezgodi vještak je tražila da joj se dostave svi rentgenološki snimci koje posjeduje oštećena na osnovu kojih će se izvršiti dopuna vještačenja. Što se tiče koncentracije alkohola u krvi i urinu kod optuženog, vještak je mišljenja da koncentracija alkohola u krvi od 0,77 promila i u urinu od 1,50 promila ukazuje da je alkohol u krvi Đ. R. bio u fazi odmakle eliminacije, što dozvoljava mogućnost primjene Widmark – ove formule, čijom primjenom se može konstatovati da je u vrijeme predmetne saobraćajne nezgode, koncentracija alkohola u krvi iznosila, od najmanje 0,94 promila do najviše 1,10 promila, odnosno srednje 1,02 promila, što znači da je optuženi u vrijeme saobraćajne nezgode bio u pripitom stanju, s tim što se pripitim stanjem smatra koncentracija alkohola u krvi u rasponu od 0,50 – 1,49 promila. Isključuje se mogućnost da se navedena koncentracija alkohola u krvi prosječnog muškarca, tjelesne težine oko 80 kg, mogla postići od popijene dvije čaše vina od 2 dcl, već je količina popijenog pića morala biti veća. U pripitom stanju dolazi do sve jačeg narušavanja samokontrole, nestaje samokritičnost, pojavljuje se želja za isticanjem, dolazi do precjenjivanja sopsvenih sposobnosti, nastaju promjene u hodu i pokretima, vozači su skloni riskantnoj i prebrzoj vožnji. Pojavljuju se prvi znaci smanjene sposobnosti pamćenja i zapažanja, smanjuje se oštrina vida, tako da slike postaju nejasne, orijentacija u prostoru je dvostruko manja, moć prilagođavanja na svijetlo – tamu smanjuje se za oko 30 %, dolazi do stvaranja iluzija, reakcije čula sluha produžavaju se za oko 40%. Povećava se sklonost govorljivosti, osobe su razdražljive, tako da su moguće i svađe i tuče, pogoršavaju se </span><span class="span2">intelektualne funkcije. Samopouzdanje sve više raste uz istovremeno slabljenje kontrole, zbog čega se upravo u ovom stepenu alkoholisanosti najčešće i događaju najteže saobraćajne nezgode.</span>
</p>
<p>
<span class="span2">Iz konačnog nalaza i mišljenja vještaka medicinske struke od 17.09.2014. godine, koji je vještak dala na osnovu već analizirane medicinske dokumentacije na ime oštećene, kao i CD sa rentgenološkim snimkom desnog koljena oštećene od 14.03.2014. godine, rentgenološkog snimka desnog koljena oštećene od 07.05.2014. godine i CD sa MSCT desnog koljena oštećene od 11.06.2014. godine, proizilazi da je oštećena M. L. kritičnom prilikom zadobila povrede u vidu: nagnječenja u predjelu desnog koljena, preloma u predjelu gornjeg okrajka desne golenjače, sa spoljašnje strane, u zglobu koljena (tzv. Segond prelom), koje povrede su nastale djelovanjem tupine mehaničkog oruđa, najvjerovatnije dok se oštećena nalazila u svojstvu pješaka, kada je udarena vozilom u desnu nogu, sa desne strane. </span>
</p>
<p>
<span class="span2">Izjašnjavajući se na glavnom pretresu od 20.01.2016. godine, vještak je navela da je kada je radila pismeni nalaz od 17.09.2014. godine naknadno na raspolaganju imala CD sa rentgenološkim snimkom desnog koljenja od 14.03.2014. godine na kom se navodi da postoji »prekid kontinuiteta« uz lateralnu ivicu eminencije interkondilike, spušten lateralni tibijalni plato, lučno konkavna zona impakcije u koštanoj površini lateralnog tibijalnog platoa, potom rentgenološki snimak desnog koljena od 07.05.2014. godine, gdje stoji da postoji defekt na pokrovnoj površini golenjače, upolje, kao i CD snimkz sa CT snimkom desnog koljena od 11.06.2014. godine. Na osnovu ovakvog nalaza nedvosmisleno se može zaključiti da je oštećena M. L. u kritičnom događaju zadobila prelom u predjelu gornjeg okrajka desne golenjače, sa spoljašnje strane, u zglobu koljena, koja povreda je nastala kao posledica dejstva mehaničke sile jačeg intenziteta i ista se u vrijeme nanošenja kvalifikuje kao obična teška tjelesna povreda.</span>
</p>
<p>
<span class="span2">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je na nesumnjiv način utvrdio da je optuženi Đ. R. dana 14. marta 2014. godine, oko 19,30 časova, u ulici B. B., u Podgorici, ne pridržavajući se saobraćajnih propisa iz čl. 182 st. 2 i čl. 76 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljao vozilom marke "P. 407" registarskih oznaka PG .. ..., u pravcu B. M. B., pod dejstvom alkohola pri koncentraciji od 0,94 promila apsolutnog alkohola u krvi, a da nije držao potrebno odstojanje od vozila koje se kreće ispred njega tako da može blagovremeno da uspori ili da se zaustavi, ako vozilo ispred njega uspori ili se zaustavi, usljed kojih propusta je prednjim dijelom vozila udario u zadnji dio vozila "A. A4" registarskih oznaka PG .. ..., kojim je ispred njega upravljao E. S. i koji je vozilo zaustavio na obilježenom pješačkom prelazu, od kojeg udara se vozilo "A. A4" odbilo i udarilo u pješaka - oštećenu M. L. koja je prelazila kolovoz sa lijeve na desnu stranu gledajući iz pravca oba vozila, kojom prilikom je oštećena M. L. zadobila tešku tjelesnu povredu u vidu preloma u predjelu gornjeg okrajka desne golenjače sa spoljašnje strane u zglobu koljena i nagnječenje u predjelu desnog koljena.</span>
</p>
<p>
<span class="span2">Vrijeme i mjesto odigravanja predmetne saobraćajne nezgode sud je utvrdio na osnovu uviđajne dokumentacije, odnosno iz zapisnika o uviđaju Uprave policije CB Podgorica br. 429/2014 od 14.03.2014. godine i skice lica mjesta u kojima je konstatovano da je dana 14.03.2014. godine, oko 19:30 časova došlo do saobraćajne nezgode u ul. Bracana Bracanovića u Podgorici, te da je vozilo kojim je upravljao svjedok E. S., A. A4 PG .. ... zatečeno na pješačkom prelazu u nivou lijeve saobraćajne trake desne kolovozne trake prednjim dijelom okrenuto u pravcu B. M. B., a gledano iz pravca ulice 4. J., dok je vozilo kojim je upravljao optuženi Đ. R., P. 407 PG .. ... zatečeno u lijevoj saobraćajnoj traci desne kolovozne trake ul. Bracana Bracanovića, iza vozila PG .. ..., prednjim dijelom okrenuto u pravcu B. M. B., a gledano iz pravca ul. 4. J. Navedene materijalne dokaze sud je prihvatio, </span><span class="span2">jer njihova sadržina nije dovedena u sumnju sa drugim dokazima, niti su stranke i branilac na iste imali bilo kakvih primjedbi. Iz iskaza svjedoka E. S. sud je utvrdio da se isti kritičnom prilikom, upravljajući svojim vozilom marke A. A4, kretao lijevom saobraćajnom trakom desne kolovozne trake ulice B. B., te da je nailaskom na pješački prelaz zaustavio svoje vozilo kako bi propustio pješaka - oštećenu Milijanu Lalević koja je prelazila ulicu sa lijeve na desnu stranu, posmatrano iz smjera njegovog kretanja, koja je u tom trenutku već bila došla do sredine kolovoza i zastala, pa joj je on dao znak rukom i amblendovao joj kako bi joj na taj način ukazao da nastavi sa prelaskom kolovoza, ali u trenutku kada je ista bila ispred njegovog vozila, iza njegovog vozila je naišlo vozilo P. koje se kretalo istom saobraćajnom trakom, i prednjim dijelom udarilo u zadnji dio njegovog vozila, koji udar ga je odbacio naprijed, pa je on prednjim dijelom svog vozila udario pješaka - oštećenu koja je prelazila ulicu, od kog udara je ista pala na asfalt. Iskaz svjedoka E. S. u ovom dijelu je sud prihvatio, s obzirom na to da je isti u saglasnosti sa uviđajnom dokumentacijom, te da je potvrđen iskazom svjedoka oštećene M. L. koja je navela da je u kritičnoj prilici prelazila ulicu B. B., i to sa lijeve na desnu stranu posmatrano iz pravca ulice 4. J., te da je uspjela da pređe polovinu kolovoza, nakon čega je zastala na sredini kolovoza, jer je sa njene desne strane nailazilo jedno vozilo, ali je vozač ovog vozila stao, blicao joj i rukom joj dao znak da nastavi sa prelaskom ulice, što je ona i učinila, i u trenutku kada je bila tačno ispred tog vozila, isto je udarilo u desnu nogu, od kog udara je pala na asfalt i zadobila povredu koljena. Pored navedenog, saglasni iskazi ovih svjedoka su potvrđeni i nalazom i mišljenjem vještaka saobraćajne struke i dopunom istog, kao i izjašnjenjem vještaka na glavnom pretresu, iz kog je sud utvrdio dinamiku toka i nastanka predmetne saobraćajne nezode. Naime, iz nalaza i mišljenja vještaka saobraćajne struke je utvrđeno da se predmetna saobraćajna nezgoda odvijala u dvije faze, odnosno da je prvo došlo do kontakta vozila, a zatim i do kontakta vozila A. A4 sa pješakom. Do kontakta vozila je došlo udarom (naletom) prednjeg dijela vozila optuženog na zadnji dio vozila svjedoka E. S., gledano po uzdužnoj osi ul. B. B. – na kraju tragova kočenja, a gledano po poprečnoj osi ul. B. B. – na lijevoj saobraćajnoj traci desne kolovozne trake, na oko 6,50 m lijevo od desne ivice kolovoza, iznad traga 6 na skici, gledano iz pravca ul. 4. J. u pravcu B. M. B. (smjer kretanja oba vozila), a nakon kontakta vozilo optuženog je potisnulo vozilo svjedoka za oko 2,00 m naprijed, gdje se i zaustavilo, dok se vozilo optuženog takođe zaustavilo prije tragova laka na lijevoj saobraćajnoj traci desne kolovozne trake gledano iz pravca ul. 4. J. u pravcu B. M. B. Tokom potiskivanja u smjeru kretanja od strane vozila optuženog, vozilo svjedoka, najvjerovarnije prednjim branikom, bez uticaja svjedoka E. S., ostvarilo je kontat (nalet) sa pješakom - oštećenom M. L. koja je prelazila kolovoz preko pješačkog prelaza od lijeve prema desnoj strani, za smjer kretanja vozila, koji kontakt sa pješakom se desio na lijevoj saobraćajnoj traci desne kolovozne trake, gledano po poprečnoj osi ulice, a u odnosu na uzdužnu osu – na pješačkom prelazu, na udaljenosti od oko 10,70 m, poslije NT, gledano u smjeru kretanja vozila. Optuženi bi zaustavio svoje vozilo da je aktivirao radnu kočnicu sa udaljenosti od 19,33 m od mjesta kontakta sa vozilom A. A4, koje je imao uslova da pravovremeno uoči, što nije učinio, već je nastavio sa kretanjem i ostvario nalet na isto, pa ovakva njegova greška u upravljanju predstavlja osnovni i jedini uzrok za nastanak predmetne saobraćajne nezgode. Nalaz i mišljenje vještaka saobraćajne struke, dopunu istog i izjašnjenja vještaka na glavnom pretresu, sud je u potpunosti prihvatio, ocijenivši ih kao objektivne, jasne i date shodno pravilima saobraćajne struke. Da je optuženi kritičnom prilikom upravljao svojim vozilom pod dejstvom alkohola pri koncentraciji od 0,94 promila apsolutnog alkohola u krvi, utvrđeno je iz dopunskog nalaza i mišljenja vještaka medicinske struke dr D. Č. od 14.09.2014. godine, koja se na osnovu izvještaja Kliničkog centra Crne Gore A. br. 329 od 02.04.2014. godine o analizi alkohola u krvi kod optuženog Đ. R., izjasnila da je u vrijeme predmetne saobraćajne nezgode, koncentracija alkohola u krvi </span><span class="span2">optuženog iznosila, od najmanje 0,94 promila do najviše 1,10 promila, odnosno srednje 1,02 promila, pri čemu je sud uzeo kao utvrđenu najmanju koncentraciju alkohola u krvi, jer je ista najpovoljnija ja optuženog. </span>
</p>
<p>
<span class="span2">Dakle, optuženi se kritičnom prilikom nije pridržavao saobraćajnog propisa iz čl. 182 st. 2 Zakona o bezbjednosti saobraćaja na putevima, koji između ostalog predviđa da vozač koji je pod dejstvom alkohola ne smije upravljati vozilom u saobraćaju na putu, kao ni saobraćajnog propisa i čl. 76 istog zakona, kojim je predviđeno da vozač morа dа drži potrebno odstojаnje od vozilа koje se kreće ispred njegа, tаko dа može blаgovremeno dа uspori ili da se zаustаvi, аko vozilo ispred njegа uspori ili se zаustаvi. Kao posledica ovakvog propusta optuženog došlo je do kontakta između njegovog vozila i vozila svjedoka E. S., koje je usled tog kontakta ostvarilo kontakt sa pješakom - oštećenom M. L., koja je tom prilikom zadobila tešku tjelesnu povredu u vidu preloma u predjelu gornjeg okrajka desne golenjače sa spoljašnje strane u zglobu koljena i nagnječenje u predjelu desnog koljena, a što je sud utvrdio iz nalaza i mišljenja vještaka medicinske struke dr D. Č. od 15.08.2014. godine, dopune istog od 14.09.2014. godine i konačnog nalaza i mišljenja od 17.09.2014. godine, te njenog neposrednog izjašnjenja na glavnom pretresu, koje nalaze i mišljenja je sud prihvatio cijeneći ih u njihovoj ukupnosti kao potpune, jasne i u svemu date shodno pravilima medicinske struke, imajući pritom u vidu da je vještak dva puta dopunjavala osnovni nalaz i mišljenje, jer joj nije bila stavljena na uvid cjelokupna medicinske dokumentacija.</span>
</p>
<p>
<span class="span2">Cijeneći subjektivni odnos optuženog prema izvršenom krivičnom djelu, sud nalazi da je isti bio svjestan da upravljajući vozilom u pripitom stanju pri koncentraciji od 0,94 promila apsolutnog alkohola u krvi i ne držeći potrebno odstojanje od vozila koje se kreće ispred njega tako da može blagovremeno da uspori ili da se zaustavi, ako vozilo ispred njega uspori ili se zaustavi, može ugroziti saobraćaj i dovesti u opasnost život i tijelo ljudi, pa je na to pristao, usljed kojih propusta je prednjim dijelom vozila udrio u zadnji dio vozila "A. A4", kojim je ispred njega upravljao S. E. i koji je vozilo zaustavio na obilježenom pješačkom prelazu, od kojeg udara se vozilo "A. A4" odbilo i udarilo u pješaka - oštećenu M. L., koja je prelazila kolovoz sa desne na lijevu stranu kolovoza gledano za smjer kretanja optuženog, kojom prilikom je ista zadobila teške tjelesne povrede, pri čemu je u odnosu na težu posljedicu, tešku tjelesnu povredu kod oštećene postupao sa svjesnim nehatom, jer je znao da upravljajući vozilom na unaprijed opisani način takva posljedica može nastupiti, ali je olako držao da do toga neće doći, pa su se u radnjama optuženog stekli svi objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika Crne Gore.</span>
</p>
<p>
<span class="span2">Sud je cijenio odbranu optuženog Đ. R. koji je naveo da je vozilo marke "A.", koje se u kritičnoj prilici kretalo ispred njega, u jednom trenutku udarilo pješaka - oštećenu, koja je prelazila ulicu na pješačkom prelazu sa lijeve na desnu stranu, gledano iz pravca njegovog kretanja, pa kada je vidio da je ovo vozilo udarilo pješaka počeo je da koči, ali nije uspio da zaustavi vozilo, već je prednjim dijelom udario u zadnji dio ovog vozila ispred njega, kao i da je vidio da oštećena od tog udara nije pala na asfalt, već se samo naslonila na prednji dio auta koje je udarilo. Ovakvu odbranu optuženog sud nije privatio imajući u vidu da je ista opovrgnuta nalazom i mišljenjem vještaka saobraćajne struke i iskazima svjedoka E. S. i svjedoka oštećene M. L., pa sud nalazi da je ovakva odbrana optuženog data isključivo u cilju izbjegavanja krivice. Naime, iz nalaza i mišljenja vještaka saobraćajne struke sud je nesumnjivo utvrdio da je oštećena u momentu kada je optuženi aktivirao radnu kočnicu od mjesta kontakta bila udaljena prostorno 1,90 m, odnosno da je prelazila pješački prelaz sa prostora lijeve kolovozne trake krećući se prema prostoru desne kolovozne trake brzinom od oko 1,1 m/s, a gledano iz pravca kretanja optuženog, pa kada se to dovede u vezu sa činjenicom da ukupna širina vozila A. A4 iznosi 1,83 m, jasno proizilazi da nije moglo doći </span><span class="span2">do kontakta između vozila A. A4 sa pješakom - oštećenom prije kontakta vozila u prvoj fazi, odnosno prije kontakta između vozila kojim je upravljao optuženi i vozila kojim je upravljao svjedok E. S. Dakle, na ovaj način je u potpunosti opovrgnuta odbrana optuženog da je on preduzeo radnju kočenja vozila kada je vidio da je vozilo ispred njega udarilo oštećenu, jer iz nalaza i mišljenja vještaka saobraćajne struke jasno proizilazi da se oštećena u momentu kada je optuženi preduzeo radnju kočenja uopšte nije nalazila ispred vozila A. A4 kojim je upravljao svjedok E. S., već se nalazila sa njegove lijeve strane. Takođe, odbrana optuženog da je vidio da oštećena nije pala na asfalt nakon kontakta sa vozilom A. A4 je opovrgnuta saglasnim iskazima svjedoka E. S. i svjedoka oštećene M. L., koji su naveli da je oštećena pala na asfalt nakon što je udarilo vozilo A. A4. Pored navedenog, ovakav subjektivni doživljaj optuženog o načinu odvijanja predmetne saobraćajne nezgode sud je cijenio i kroz činjenicu da je u tom trenutku optuženi bio pod uticajem alkohola, što ni sam optuženi nije sporio navodeći da je prije nezgode konzumirao vino, pa kada se dovede u vezu činjenica da je koncentracija alkohola u krvi optuženog u vrijeme predmetne saobraćajne nezgode iznosila 0,94 promila, odnosno da je isti bio u pripitom stanju, koje između ostalog karakteriše pojavljivanje prvih znakova smanjenja sposobnosti pamćenja i zapažanja, smanjivanje oštrine vida, tako da slike postaju nejasne, orijentacija u prostoru dvostruko manja, da dolazi do stvaranja iluzija i sl., to sud nalazi da je upravo ovakvo stanje optuženog, u koje se doveo upotrebom alkohola neposredno prije kritičnog događaja, dovelo do toga da je njegova subjektivna percepcija kritičnog događaja bila da je svjedok E. S., kada se zaustavio na pješačkom prelazu da propusti oštećenu M. L. primarno ostvario kontakt sa istom, a što ne odgovara objektivnom stanju stvari.</span>
</p>
<p>
<span class="span2">Takođe, sud je cijenio i primjedbe odbrane koje se tiču nalaza i mišljenja vještaka saobraćajne struke u dijelu navodnih nelogičnosti, ali je našao da su iste neosnovane. Naime, branilac je u završnoj riječi istakao da iz dopune nalaza i mišljenja vještaka saobraćajne struke proizilazi da zaustavni put vozila A. A4 nakon sudara sa vozilom P. pri posjedovanoj brzini od 11,83 km/h iznosi 2,71 m, te da je po nalazu vještaka to udaljenost za koju je vozilo A. odbačeno unaprijed. Međutim, pažljivom analizom dopunskog nalaza i mišljenja jasno se uočava da je branilac optuženog pogrešno protumačio rezultate nalaza, odnosno da je rezultat usporenja vozila A. A4 na putu od 2,00 m koji je vještak izračunao na osnovu početne brzine od 11,83 km/h, i koje iznosi 2,71 m/s</span><sup class="sup1">2</sup><span class="span2">, branilac očiglednom omaškom uzeo kao zaustavni put vozila A. A4, iako je očigledno da usporenje i zaustavni put vozila ne predstavljaju iste parametre. Braniocu optuženog nije logično objašnjenje vještaka da je brzina koja je izgubljena kočenjem vozila optuženog iznosila oko 30 km/h, ali da se taj iznos brzine ne oduzima od iznosa brzine koju je vozilo optuženog imalo neposredno prije aktiviranja radne kočnice, odnosno od brzine od oko 41 km/h i da se prostom aritmetičkom radnjom oduzimanja ne dobija sudarna brzina. Međutim, za sud je sasvim razumljivo i logično objašnjenje vještaka da brzina predstavlja vektorsku veličinu, te da se zbog toga iznosi brzina ne mogu sabirati i oduzimati prostim aritmetičkim računskim operacijama. Odbrana je ukazala i na mogućnost da je svjedok E. S. pustio kočnicu i da je na taj način došlo do kontakta njegovog vozila i oštećene, međutim takva mogućnost je isključena ne samo iskazom svjedoka E. S. da je držao nogu na kočnici i da je njegovo vozilo stajalo, već i dopunskim nalazom i mišljenjem vještaka saobraćajne struke iz kojeg je utvrđeno da je držanjem kočnice od strane svjedoka E. S. vozilo A. A4 ostvarilo usporenje od 2,71 m/s</span><sup class="sup1">2</sup><span class="span2">, kao i da u slučaju da nije bilo tog usporenja vozilo A. A4 bi usled naleta vozila optuženog bilo odbačeno unaprijed za 5,41 m, umjesto samo 2,00 m koliko je to bilo u konkretnom slučaju. </span>
</p>
<p>
<span class="span2">Sud je odbio predlog branioca optuženog da se u dokaznom postupku provede novo vještačenje po vještaku saobraćajne struke, jer je po nalaženju suda, vještak u osnovnom nalazu i mišljenju i dopuni istog u potpunosti odgovorio na postavljeni zadatak i izjasnio se o </span><span class="span2">dinamičkom toku nastanka predmetne saobraćajne nezgode na jasan i logičan način u skladu sa pravilima struke, kao i predlog da vještak izađe na lice mjesta i utvrdi tačnu dimenziju pješačkog prelaza, odnosno njegovu širinu, jer iz skice lica mjesta nesporno proizilazi da je širina predmetnog pješačkog prelaza 4 metra, s obzirom na to da se početak pješačkog prelaza nalazi na udaljenosti od 9 metara od NT, a završetak na udaljenosti od 13 metara od NT.</span>
</p>
<p>
<span class="span2">Imajući u vidu utvrđeno činjenično stanje sud je precizirao činjenični opis izreke presude, na način što je navedeno da je E. S. vozilo "A. A4" registarskih oznaka PG .. ... zaustavio na obilježenom pješačkom prelazu, a ne ispred obilježenog pješačkog prelaza, jer iz skice lica mjesta i nalaza i mišljenja vještaka saobraćajne struke nesumnjivo proizilazi da je vozilo A. A4 u vrijeme kontakta sa vozilom P. bilo zaustavljeno u takvoj poziciji da mu je zadnji dio bio na 6,00 m od NT, što znači da mu je prednji dio bio na udaljenosti od 10,70 m od NT, jer je ukupna dužina vozila 4,70 m, odnosno da je vozilo zauzimalo prostor pješačkog prelaza u dužini od 1,70 m, s obzirom na to da je početak pješačkog prelaza na udaljenosti od 9,00 m od NT. Pritom je sud vodio računa da ne naruši identitet presude i optužbe u smislu čl. 369 st. 1 Zakonika o krivičnom postupku, nalazeći da na navedeni način, a shodno utvrđenom činjeničnom stanju, samo precizira činjenični opis djela koje je predmet optužbe, čime je izreka presude učinjena razumljivom, a optuženom na teret nije stavljeno više kriminalne aktivnosti u odnosu na optužbu.</span>
</p>
<p>
<span class="span2">Shodno utvrđenom činjeničnom stanju sud nije prihvatio iskaze svjedoka E. S. i svjedoka oštećene Milijane Lalević samo u dijelu u kojem su se izjasnili da je svjedok E. S. zaustavio vozilo A. A4 ispred obilježenog pješačkog prelaza, jer je našao da se radi o subjektivnoj percepciji navedenih svjedoka koja je opovrgnuta materijalnim tragovima koji su zatečeni na licu mjesta, ali je sud i pored toga našao da izjašnjavanje ovih svjedoka u pogledu položaja vozila A. A4 u odnosu na pješački prelaz ne može biti od uticaja na vjerodostojnost iskaza ovih svjedoka u preostalom dijelu, koji je kako je to već navedeno sud prihvatio.</span>
</p>
<p>
<span class="span2">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične prilike, odnosno njegovu porodičnost, da je oženjen, otac troje djece, njegov raniji život, i s tim u vezi raniju neosuđivanost, a što je utvrđeno iz izvoda iz kaznene evidencije na ime optuženog dostavljenog od strane Ministarstva pravde Republike Kosovo, kao i stav oštećene koja se nije pridružila krivičnom gonjenju, pa je u odsustvu otežavajućih oklonosti, prethodno navedene olakšavajuće okolnosti sud cijenio kao naročito olakšavajuće i primjenom čl. 45 st. 1 tač. 3 i 46 st. 1 tač. 4 Krivičnog zakonika Crne Gore optuženom ublažio kaznu i utvrdio mu kaznu zavora u trajanju od šest mjeseci, pri čemu je sud, primjenom čl. 53 i 54 Krivičnog zakonika Crne Gore, optuženom izrekao uslovnu osudu kao u izreci, nalazeći da će se i sa prijetnjom izvršenja utvrđene kazne zatvora, te provjerom ponašanja optuženog u dužem periodu, odnosno u roku od dvije godine, u dovoljnoj mjeri uticati na istog da više ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore, a prednje na osnovu ocjene ličnosti optuženog i uvjerenja suda da nije nužno izricanje efektivne kazne zatvora, te da se na njegovo ponašanje može uticati i izricanjem uslovne osude.</span>
</p>
<p>
<span class="span2">Kako je okrivljeni oglašen krivim sud ga je shodno odredbi čl. 226 i čl. 229 Zakonika o krivičnom postupku obavezao na plaćanje troškova krivičnog postupka u ukupnom iznosu od 385,50 eura, koji se odnosi na troškove nastale povodom saobraćajnog vještačenja u iznosu od 154,00 eura, troškove medicinskog vještačenja u iznosu od 181,50eura, kao i na </span><span class="span2">ime paušala kao dijela troškova krivičnog postupka u iznosu od 50,00 eura, koji iznos je odmjeren shodno trajanju i složenosti postupka i imovinskim prilikama optuženog.</span>
</p>
<p>
<span class="span2">Na osnovu izloženog, shodno čl. 374 Zakonika o krivičnom postupku, odlučeno je kao u izreci presude.  </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 01.07.2016. godine</span>
</p>
<p>&nbsp;</p>
<p>&nbsp;</p>
<p>
<span class="span2"> ZAPISNIČAR                                                                                    S U D I J A </span>
</p>
<p>
<span class="span2"> Edina Kraja, s.r.                                                                               Rade Ćetković, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span2">                              žalba  u  roku od 15 dana od dana </span>
</p>
<p style="text-align:center;">
<span class="span2">                             prijema prepisa iste, Višem sudu</span>
</p>
<p style="text-align:center;">
<span class="span2">                            u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">     ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
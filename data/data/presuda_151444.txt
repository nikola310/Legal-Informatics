<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.52/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, u vijeću sastavljenom od sudije Vesne Moštrokol, kao predsjednika vijeća i sudija Evice Durutović i Miroslava Bašovića, kao članova vijeća, uz učešće Anke Raković, kao zapisničara, u krivičnom predmetu protiv M. B. iz P., koga po službenoj dužnosti brani A. L., advokat iz P., zbog krivičnog djela ubistvo u pokušaju iz čl. 143u vezi čl. 20 Krivičnog zakonika Crne Gore, po optužnici Višeg državnog tužilaštva u Podgorici Kt.br.52/15 od 04.06.2015. godine, koju je na glavnom pretresu zastupala Maja Jovanović, zamjenik VDT-a u Podgorici, nakon održanog usmenog, glavnog i javnog pretresa, započetog 15.09.2015. godine, završenog 22.09.2015. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja donio je 25.09.2015.godine i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">M. B., JMBG …., zvani B., od oca S. i majke Lj., rodjene I., rodjen …...godine u P., sa prebivalištem u P.i, D. G. b.b–ulica Lj. br. …, državljanin C. G., po zanimanju ugostitelj, nezaposlen, neoženjen, bez djece, završio srednju trgovinsku školu, srednjeg imovnog stanja, osudjivan presudom Osnovnog suda u Podgorici K.br.744/10 od 06.12.2010.godine, zbog krivičnog djela razbojništvo iz čl. 242 st. 1 KZ-a na kaznu zatvora u trajanju od jedne godine, u pritvoru od 29.05.2015. godine od 11,00 časova</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana …...godine, oko 00,30 časova u P., u ulici V., sa umišljajem pokušao da liši života oštećenog B. M., na način što je nakon prepirke sa oštećenim, istog uhvatio u predjelu vrata, stezao ga i savijao prema zemlji, pa kada je oštećeni uspio da se otrgne i udalji, optuženi je potrčao za njim i kada ga je sustigao, izvadio je iz džepa nož i zamahnuo u pravcu lijeve strane grudnog koša oštećenog, kojom prilikom je, kada je oštećeni podigao lijevu ruku kako bi se odbranio, istog uboo u lijevu ruku u predjelu iznad lakta, nanoseći mu tom prilikom laku tjelesnu povredu u vidu ubodno – rezne rane u predjelu zadnje strane lijeve nadlaktice u srednjoj trećini, kada je Ž. M., koji je sa optuženim bio u društvu, povikao da bježe, nakon čega su se isti udaljili sa lica mjesta, pri čemu je bio svjestan svoga djela i htio je njegovo izvršenje</span>
</p>
<p>&nbsp;</p>
<p>
<span class="span1">-čime je izvršio krivično djelo ubistvo u pokušaju iz čl. 143 u vezi čl. 20 Krivičnog zakonika Crne Gore</span>
</p>
<p>&nbsp;</p>
<p>
<span class="span1">-Pa ga sud primjenom citiranih zakonskih odredbi, te odredbi čl. 4, 5, 13, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu će mu se uračunati vrijeme provedeno u pritvoru od 29.05.2015. godine  do 25.09.2015. godine.</span>
</p>
<p>&nbsp;</p>
<p>
<span class="span1">OBAVEZUJE SE optuženi da na ime troškova krivičnog postupka, Budžetu Crne Gore, uplati novčani iznos od 49,50 € (četrdestdevet eura i pedeset centi), a na ime paušala iznos od 200 € (dvjesta eura), sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom VDT-a u Podgorici Kt.br.52/15 od 04.06.2015. godine, optuženom M. B.u stavljeno je na teret izvršenje krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore (KZ CG), pri kojoj optužnici je zastupnik iste u cjelosti ostao do kraja glavnog pretresa navodeći da je na osnovu provedenih dokaza utvrdjeno da je optuženi izvršio krivično djelo stavljeno mu na teret, predlažući sudu da ga oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Optuženi M. B., u odbrani koju je iznio pred Osnovnim državnim tužilaštvom u Podgorici, na zapisniku Kt.br.496/15 od 29.05.2015.godine, je izjavio da se dana 28.05.2015.godine, oko 23,30  časova, sa svojim drugom Ž. M. šetao V. ulicom, kada je iza sebe čuo korake, a kada se okrenuo ugledao je oštećenog B. M. zvanog B., koji im se obratio riječima „jeste li to pijani, kao pjandure“, našta mu je odgovorio „molim te idi odavde narkomane“, da bi se oštećeni pobunio govoreći zašto mu govori narkomane i zašto treba da ide, pa je krenuo prema oštećenom i zadao mu jedan – dva udarca, ali se ne sjeća u koji predio tijela, mada mu se čini da je to bilo u rame, ili u glavu ili u bok, od kojih udaraca se oštećeni zateturao i krenuo rukom ka džepu od trenerke iz koje je virilo nešto niklovano, za koji predmet pretpostavlja da je nož, ali nije siguran. Oštećeni se otrgao i pobjegao nekih 30- 40 metara upućujući mu psovke „jebem ti mamicu milu, vidjećeš za ovo“, dok je on sa svojim drugom Ž. jurio za oštećenim kojeg je sustigao na terasi jedne kuće, gdje je B. uzeo lopatu kojom je pokušao da ga zaplaši, a on mu je govorio da spusti lopatu i da se biju, a zatim iz svog desnog prednjeg džepa od farmerica izvadio nož – britvu na rasklapanje, kojoj je drška bila braon boje, a oštrica niklovana dužine sječiva oko 4 cm, a debljine oko 1 cm, pri vrhu zašiljen i jako oštar, pa je sa istim zamahnuo u predjelu lijeve strane grudi B. M., ali nije siguran da li ga je povrijedio, i ako je u tom trenutku čuo da je B. jauknuo, a zati ga uboo u lijevu ruku iznad lakta, tako da je ovim nožem dva puta uboo B., koji je u tim trenucima bio u stojećem položaju, na oko pola metra od njega, jedan drugom okrenuti licem u lice. Kada je prvi put zamahnuo nožem na B. misli da isti nije podigao ruku, ali kada je ugledao nož u njegovoj ruci oštećeni je podizao ruku </span><span class="span1">kako bi se odbranio od njega, odnosno od sledećeg zamahivanja i uboda noža, pa je zaključio da je prilikom drugog zamahivanja oštećeni vidio nož jer je tada rekao „nemoj nož, nemoj nož“. Upravo u tom momentu je stigao Ž. M., koji ga je povukao za ruku, nakon čega su pobjegli, a nož je bacio u neko žbunje u blizini K. c., gdje se odmah javio radi pregleda, jer je imao ogrebotinu na palcu desne ruke koja mu je bila oblivljena krvlju oštećenog, a i njegovom, pa je od straha da se ne zarazi tražio da mu se rana sanira i da se vakciniše. Ne sjeća se kako je zadobio povredu palca, ali je moguće da je ista nastala od noža koji je kritičnom prilikom imao kod sebe, a možda i od nokta oštećenog. Sve ovo je uradio jer je bio izrevoltiran nedoličnim ponašanjem oštećenog. Nož je držao kod sebe, a poslednji par godina ga stalno nosi sa sobom obzirom da je u strahu od nekih ljudi čija imena ne želi da pominje. Neposredno prije kritičnog dogadjaja, najduže sat vremena, popio je dva litra piva, ali nije siguran jer je pio sa svojim drugom Ž. M.. Jako mu je žao što se sve ovo desilo jer je to bio jedan momenat kada se nije mogao kontrolisati ali je srećan što posljedica nije mnogo gora. Unazad dva – tri mjeseca od kritičnog dogadjaja, imao je verbalnu perpirku sa B. M., jer je pretpostavljao da je ovaj izvršio kradju goriva njegovom bratu. </span>
</p>
<p>&nbsp;</p>
<p>
<span class="span1">U odbrani koju je iznio na zapisiku pred Višim državnim tužiocime Kt.br.52/15 od 03.06.2015. godine izjavio je da je …. godine, prije ponoći, šetao sa drugom Ž. M.po naselju D. G., da su bili malo popili pa su se usput gurkali i šalili, da bi se u jednom trenutku iza njih pojavio B. M., kojeg poznaje od ranije i sa istim je imao manji nesporazum oko kradje goriva, a zna ga kao narkomana. B. je počeo da ih provocira riječima „jeste li to malo popili“, a on mu je rekao da se gubi i nazvao ga narkomanom. B. ga je pitao zašto da ide, a on mu je ponovio iste riječi pa je došlo do svadje izmedju njih dvojice,kada je on B. udario otvorenim dlanom u predjelu lica, od kojeg udarca se B. zateturao i tu su se porvali, ali je B. uspio da se istrgne i pobjegne, pa je on potrčao za njim, jureći ga nekih 30-40 metara, a kada ga je sustigao rekao mu je da se pobiju kao muškarci. Dok je bježao B. mu je psovao majku, a kada je došao do jedne kuće sa terase iste uzeo je lopatu, podigao je držeći je sa obije ruke u namjeri da ga udari sa njom i nekoliko puta mu rekao „Bježi B., bježi odavde, gubi se“, nalazeći se od njega na nekih 2-3 metra. Govorio mu je da spusti lopatu i da se obračunaju kao muškarci, misleći da se pobiju golim rukama, ali kako je vidio da nema drugog izlaza, izvadio je nož – britvu na rasklapanje koju stalno nosi sa sobom, primakao sa oštećenom i uboo ga u lijevu ruku, negdje u predjelu mišića, čini mu se ispod ramena sa prednje strane. Nije vidio da li je oštećeni u medjuvremenu spustio lopatu, ali misli da nije jer bi vjerovatno čuo zvuk lopate koja pada. Čitavao vrijeme ga je bilo strah da oštećeni ne izvadi pištolj ili neki nož, pa je odlučio da se brani ovako. Ne zna da li je više puta zamahivao nožem u pravcu oštećenog, ali zna da ga je jednom uboo i da je zamahivao u pravcu grudi oštećenog, odnosno gornjeg dijela tijela. Nakon što je uboo oštećenog, misli da je oštećeni lopatu spustio jednom rukom, a lijevu podigao kako bi se odbranio od daljih uboda nožem, vjerovatno je mislio da će i dalje da nasrće na njega i tada je rekao „nemoj nož“. Tada je vidio M. pored sebe, koji je bio u šoku, nakon čega su se okrenuli i pobjegli jer su znali da će odmah doći policija. Pobjegli su prema dječijoj bolnici, jer je namjeravao da se javi doktoru radi pregleda, obzirom da je primijetio da mu je ruka krvava, a zna da je B. narkoman, pa se prepao da mu ne prenese kakvu B.. Žao mu je što se sve ovo desilo, nije imao namjeru da ga ubije. M. Ž. ni jednom nije udario B., a istoga nije jako udario nožem, jer zna da jenož opasan, ali da su se tukli šakama jače bi ga udario.</span>
</p>
<p>&nbsp;</p>
<p>
<span class="span1">Na glavnom pretresu je izjavio da nisu tačni navodi optužnice u dijelu gdje se navodi da je imao namjeru da liši života oštećenog, ali da mu je mnogo žao što je do svega došlo.</span>
</p>
<p>&nbsp;</p>
<p>
<span class="span1">Nakon što su pročitane odbrane koje je dao na zapisnicima pred ODT-om u Podgorici Kt.br.496/15 od 29.05.2015. godine i VDT-om u Podgorici Kt.br.52/15 od 03.06.2015. godine potvrdio je da se dogadjaj odigrao upravo onako kako je konstatovano na pomenutim zapisnicima, a objašnjavajući razlike u kazivanju izmedju ove dvije odbrane, obzirom da je na zapisniku pred ODT-om pomenuo da je vidio oštećenog kako kreće rukom ka džepu trenerke iz kojeg je virilo nešto niklovano, za koji predmet je pretpostavio da je nož, te da ove činjenice nije pominjao u odbrani datoj pred VDT-om u Podgorici, naveo je da to tada nije izjavio jer ga to tada niko nije ni pitao,  ali kako je od dogadjaja prošlo neko vrijeme, tih nekih tačnih detalja nije mogao da se sjeti, pa ni na glavnom pretresu. Dodao je da povremeno konzumira alkohol kada je u društvu, a kritične večeri je konzumirao pivo, i bio je izmedju pripitog i pijanog stanja, ali više je bio pripit. Naveo je da mu je jako žao i da se kaje zbog svega što se desilo. </span>
</p>
<p>&nbsp;</p>
<p>
<span class="span1">Branilac optuženog u završnoj riječi je naveo da je optuženi priznao, a što je potvrdjeno i provedenim dokazima, da je nožem uboo u lijevu ruku oštećenog i nanio mu lake tjelesne povrede, ali da na strani njegovog branjenika nije bilo umišljaja da liši života oštećenog, već da ga tjelesno povrijedi, pa u postupku nije dokazano da je izvršio krivično djelo koje mu se stavlja na teret, već krivično djelo laka tjelesna povreda iz čl. 151 st. 2 u vezi st. 1 KZ-a CG. Branilac je dalje naveo da ukoliko sud ipak nadje da je optuženi izvršio krivično djelo ubistvo u pokušaju iz čl. 143 u vezi čl. 20 KZ-a CG, na strani optuženog cijeni brojne olakšavajuće okolnosti kao što su priznanje radnji izvršenja djela, izraženo kajanje, mladost optuženog, loše imovne i porodične prilike, te stav oštećenog da se ne pridružuje krivičnom gonjenju i izrekne mu što je moguće blažu kaznu, cijeneći i to da je djelo ostalo u pokušaju.</span>
</p>
<p>&nbsp;</p>
<p>
<span class="span1">Optuženi je prihvatio završnu riječ branioca, nemajući ništa da doda.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: saslušao svjedoka – oštećenog B. M., svjedoka Ž. M.; pročitao zapisnik o uvidjaju Uprave policije CB Podgorica od 29.05.2015. godine, izvršio uvid u fotodokumentaciju br. 64-28-244-958/1616 od 29.05.2015. godine, izvršio uvid u medicinsku dokumentaciju na ime oštećenog; na saglasan predlog stranaka pročitao nalaz i mišljenje sudskog vještaka medicinske struke dr. Radojević Nemanje datog na zapisniku ODT-a Podgorica Ktr.br.648/15 od 29.05.2015. godine i pročitao izvod iz kaznene evidencije na ime optuženog, Ministarstva pravde CG broj 0203/21829 od 23.06.2015. godine.</span>
</p>
<p>&nbsp;</p>
<p>
<span class="span1">Svjedok–oštećeni B. M. je na zapisniku ODT-a Podgorica Ktr.br.646/15 od 29.05.2015. godine izjavio da je dana 29.05.2015. godine bio u naselju D. G. i ulicom V. išao prema svom autu, kada je sreo dva momka, od kojih je jednog poznavao kao B. koji živi u G. G., dok mu je drugi momak bio nepoznat. Ti momci su mu tražili cigaretu ikada im je istu dao započeli su neku neobaveznu priču, da bi mu B. u jednom momentu rekao „zašto ti pričaš da sam ja mučki napao i udarao nekog M. A.“, a zatim ga uhvatio u predjelu vrata i stežući ga savio prema zemlji, a svom drugu govorio „udaraj ga, udaraj ga“, nakon čega ga je ovaj njemu nepoznati momak udarao pesnicama po glavi i licu, od kojih udaraca ima povrede u predjelu donje usne </span><span class="span1">i na tjemenu glave. Uspio je da odgurne B. i izvuče se iz njegovog hvata, a zatim krenuo da bježi prema jednoj kući, da bi za njim obojica ovih momaka potrčali, a čuo je B. glas „stani neću ti ništa“. On se zaustavio i tada vidio kako B. iz predjela pasa vadi neki predmet sa oštrim sječivom, jer je vidio bljesak sječiva obzirom da je bila noć ali ne zna da li se radi o nožu ili nekom drugom predmetu, kojim B. zamahuje da ga ubode u predjelu lijeve strane grudnog koša, a stoji negdje sa njegove lijeve strane, pa kako je da bi se odbranio od ovog udarca, podigao lijevu ruku, B. ga tada ubada u predjelu nadlaktice lijeve ruke, nakon čega je jauknuo jer ga je jako zaboljelo, a i mnogo je krvario. Nakon što ga je B. uboo, ovaj njegov drug koji je bio niži i imao tetovažu na ruci, povikao je „bježimo, bježimo“, nakon čega su ovi momci otišli, a on je u obližnjoj kući tražio pomoć. Ne zna zašto su ga B. i njegov drug napali, jer sa B. nikada nije imao sukob, a ovog drugog momka ne poznaje. Tokom sukoba sa B. i njegovim drugom nikoga od njih nije udario niti je kod sebe imao bilo kakavo oružje ili orudje. Momci iz naselja ga zovu B. ili B., a B. je oštri predmet kojim mu je nanio povrede ponio sa sobom. Ne želi da ga tereti jer su komšije, a imao je sreće obzirom da je podigao ruku, inače su posledice povrede mogle biti teže. </span>
</p>
<p>&nbsp;</p>
<p>
<span class="span1">Na glavnom pretresu je izjavio da je kritične večeri bio pod dejstvom narkotika, da je oko 23 – 23,30 časova išao jednom ulicom kroz D. G. kada je naišao na dva momka, od kojih je jedan bio optuženi M. kojeg poznaje iz vidjenja, dok drugog momka nije poznavao. Tu je izmedju njega i ova dva momka došlo do konflikta i nesporazuma jer se on njima javio „kako ste momci, što radite“, a oni su to izgleda doživjeli kao uvredu i rekli mu da on nema šta da im se javlja i da ih nešto pita, pa je tu počela svadja i tuča izmedju njega i optuženog M. i ovog njemu nepoznatog  momka, tako što su njih dvojica krenuli put njega, ali se ne sjeća ko ga je prvi udario, ali da je ustvari došlo doguranja izmedju njih i koliko se sjeća bilo je udaranja, tako što ga je udario optuženi, i to stisnutom pesnicom u predjelu vrata, a i ovaj drugi momak je bio krenuo, ali ne može da se sjeti ni da kaže da ga je udario. On i M. nisu padali na zemlju jer je on u tom fizičkom kontaktu optuženog odgurivao od sebe, nije ga udarao, a optuženi je njega udario samo jednom, koliko se sjeća. Iz straha je izvadio britvu koja mu je bila iza pasa, otvorio oštricu i britvom mahao naprijed – nazad prema optuženom i njegovom drugu, koji su bili na udaljenosti metar ipo – dva, ali nije vidioda li i oni imaju šta u rukama. Mjesto gdje se sve ovo odigravalo bio je trotoar ulice, koja je bila osvijetljena uličnom rasvjetom. Od straha je mahao nožem prema M. i njegovom drugu, zbog čega su se oni odmakli od njega i prestali da idu prema njemu, pa se okrenuo i počeo da bježi, a britvu je sklopio i vratio nazad za pasom. Dok je bježao prema jednoj obližnjoj kući čuo je da optuženi i njegov drug trče za njim i vuču „stani, stani“. Kada je došao na terasu ove kuće, koja terasa je bila osvijetljena, tu se zaustavio a optuženi i njegov drug su mu prišli, kada ga drug optuženog udara pesnicom u predjelu lijevog ramena, a jedan od njih dvojice optuženi ili njegov drug, ne može da se sjeti, zamahuje nožem u njegovom pravcu pokrećući nož prema naprijed i nazad u pravcu njegovog tijela, u visini grudi, kada je on podigao lijevu ruku i tada osjetio ubod u tom predjelu. Ovo lice koje je mahalo nožem, kao i ovo drugo lice, bili su naspram njega na udaljenosti kolika je dužina ispružene ruke. Nije vidio da je uboden, osim što je osjetio vrućinu u predjelu lijeve ruke i krv kako teče. Nakon toga optuženi injegov drug su pobjegli, a  iz kuće, na čijoj terasi se sve ovo odigravalo izašli su njemu nepoznati čovjek i žena koj su pozvali hitnu pomoć. Nije vidio odakle je ovo lice koje je mahalo nožem isti izvadilo, a čini mu se da ga je držalo u desnoj ruci. Radilo se o manjem nožem čija je dužina sječiva oko 7 cm, a prilikom ovih dešavanja na terasi kuće, gdje je i uboden nožem, u rukama </span><span class="span1">nije imao nikakav predmet. Optuženog zna iz vidjenja jer su komšije i sa istim je par dana prije kritčnog dogadjaja imao neki nesporazum u smislu da mu je optuženi rekao da je on nešto navodno za njega pričao, ali mu taj nesporazum nije ukazivao da se iz toga može nešto teže izroditi. Na kraju je naveo da se ne pridružuje krivičnom gonjenju i ne postavlja imovinsko-pravni zahtjev jer je već duže veremena komšija sa optuženim.</span>
</p>
<p>&nbsp;</p>
<p>
<span class="span1">Upitan da objasni razlike u svom kazivanju izjavio je da je tačno ono što je ispričao na glavnom pretresu, a da nije tačno ono što je ispričao pred ODT-om Podgorica, a da je to tada rekao jer ga je bilo strah od policije i od toga da je kod sebe imao nož, pa je to bio razlog zbog čega je tada dao drugačiju izjavu. Kada je čovjek koji je izašao iz kuće gdje se odigrao predmetni dogadjaj, otišao da zovne hitnu pomoć, on je svoj nož odbacio od sebe u dvorište ispred ove kuće, tako da ga nije imao kada je došla hitna, a ni kasnije u policiji. </span>
</p>
<p>&nbsp;</p>
<p>
<span class="span1">Svjedok Ž. M. na zapisniku pred ODT-om Podgorica Kt.br.646/15 od 29.05.2015. godine je izijavio da je 28.05.2015.godine, oko ponoći, bio u društvu sa svojim drugom optuženim M. B. u naselju D. G. gdje su sjedjeli i pili alkohol, kada se začula jaka detonacija, da bi nakon pola sata krenuli kući i prolazeći pored kuće F. V. iza njih se pojavio M. B., koga zna po nadimku B. i da je heroinski zavisnik. B. je počeo da ih psuje i vrijedja govoreći im „pijanice, jebem vam majku pijanu“, a izgovorio je i druge uvrede ali ih se ne može sjetiti. Tada je optuženi krenuo prema oštećenom pitajući ga „zašto se tako obraćaš narkomanu jedan“, kada je oštećeni iz desnog džepa jakne izvadio nož čija je oštrica bila dužine najmanje 15 cm i sa tim nožem krenuo prema optuženom s namjerom da ga ubode zamahujući sa istim, ali je optuženi uspio da izbjergne taj napad i iz džepa donjeg dijela trenerke desnom rukom izvukao britvicu dužine sječiva 3-4 cm i zadao udarac oštećenom u predjelu lijeve ruke, nakon čega je oštećeni, sa nožem u ruci, krenuo prema njemu, ali se on odbranio od istog udarivši ga nogom u predjelu glave ili ramena, nakon čega je oštećeni pobjegao do obližnje kuće gdje je pronašao drveno držalo, slomio ga je i prijetio da će sa njima da ih pobije i prijavi policiji, pa su njih dvojica pobjegli u jednu ulicu. B. je vidio dva puta u životu, sa njim se nije družio, nije bio u sukobu, ali zna da je heroinski zavisnik. Nakon dogadjaja nije vidio nož kojim im je oštećeni prijetio, a optuženi je britvicu odbacio od sebe dok su bili u naselju D. G., ali ne zna tačno gdje. </span>
</p>
<p>&nbsp;</p>
<p>
<span class="span1">Na glavnom pretresu je izjavio da je sa svojim drugom M. B. bio kod S. c. u D.j G. gdje su sjedjeli i pili pivo, da bi poslije ponoći krenuli ul. M. P. i sreli B. M., kojeg do tada nije poznavao. Optuženi je počeo da priča sa B. i izmedju njih je došlo do svadje, ali nije čuo oko čega su se svadjali. Na tom mjestu nije bilo osvjetljenja pa se slabo vidjelo, a nakon prepirke i svadje izmedju optuženog i oštećenog, koja je trajala minut – dva, vidio je kako B. iz džepa jakne desnom rukom vadi nož, koji je dobro vidio iako nije bilo osvjetljenja, a radilo se o malo većem nožu kao onaj kuhinjski, sa kojim je krenuo put optuženog da ga ubode, ali je optuženi uspio da se odbrani i skočio je na oštećenog, pa je on prišao da ih razdvoji. Tada je B.u iz ruke ispao nož, pa je pobjegao vičući „prijaviću vas policiji“. Nije mogao da vidi da li je B. udarao oštećenog i obrnuto, osim što je prethodno vidio kako oštećeni zamahuje nožem prema optuženom. Oštećeni je pobjegao prema jednoj kući, a optuženi je potrčao za njim, a on za optuženim, dok je nož koji je imao B. ostao na mjestu gdje mu je ispao. B. je stao ispred jedne kuće na terasi koja je bila osvijetljena i uzeo jednu lopatu sa kojom je zamahnuo prema optuženom kao da hoće da ga udari, a njih dvojica su u </span><span class="span1">tom trenutku bili na daljini od oko dva metra. Tada je u desnoj ruci optuženog vidio jedan nož – malu britvu, sa kojom optuženi zamahuje u pravcu oštećenog koji se nalazi ispred njega, ali ne zna na kojoj udaljenosti, te da zamahuje u pravcu lijeve ruke B. i misli da ga je tada i uboo. Pojasnio je da je B. bio podigao desnom rukom lopatu a lijevom je pridržavao, tako da mu je lijeva ruka bila ispred tijela i da je zamahivao prema optuženom, a optuženi je tada onom britvom zamahnuo prema lijevoj ruci B. i uboo ga, a zatim su obojica pobjegli. Tokom ovog sukoba na terasi nije prilazio optuženom i oštećenom, a sve je trajalo oko minut, a možda i trideset sekundi. Ne zna šta je optuženi uradio sa onom britvom. </span>
</p>
<p>&nbsp;</p>
<p>
<span class="span1">Nakon što je pročitana izjava svjedoka Ž. M. data pred ODT-om Podgorica na zapisniku Ktr.br. 646/15 od 29.05.2015. godine, pa pozvan da objasni razlike u kazivanju, svjedok je izjavio da nije tačno da je sve to izjavio pred ODT-om u Podgorici jer mu je tužilac postavio tada samo dva pitanja, ali se ne sjeća koja, a sve ostalo je tužilac sam napisao iako mu je par puta rekao „tužioče nije bilo tako kao što vi diktirate“ našto mu je tužilac rekao „u redu ispravićemo“, da bi nakon što je svjedoku predočen pomenuti zapisnik o saslušanju isti potvrdio da je taj zapisnik potpisao, da se na njemu nalaze njegovi potpisi, ali da to što piše nije izjavio i da nije tačno da se dogadjaj desio na taj način, već onako kako je ispričao na glavnom pretresu. </span>
</p>
<p>&nbsp;</p>
<p>
<span class="span1">U ZAPISNIKU O UVIDJAJU Uprave policije CB Podgorica Ku.br.405/15 od 29.05.2015. godine konstatovano je da je pomenutog datuma u 00,32 časa, dežurna služba CB-a Podgorica, od strane M. N. obaviještena da se ispred njegove kuće nalazi lice koje ima povredu od noža, da se lice mjesta nalazi na terasi ispred ulaznih vrata kuće M. N., koja se nalazi u ulici V. br…, u naselju G. G., da kuća ima veće dvorište koje jednim dijelom nije ogradjeno, da je na lice mjesta izašla ekipa HMP koja je povrijedjenom licu koje je zatečeno na terasi kuće ukazala pomoć, te da je tom prilikom utvrdjeno da se radi o licu B. M.. Pregledom mjesta dogadjaja, na terasi ispred ulaznih vrata kuće, zatečeni su tragovi krvi u vidu kapljica, a kriminalistički tehničar je fotografisao lice mjesta i izuzeo tragove krvi, te majicu dugih rukava od povrijedjenog B. M..</span>
</p>
<p>&nbsp;</p>
<p>
<span class="span1">U FOTODOKUMENTACIJI Uprave policije CB Podgorica broj 64-28-244-958/1616 od 29.05.2015. godine prikazan je izgled kuće vlasništvo M. N., terase, te materijalnih tragova u vidu kapljica krvi, kako je to konstatovano i u zapisniku o uvidjaju. </span>
</p>
<p>&nbsp;</p>
<p>
<span class="span1">Iz MEDICINSKE DOKUMENTACIJE na ime oštećenog i NALAZA I MIŠLJENJA vještaka medicinske struke dr. Radojević Nemanje Ktr.br.646/15 od 29.05.2015. godine utvrdjeno je da je svjedok - oštećeni B. M. zadobio sledeće tjelesne povrede; ubodno reznu ranu u predjelu zadnje strane lijeve nadlaktice u srednjoj trećini, dužine oko 1 cm i dubine oko 3 cm, a navedena povreda je posljedica dejstva vrha i oštrice aktivno zamahnutog mehaničkog orudja – noža u šta spada i britvica dužine sječiva 3-4 cm, a koja povreda se u vrijeme nanošenja kvalifikuje kao laka tjelesna povreda, pri čemu je intezitet sile koja je djelovala prilikom zadobijanja ove povrede bio srednje jak; razderinu u predjelu desne polovine donje usne promjera oko 0,5 x 0,5 cm koja povreda je posljedica dejstva tupine mehaničke sile i nastala je usljed jednokratnog direktnog dejstva aktivno zamahnutog mehaničkog orudja – udarca, tipično pesnicom, a u vrijeme nanošenja kvalifikuje se kao laka tjelesna povreda; otok u predjelu granice čeonog i tjemenog predjela prečnika oko 3 cm koji je posljedica </span><span class="span1">dejstva tupine mehaničke sile i nastao je usljed jednokratnog direktnog dejstva aktivno zamahnutog mehaničkog orudja – udarca, moguće pesnicom i u vrijeme nanošenja se kvalifikuje kao laka tjelesna povreda; više crtastih ogrebotina  u lijevom lopatičnom i podlopatičnom prdjelu koji su posljedica dejstva oštrice mehaničkog orudja, a mogle su nastati i usljed grebanja noktima, u vrijeme nanošenja se kvalifikuju kao lake tjelesne povrede. Zbirno posmatrano, u vrijeme nanošenja, sve zadobijene povrede se kvalifikuju kao laka tjelesna povreda i sve su mogle nastati u predmetnom dogadjaju. Vještak je objasnio da prilikom zadobijanja ubodno rezne rane u predjelu lijeve nadlaktice, a imajući u vidu da je ruka pokretni dio tijela, napadač se mogao nalaziti u položaju licem u lice sa oštećenim na medjusobno bliskom rastojanju, ili sa lijeve bočne strane u odnosu na oštećenog ili pak sa zadnje strane oštećenog, ali sve na rastojanju ne većem od ispružene ruke napadača. Imajući u vidu da je ruka pokretni dio tijela ista se mogla naći u bilo kojem položaju u odnosu na rameni zglob, a koliko to dozvoljava funkcija ramenog zgloba, a što uključuje i položaj ruke otklonjen od trupa ka naprijed, kada ova povreda ima karakteristike tzv.“odbrambene povrede“, koja nastaje u okolnostima kada oštećeni izlaže predmetnom mehaničkom orudju ruku, u cilju zaštite glave i trupa od povredjivanja. </span>
</p>
<p>&nbsp;</p>
<p>
<span class="span1">Iz IZVODA IZ KAZNENE EVIDENCIJE Ministarstva pravde Crne Gore broj 0203/21829 od 23.06.2015. godine, na ime optuženog M. B., utvrdjeno je da je isti osudjivan osudjivan presudom Osnovnog suda u Podgorici K.br.744/10 od 06.12.2010.godine, zbog krivičnog djela razbojništvo iz čl. 242 st. 1 KZ-a na kaznu zatvora u trajanju od jedne godine.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje sud nalazi da je optuženi izvršio krivično djelo stavljeno mu na teret, na način, u vrijeme i na mjestu kako je to precizirano izrekom presude.</span>
</p>
<p>&nbsp;</p>
<p>
<span class="span1">Iz iskaza svjedoka – oštećenog B. M., datog na zapisniku ODT-a Podgorica Kt.br.646/15 od 29.05.2015.godine, kojem je sud poklonio punu vjeru, jer ga smatra objektivnim, istinitim i u skladu sa provedenim dokazima, utvrđeno je da se oštećeni, pomenutog datuma, kretao ulicom V. kada je sreo dva momka od kojih je jednog poznavao kao B., koji su mu tražili cigarete, nakon čega su započeli neku neobaveznu priču, da bi mu u jednom momentu B. – optuženi rekao da on priča kako je optuženi mučki napao i udarao M. A., a zatim oštećenog uhvatio u predjelu vrata i stežući ga savio prema zemlji, dok ga je, ovaj njemu nepoznati momak, udarao pesnicama po glavi i licu, od kojih udaraca je imao povrede u predjelu donje usne i na tjemenu glave, ali je uspio da odgurne optuženog i krenuo da bježi prema jednoj kući, da bi i optuženi i ovaj njemu nepoznati momak potrčali za njim i dok je bježao čuo je kako optuženi viče „stani neću ti ništa“, pa kada se zaustavio na terasi pomenute kuće vidio je kako optuženi iz predjela pasa vadi neki predmet sa oštrim sječivom i sa ovim  predmetom zamahuje da ga ubode u predjelu lijeve strane grudnog koša, a optuženi se tada nalazio negdje sa njegove lijeve strane, pa je da bi se odbranio od ovog udarca optuženog podigao lijevu ruku, kada ga optuženi ubada u predjelu nadlaktice lijeve ruke, što ga je jako zaboljelo i iz koje rane je krvario, nakon čega su optuženi i ovaj njemu nepoznati momak pobjegli, a on je u obližnjoj kući potražio pomoć, objašnjavajući da ne zna razlog zbog čega su ga napali, jer sa optuženim nikada nije imao sukob, a ovog drugog momka nije ni poznavao, te da ni jednog od njih nije udario i da kod sebe nije imao bilo kakvo oružje ili orudje. </span>
</p>
<p>&nbsp;</p>
<p>
<span class="span1">Navodi iskaza svjedoka – oštećenog B. M. potvrdjuju se i materijalnim dokazima i to zapisnikom o uvidjaju Uprave policije CB Podgorica Ku.br. 405/15 od 29.05.2015.godine, iz kojeg proizilazi  da je dana 29.05.2015.godine oko 00,32 časa, dežurna služba CB-a Podgorica, od strane M. N., obaviještena da se ispred njegove kuće nalazi lice sa povredom od noža, a koja kuća se nalazi u ulici V. br. 11 u naselju G. G., gdje je na terasi kući zatečen oštećeni B. M., kao i radnici hitne medicinske pomoći koji su mu ukazivali pomoć, te konstatovano da su ispred ulaznih vrata pomenute kuće zatečeni tragovi krvi u vidu kapljica, a što je vjerodostojno prikazano u fotodokumentaciji Uprave policije CB Podgorica broj 64-28-244-958/1616 od 29.05.2015.godine.</span>
</p>
<p>&nbsp;</p>
<p>
<span class="span1">Da je oštećeni zadobio povrede o kojima je svjedočio i na način kako je to opisao na zapisniku pred ODT-om Podgorica, potvrdjuje se i medicinskom dokumentacijom na ime oštećenog i nalazom i mišljenjem vještaka medicinske struke dr. Radojević Nemanje Ktr.br.646/15 od 29.05.2015.godine, iz kojeg se utvrdjuje da je svjedok – oštećeni B. M., kritičnom prilikom, zadobio ubodno reznu ranu u predjelu zadnje strane lijeve nadlaktice u srednjoj trećini, koja je posljedica dejstva vrha i oštrice aktivno zamahnutog mehaničkog orudja – noža, u što spada i britvica dužine sječiva 3-4 cm, pri čemu intezitet sile koja je djelovala bio srednje jak, a povreda se kvalifikuje kao laka tjelesna povreda. Kako je ruka pokretni dio tijela, shodno vještaku, napadač se mogao nalaziti licem u lice sa oštećenim, na medjusobno bliskom rastojanju ili sa lijeve bočne strane u odnosu na oštećenog, a sve na rastojanju ne većem od ispružene ruke napadača, pri čemu je ruka oštećenog mogla biti u bilo kojem položaju u šta se uključuje i položaj ruke otklonjena od trupa ka naprijed, te da ova povreda ima karakteristike tzv.odbrambene povrede, koja nastaje u okolnostima kada oštećeni izlaže predmetnom mehaničkom orudju ruku, u cilju zaštite glave i trupa od povredjivanja, upravo onako kako to prikazuje svjedok – oštećeni kada navodi da vidi optuženog koji zamahuje da ga ubode u predjelu lijeve strane grudnog koša, a stoji negdje sa njegove lijeve strane, pa je da bi se odbranio od ovog udarca, podigao lijevu ruku, kada ga je optuženi uboo u predjelu nadlaktice lijeve ruke. </span>
</p>
<p>&nbsp;</p>
<p>
<span class="span1">Nadalje, iz pomenute medicinske dokumentacije i nalaza i mišljenja vještaka medicinske struke utvrdjeno je da je oštećeni, osim pomenute ubodno rezne rane, zadobio razderinu u predjelu desne polovine donje usne i otok u predjelu granice čeonog i tjemenog predjela, a svaka od ovih povreda ponaosob su nastale jednokratnim direktnim dejstvom aktivno zamahnutog mehaničkog orudja-udarca, moguće i pesnicom i kvalfikuju se kao lake tjelesne povrede, pa je i u ovom dijelu potvrdjen iskaz svjedoka – oštećenog kada navodi da ga je kritičnom prilikom udarao i drugi njemu nepoznati momak pesnicama po glavi i licu, od kojih udaraca je imao povrede u predjelu donje usne i na tjemenu glave. </span>
</p>
<p>&nbsp;</p>
<p>
<span class="span1">Svjedok – oštećeni B. M. je na glavnom pretresu promijenio iskaz koji je dao pred ODT-om Podgorica, navodeći da je izmedju njega i dva momka koje je sreo, došlo do konflikta i nesporazuma jer su njegovo javljanje doživjeli kao uvredu, zbog čega je počela tuča i svadja izmedju njega i optuženog M. i njemu nepoznatog momka, tako što ga je udario optuženi stisnutom pesnicom u predjelu vrata, a zatim je na njega krenuo i ovaj drugi momak, ali ne zna da li ga je udario, da je tada iz straha izvadio britvu iz džepa i mahao prema optuženom i njegovom drugu da bi se odmakli od </span><span class="span1">njega, a nakon toga počeo da bježi sklapajući britvu i vraćajući je za pasom, da su optuženi i njegov drug trčali za njim, a kada se zaustavio na terasi jedne kuće drug optuženog mu je prišao i udario ga u predjelu lijevog ramena, a jedan od njih dvojice, ne može da se sjeti koji, zamahnuo je nožem u pravcu njegovih grudi, kada je on podigao lijevu ruku i osjetio ubod u tom predjelu, nakon čega su ova lica pobjegla, a iz kuće su izašli njemu nepoznati čovjek i žena koji su pozvali hitnu pomoć, te da je, par dana prije kritičnog dogadjaja, sa optuženim imao  nesporazum, u smislu da mu je optuženi rekao da je on nešto navodno za njega pričao. Na kraju je izjavio, objašnjavajući razlike u svom kazivanju, da nije tačno ono što je izjavio pred ODT-om Podgorica, a to je tada rekao jer ga je bilo strah od policije i što je kod sebe imao nož, te da je prije nego što je hitna pomoć došla, on svoj nož odbacio od sebe u dvorište ispred ove kuće, tako da ga nije imao kada je došla hitna, a kasnije i policija. </span>
</p>
<p>&nbsp;</p>
<p>
<span class="span1">Sud nije prihvatio iskaz svjedoka – oštećenog dat na glavnom pretresu, a sa razloga što se iz sadržine istog vidi da je upodobljen odbrani optuženog, a objašnjenje svjedoka – oštećenog da ono što je izjavio pred ODT-om Podgorica nije istinito već da je to rekao jer ga je bilo strah od policije i od toga da je kod sebe imao nož je krajnje neuvjerljivo i nelogično, jer u nastavku svog kazivanja, na glavnom pretresu, svjedok oštećeni kaže da je nož od sebe odbacio prije nego što je došla hitna služba, a kasnije i policija, pa samim tim nije imao ni čega da se plaši jer nož više nije ni bio kod njega. Nadalje svjedok – oštećeni je od strane ODT-a Podgorica saslušan 29.05.2015.godine, znači istog dana kada se i desio predmetni dogadjaj, kada je u slobodnom kazivanju, po mišljenju suda istinito, iskreno i detaljno saopštio tužiocu sve okolnosti predmetnog dogadjaja, pa je evidentno da je mijenjajući svoj iskaz, svjedok – oštećeni na ovaj način htio da pomogne optuženom, imajući u vidu da je tokom postupka više puta izjavljivao da ne želi da ga tereti jer su komšije. Nadalje iskaz svjedoka – oštećenog sa glavnog pretresa je u suprotnosti i sa medicinskom dokumentacijom i nalazom i mišljenjem vještaka medicinske struke jer oštećeni navodi da ga je optuženi, u prvom kontaktu, udario stisnutom pesnicom u predjelu vrata, a kada su ga sustigli na terasi jedne kuće drug optuženog ga je udario pesnicom u predjelu lijevog ramena, gdje mu od strane ljekara nisu konstatovane povrede, naprotiv oštećeni je imao povrede u predjelu desne polovine donje usne i otok u predjelu granice čeonog i tjemenog predjela, kako je to i sam potvrdio u izjavi koju je dao pred ODT-om Podgorica i koji je sud prihvatio kao istinitu i u skladu sa materijalnim dokazima koji su provedeni. </span>
</p>
<p>&nbsp;</p>
<p>
<span class="span1">Kod naprijed utvrdjenog činjeničnog stanja sud je nesumnjivo utvrdio da je optuženi M. B., dana …..godine oko 00,30 časova u P., u ulici V., nakon kraće prepirke koju je imao sa oštećenim B. M., istog uhvatio u predjelu vrata, stezao ga i savijao prema zemlji, ali je oštećeni uspio da se otrgne i pobjegne, kada je optuženi potrčao za njim, pa kada ga je sustigao na terasi obližnje kuće, iz džepa je izvadio nož i sa istim zamahnuo u pravcu grudnog koša oštećenog, koji je podigao lijevu ruku kako bi se odbranio, kada je optuženi oštećenog uboo u lijevu ruku u predjelu iznad lakta, nanoseći mu tom prilikom laku tjelesnu povredu u vidu ubodno – rezne rane u predjelu zadnje strane lijeve nadlaktice u srednjoj trećini, nakon čega su optuženi i njegov drug Ž. M. pobjegli sa lica mjesta.</span>
</p>
<p>&nbsp;</p>
<p>
<span class="span1">Postupajući na naprijed opisani način optuženi je bio svjestan da zamahujući nožem u pravcu lijeve strane grudnog koša oštećenog, gdje se nalaze vitalni organi, intezitetom sile koji je bio srednje jak, oštećenog može lišiti života ali je to i htio, </span><span class="span1">postupajući u konkretnom slučaju sa direktnim umišljajem, pri čemu se izostanak posljedice ne može pripisati volji i htjenju optuženog, već okolnosti da je oštećeni podigao ruku kako bi spriječio optuženog da ga ubode u predjelu lijeve strane grudnog koša, čime su se u radnjama optuženog stekli svi bitni elementi bića krivičnog djela ubistvo u pokušaju iz čl. 143 u vezi čl. 20 KZ-a CG, za koje djelo ga je sud oglasio krivično odgovornim, pa samim tim ne stoji navodi odbrane optuženog da nije imao namjeru da liši života oštećenog već da ga lako tjelesno povrijedi.</span>
</p>
<p>&nbsp;</p>
<p>
<span class="span1">Sud je iz činjeničnog opisa izreke presude izostavio riječi iz optužnice „da bi ga u daljem napadu spriječio Ž. M.“ jer za tako nešto tokom postupka nije bilo dokaza, imajući u vidu da iz iskaza svjedoka – oštećenog, datog pred ODT-om u Podgorici, proizilazi da nakon što ga je optuženi uboo, njegov drug – Ž. M. povikao je da bježe, nakon čega su obojica otišli, pa iz istog ne proizilazi da je optuženi i dalje namjeravao da preduzima napad prema oštećenom i da ga je u tome spriječio Ž. M.. </span>
</p>
<p>&nbsp;</p>
<p>
<span class="span1">Optuženi M. B., u odbranama koje je iznio pred ODT-om u Podgorici na zapisniku Ktr.br.496/15 od 29.05.2015.godine i VDT-om Podgorica Kt.br.52/15 od 03.06.2015.godine, pa i na glavnom pretresu, nije sporio da je kritične večeri u džepu od farmerica imao nož- britvu na rasklapanje, niklovane oštrice, dužine sječiva oko 4 cm, a debljine oko 1 cm, pri vrhu zašiljena i jako oštra, te da je sa istom zamahnuo u predjelu lijeve strane grudi B. M. i da ga je jednom uboo. </span>
</p>
<p>&nbsp;</p>
<p>
<span class="span1">Medjutim u ostalom dijelu optuženi je različito prikazivao pojedinosti predmetnog dogadjaja, pa je na zapisniku pred ODT-om Podgorica izjavio da kada su sreli oštećenog došlo je do verbalnog konflikta izmedju njih dvojice, u kojem je on krenuo prema oštećenom i zadao mu jedan – dva udarca u rame ili u glavu ili u bok, od kojih udaraca se oštećeni zateturao i krenuo rukom ka džepu od trenerke iz koje je izvadio nešto niklovano, ta da pretpostavlja da je to bio nož, da se oštećeni otrgao i pobjegao, a da je on sa svojim drugom Ž. jurio oštećenog dok ga nije sustigao na terasi jedne kući, gdje je B. uzeo lopatu da ga zaplaši, a on mu predložio da je spusti i da se biju, a zatim iz prednjeg desnog džepa farmerica izvadio nož – britvu na rasklapanje i zamahnuo u predjelu lijeve strane grudi B. koji je u tom trenutku jauknuo, a zatim podigao lijevu ruku, kada ga je on uboo u ovu ruku, a oštećeni je tom prilikom vikao „nemoj nož, nemoj nož“, da bi u odbrani koju je iznio pred VDT-om Podgorica izjavio da je sa oštećenim prethodno imao manji nesporazum oko kradje goriva i da ga zna kao narkomana, da ga je oštećeni kritične večeri provocirao riječima „jeste li to malo popili“, nakon čega je došlo do svadje izmedju njih dvojice, kada je on otvorenim dlanom udario oštećenog u predjelu lica, od kojeg udarca se oštećeni zateturao pa su se njih dvojica porvali, ali je B. uspio da se istrgne i pobjegne, a on je potrčao za njim jureći ga 30-40 metara, a kada ga je sustigao rekao je oštećenom da se pobiju kao muškarci, da se to dešavalo na terasi jedne kuće gdje je oštećeni uzeo jednu lopatu u namjeri da ga udari sa njom govoreći mu „bježi B., bježi odavde, gubi se“, a on njemu da spusti lopatu i da se kao muškarci pobiju golim rukama, ali kako je vidio da nema drugog izlaza, izvadio je nož – britvu na rasklapanje, primakao se oštećenom i uboo ga u lijevu ruku, a čitavo vrijeme ga je bilo strah da oštećeni ne izvadi pištolj ili neki predmet, pa je odlučio da se ovako brani.</span>
</p>
<p>&nbsp;</p>
<p>
<span class="span1">Objašnjavajući razlike u svojim odbranama u dijelu gdje je na zapisniku pred ODT-om rekao  da je vidio oštećenog kako kreća rukom ka džepu trenerke iz koje je virilo </span><span class="span1">nešto niklovano, za koji predmet je pretpostavio da je nož, dok tu činjenicu nije pominjao u odbrani datoj pred VDT-om u Podgorici, naveo je da ga prilikom saslušanja kod VDT-a Podgorica to niko nije pitao, pa zato to nije ni izjavio.</span>
</p>
<p>&nbsp;</p>
<p>
<span class="span1">Da navodi odbrane optuženog u ovom dijelu nisu istiniti proizilazi kako iz iskaza svjedoka oštećenog dat pred ODT-om Podgorica, tako i iz samog objašnjenja optuženog, jer uvidom u spise predmeta, konkretno pomenute zapisnike pred ODT-om i VDT-om u Podgorici, jasno se vidi da je optuženi, u slobodnom kazivanju, iznio svoju odbranu izjašnjavajući se o naprijed pomenutim činjenicama, te da nije bilo potrebe da mu se u tom pravcu postavljaju pitanja, obzirom da ih je sam saopštio tokom saslušanja.</span>
</p>
<p>&nbsp;</p>
<p>
<span class="span1">Nadalje optuženi je u odbranama koje je iznio pred ODT-om i VDT-om u Podgorici izjavio da kada je sustigao oštećenog koji se nalazio na terasi jedne kuće, da je oštećni uzeo sa te terase jednu lopatu, podigao je i pokušao njome da ga zaplaši, u kojem dijelu je odbrana optuženog takodje opovrgnuta iskazom svjedoka – oštećenog B. M. datog pred ODT-om Podgorica, koji je bio kategoričan da kod sebe nije imao bilo kakvo oružje ili orudje. Da je pomenutu lopatu oštećeni uzeo sa terase kuće ispred koje se nalazio i gdje se desio predmetni dogadjaj, logično bi bilo da na tom mjestu bude i pronađena od strane službenika policije koji su vršili uviđaj, i kao takva se konstatuje u zapisiku o uvidjaju i prikaže na fotodokumentaciji koja je tom prilikom sačinjena. Naprotiv u zapisniku o uvidjaju konstatovano je da su od materijalnih tragova, na terasi ispred ulaznih vrata kuće, zatečeni samo tragovi krvi u vidu kapljica iz kojih evidentno proizilazi da je to mjesto gdje je oštećeni zadobio povredu, a što je prikazano i u fotodokumentaciji koja je tom prilikom sačinjena na kojoj se jasno vidi izgled pomenute terase, prilaza terasi i kući, na kojim fotografijama nema ni traga od lopate, a logično bi bilo da je lopata ostala na mjestu gdje se dogadjaj odigrao ako su tačni navodi odbrane optuženog, obzirom da su nakon povredjivanja oštećenog, kako to proizilazi iz njegovog iskaza, iz kuće izašli vlasnici iste, koji su pružili pomoć oštećenom i istovremeno pozvali dežurnu službu CB-a Podgorica obavještavajući je o dogadjaju, a što sve upućuje na zaključak da je odbrana optuženog smišljena kako bi opravdao svoje postupke,</span>
</p>
<p>
<span class="span1"> </span>
</p>
<p>
<span class="span1">Sve da je kritičnom prilikom oštećeni navodno imao kod sebe neki niklovani predmet za koji je optuženi pretpostavio da je nož, te da je u drugom dijelu dogadjaja koji se odigrao na terasi jedne kuće oštećeni u rukama navodno imao lopatu kada je na tu istu terasu došao optuženi sa svojim drugom, optuženi se ne bi mogao pozivati na nužnu odbranu, kako bi to proizilazilo iz njegovih odbrana datih na zapisnicima pred ODT-om i VDT-om u Podgorici i na glavnom pretresu, a sa razloga što i sam optuženi, u odbrani koju je dao pred  ODT-om Podgorica, izjavio da kada je vidio da oštećeni kreće rukom ka džepu trenerke iz koje je virilo nešto niklovano, a za koji predmet je on pratpostavljao da je nož, oštećeni se otrgao i pobjegao od njega, pa se iz navoda odbrane optuženog može zaključiti da u tom pravcu napada oštećenog nije bilo, niti se taj napad mogao očekivati, jer je oštećeni pobjegao, a po sopstvenom kazivanju optuženi je pojurio za oštećenim izazivajući ga da se pobiju kao muškarci, a kada ga je sustigao na terasi jedne kuće, sve da je oštećeni navodno imao u rukama lopatu, i da je kako to kaže optuženi namjeravao da ga zaplaši, odnosno udari sa njom, iz dalje odbrane optuženog proizlazi da oštećeni nije imao namjeru da se fizički obračunava sa optuženim jer i sam optuženi kaže da mu je oštećeni tada govorio „bježi B., bježi odavde, gubi se“, a on njemu da spusti lopatu i da se </span><span class="span1">obračunaju kao muškarci, misleći da se pobiju golim rukama, pri čemu optuženi ni u jednom momentu ne govori da oštećeni prijeti lopatom ili da evenutalno zamahuje lopatom prema njemu, a iz cjelokupnog ponašanja optuženog može se zaključiti da on hoće fizički obračun sa oštećenim i čak ga poziva na isti. </span>
</p>
<p>&nbsp;</p>
<p>
<span class="span1">Sud nije prihvatio ni iskaz svjedoka Ž. M., koji se tokom postupka različito izjašnjavao o pojedinostima predmetnog dogadjaja, pa je na zapisniku pred ODT-om Podgorica Kt.br.646/15 od 29.05.2015.godine izjavio da ih je oštećeni kritičnom prilikom vrijedjao govoreći im „pijanice, jebem vam majku pijanu“, nakon čega je optuženi krenuo prema oštećenom obraćajući mu se sa „narkomanu jedan“, kada je oštećeni iz desnog džepa jakne izvadio nož čija je oštrica bila najmanje 15 cm i sa nožem krenuo prema optuženom, zamahujući sa istim u namjeri da ga ubode, ali je optuženi izbjegao taj napad i iz džepa donjeg dijela trenerke izvadio britvicu dužine sječiva 3-4 cm i zadao udarac oštećenom u predjelu lijeve ruke, a zatim je oštećeni krenuo prema njemu, ali se on odbranio od njega udarajući ga nogom u predjelu glave i ramena, nakon čega je oštećeni pobjegao do obližnje kuće gdje je pronašao drveno držalo, slomio ga i prijetio sa njim da će da ih pobije i prijavi policiji, pa su njih dvojica pobjegli, da bi na glavnom pretresu izjavio da su kritične večeri sreli oštećenog B. sa kojim je optuženi počeo da razgovara, da je izmedju njih došlo do svadje, ali da nije čuo oko čega, da je vidio kako B. iz džepa jakne, desnom rukom, vadi veći kuhinjski nož sa kojim je krenuo da ubode optuženog, ali je optuženi uspio da se odbrani, da je B. iz ruke ispao nož pa je pobjegao prema jednoj kući, da je optuženi potrčao za oštećenim, a on za optuženim, a kada su stigli na terasu ove kuće oštećeni je uzeo jednu lopatu i zamahnuo sa istom da udari optuženog, kada u desnoj ruci optuženog vidi jedan nož – malu britvu, sa kojom optuženi zamahuje u pravcu oštećenog i misli da ga je tada uboo u lijevu ruku. Objašnjavajući razlike u svom kazivanju naveo je da nije tačno ono što je izjavio pred ODT-om Podgorica, jer mu je tužilac tada postavio dva pitanja ali se ne sjeća koja, a da je sve ostalo tužilac sam napisao i ako je on tužiocu nekoliko puta rekao da nije bilo tako kako tužilac diktira, što je po mišljenju suda krajnje neuvjerljivo i nelogično jer iz sadržine zapisnika radjenog pred ODT-om Podgorica proizlazi da se o predmetnom dogadjaju ovaj svjedok izjašnjavao u slobodnom kazivanju, a na pitanja je odgovarao nakon što je završio svoje izlaganje, ne sporeći da je pomenuti zapisnik potpisao, a koji je jasno i glasno diktiran u prisustvu ovog svjedoka, kako je to i konstatovano na pomenutom zapisniku, a ovaj svjedok ga je potpisao bez ikakvih primjedbi.</span>
</p>
<p>&nbsp;</p>
<p>
<span class="span1">Pored navedenog iskaz svjedoka Ž. M. je, po mišljenju suda, neprihvatljiv i sa razloga jer se ovaj svjedok u postupku različito izjašnjavao o bitnim činjenicama kada je u pitanju predmetni dogadjaj, pravdajući to neuvjerljivo okolnostima da je izjavu pred ODT-om napisao sam tužilac, te da ona nije istinita, posebno što je izjava ovog svjedoka u protivrječnosti i sa odbranom optuženog.</span>
</p>
<p>&nbsp;</p>
<p>
<span class="span1">Naime, shodno izjavi svjedoka Ž. M. sa zapisnika pred ODT-om Podgorica, predmetni dogadjaj se desio u ulici koja prolazi pored kuće F. V., odnosno tu je došlo do verbalnog, a kasnije i fizičkog sukoba izmedju optuženog i oštećenog kada je optuženi britvicom zadao udarac oštećenom, nakon čega je oštećeni pobjegao do obližnje kuće gdje je pronašao jedno drveno držalo koje je prelomio i sa kojim im je prijetio, a iz odbrane optuženog, iskaza svjedoka  - oštećenog, te zapisnika o uvidjaju i fotodokumentacije, nesumnjivo proizlazi da je optuženi oštećenog uboo u lijevu ruku </span><span class="span1">na terasi kuće koja se nalazi u ulici V., pri čemu optuženi u odbranama pominje lopatu, a svjedok Ž. drveno držalo koje je oštećeni slomio.</span>
</p>
<p>&nbsp;</p>
<p>
<span class="span1">Mijenjajući svoj iskaz na glavnom pretresu evidentno je da svjedok Ž. želi da pomogne svom drugu optuženom M. B., saopštavajući sudu činjenice koje ranije nije pominjao i prilagodjavajući svoj iskaz odbrani optuženog, pa sada jasno razdvaja dogadjaje kada kaže da se prvi dio dogadjaja, kada je navodno oštećeni B. iz džepa izvadio kuhinjski nož, desio na ulici, a drugi dio, kada je optuženi uboo oštećenog, na terasi jedne kuće, pominjući sada i činjenicu da je oštećeni navodno imao lopatu u ruci sa kojom je zamahnuo prema optuženom kao da hoće da ga udari, upravo onako kako je to optuženi u svojoj odbrani tvrdio. </span>
</p>
<p>&nbsp;</p>
<p>
<span class="span1">Predlog branioca optuženog da se u dopuni dokaznog postupka sprovede vještačenje po vještaku neuropsihijatru o uračunljivosti optuženog u vrijeme izvršenja krivičnog djela, jer je optuženi kritične večeri bio u alkoholisanom stanju, a ranije se javljao psihijatru i liječio, te da je duži niz godina bio zavisnik od psihoaktivnih supstanci, sud je odbio kao neosnovan, a sa razloga što i sam optuženi, odgovarajući na pitanja suda nakon predloga branioca, naveo da nikada nije imao psihičkih problema ali da jeste koristio marihuanu i alkohol s tim što je sa konzumiranjem marihuane prestao 3-4 mjeseca prije predmetnog dogadjaja, a da je sa konzumiranjem alkohola nastavio, te da ne posjeduje medicinsku dokumnetaciju jer se psihijatru nikada nije javljao. Osim navedenog a imajući u vidu da se optuženi detaljno izjašnjavao o predmetnom dogadjaju, činjenica da je prethodno konzumirao alkohol nije bila dovoljna da dovede u sumnju njegovu uračunljivost, jer shodno kazivanju optuženog, isti je zajedno sa svjedokom Ž., kritične večeri, popio dva litra piva i po njegovoj procjeni bio je u pripitom stanju što očigledno nije uticalo da optuženi ne shvati značaj svoga djela i da ne upravlja svojim postupcima, obzirom da se sjeća svih okolnosti predmetnog dogadjaja a sam ističe da nikada nije imao psihičkih problema.</span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom sud je cijenio sve okolnosti koje utiču da ista bude manja ili veća, pa je kao otežavajuću cijenio da je optuženi ranije osudjivan presudom Osnovnog suda Podgorica K.br.744/10 od 06.12.2010.godine, zbog krivičnog djela razbojništvo iz čl. 242 st.1 KZ-a, kako je to utvrdjeno iz izvoda iz kaznene evidencije na ime optuženog, dok je od olakšavajućih okolnosti na strani optuženog cijenio lične prilike optuženog koje se ogledaju u tome da se radi o mladoj osobi koja je u vrijeme izvršenja krivičnog djela bila stara 25 godina, da je nezaposlen, njegovo držanje poslije izvršenog djela koje se ogleda u tome da je izrazio žaljenje zbog predmetnog dogadjaja, okolnost da se svjedok – oštećeni nije pridružio krivičnom gonjenju navodeći da mu je optuženi duže vremena komšija, te činjenicu da je djelo ostalo u pokušaju u kom slučaju zakon predviđa da se učinilac može blaže kazniti, pa mu je izrekao kaznu zatvora u trajanju od dvije godine, ispod granice propisane zakonom za predmetno krivično djelo, smatrajući da je izrečena kazna u svemu srazmjerna težini izvršenog krivičnog djela i stepenu krivice optuženog, i predstavlja onu mjeru koja je neophodno potrebna za postizanje svrhe kažnjavanja iz čl. 32 KZ-a CG, a u okviru opšte svrhe izricanja krivičnih sankcija iz čl. 4 KZ-a CG, odnosno da će se sa istom uticati na optuženog, ali i na druge da ubuduće ne čine krivična djela.</span>
</p>
<p>&nbsp;</p>
<p>
<span class="span1">Shodno odredbi čl. 51 KZ-a CG optuženom će se u izrečenu kaznu zatvora uračunati i vrijeme provedeno u pritvoru od 29.05.2015.godine do 25.09.2015.godine.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 226 i 229 Zakonika o krivičnom postupku (ZKP-a), a isti se odnose na nagradu vještaku medicinske struke dr. Radojević Nemanji u iznosu od 49,50 €, dok je paušal odredjen imajući u vidu složenost i dužinu trajanja postupka, kao i imovinske prilike optuženog, što je dužan uplatiti Budžetu CG u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Na osnovu izloženog, a shodno odredbi čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 25.09.2015.godine</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">PREDSJEDNIK VIJEĆA – SUDIJA</span>
</p>
<p style="text-align:right">
<span class="span1">Vesna Moštrokol, s.r.</span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>&nbsp;</p>
<p>
<span class="span1">Protiv ove presude dozvoljena je žalba </span>
</p>
<p>
<span class="span1">Apelacionom sudu Crne Gore u roku od</span>
</p>
<p>
<span class="span1">15 dana od dana prijema pismenog otpra-</span>
</p>
<p>
<span class="span1">vka iste, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">Tačnost otpravka ovjerava namještenik suda</span>
</p>
<p>
<span class="span1">Anka Raković</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
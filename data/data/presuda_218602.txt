<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span>K. br. 46/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljenog D. P. zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 14.02.2017. godine, donio je</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: D. P., JMB ............., od oca V. i majke R., rođene N., rođen .. .. .... godine u CT, sa prebivalištem u PG - ul. P. Š. br. .., državljanin Crne Gore, razumije crnogorski jezik, koji je i njegov jezik, diplomirani mašinski inžinjer, završio fakultet, razveden, otac šestoro djece, dobrog imovnog stanja, pismen, ranije neosuđivan, protiv koga se ne vodi postupak za drugo krivično djelo.</span>
</p>
<p>
<span></span>
</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 06. novembra. 2016. godine, oko 17,00 časova, u stanu oštećene P. M. koji se nalazi u ul. V. Đ. br. .. u PG, svjestan svog djela čije je izvršenje htio, znajući da je njegovo djelo zabranjeno, primjenom grubog nasilja narušio tjelesni integritet člana svoje porodice - bivše supruge, oštećene P. M., na način što je, nakon kraće svađe, sa obije ruke uhvatio oštećenu za vrat i počeo da je steže, da bi je potom uhvatio za kosu i vukao do balkona, nakon čega je glavom oštećene nekoliko puta udario u staklo od balkonskih vrata, a zatim je ponovo vukao za kosu po stanu i više puta je udario pesnicom u predjelu glave i tijela, te nogom u predjelu leđa, kojom prilikom je oštećena P. M. zadobila lake tjelesne povrede u vidu krvnog podliva desne strane čela, prečinka 1,5 cm, oguljotine desne strane vrata, promjera 18 x 4 mm, oguljotine lijeve strane vrata, promjera 10 x 3 mm, oguljotine lijevog lakta, dužine 1 cm i oguljotine desne potkoljenice, dužine 3 cm,</span>
</p>
<p>&nbsp;</p>
<p>
<span>- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa mu sud za navedeno krivično djelo primjenom čl. 4 st. 2, čl. 32, čl. 39, čl. 42 st. 1 Krivičnog zakonika Crne Gore i čl. 226, čl. 229, čl. 239, čl. 303 i čl. 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na novčanu kaznu u iznosu od 2.000,00 (dvije hiljade) €, koju je okrivljeni dužan platiti u roku od 30 (trideset) dana po pravosnažnosti presude, a ako izrečenu novčanu kaznu ne plati u određenom roku, sud će novčanu kaznu zamijeniti kaznom zatvora, tako što će za svakih započetih dvadeset pet eura novčane kazne odrediti jedan dan kazne zatvora. </span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span>Oštećena Marina Popović se upućuje da imovinskopravni zahtjev može ostvarivati u parničnom postupku.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 1364/16 od 19.01.2017. godine okrivljenom D. P. stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 </span><span>st. 1 </span><span>Krivičnog zakonika Crne Gore.</span>
</p>
<p>
<span>Nakon podnošenja optužnog predloga sudu, državni tužilac, okrivljeni i njegov branilac su zaključili sporazum o priznanju krivice dana 07.02.2017. godine. </span>
</p>
<p>
<span>Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta. </span>
</p>
<p>
<span>Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog, te da je okrivljeni D. P. u vrijeme, mjesto i na način opisan u izreci ove presude učinio krivično djelo nasilje u porodici ili u porodičnoj zajednici iz čl. 220</span><span> st. 1 </span><span>Krivičnog zakonika Crne Gore</span><span>, za koje ga je ovaj sud oglasio krivim, a nakon što je u svemu prihvatio sporazum o priznanju krivice.  </span>
</p>
<p>
<span>Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, </span><span>s obzirom na olakšavajuće okolnosti koje se nalaze na strani okrivljenog, a koje je cijenio i državni tužilac prilikom predlaganja kazne okrivljenom, koje se odnose na lične prilike okrivljenog, odnosno njegovu porodičnost imajući u vidu da je otac šestoro djece, njegov raniji život i sa tim u vezi njegovu raniju neosuđivanost, a posebno stav oštećene M. P. koja je na ročištu za razmatranje predmetnog sporazuma istakla da se ne pridružuje krivičnom gonjenju protiv okrivljenog</span><span>. Sud je, kao i državni tužilac, prilikom odlučivanja uzeo u obzir i imovno stanje okrivljenog, odnosno cijenio činjenicu da je isti dobrog imovnog stanja.  </span>
</p>
<p>
<span>Okrivljeni je, shodno čl. 226 i čl. 229 Zakonika o krivičnom postupku, obavezan da plati troškove krivičnog postupka u iznosu od 90,50 eura, koji se odnose na troškove medicinskog vještačenja u iznosu od 60,50 eura, te paušal kao dio troškova krivičnog postupka u iznosu od 30,00 eura.</span>
</p>
<p>
<span>Oštećena Marina Popović je shodno čl. 239 st. 2 Zakonika o krivičnom postupku upućena da imovinskopravni zahtjev može ostvarivati u parničnom postupku.</span>
</p>
<p>
<span>Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 14.02.2017. godine</span>
</p>
<p>&nbsp;</p>
<p>
<span>  ZAPISNIČARKA                                                                                 S U D I J A </span>
</p>
<p>
<span>   Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>
<span>PRAVNA POUKA: Protiv  ove  presude  je  dozvoljena </span>
</p>
<p>
<span></span><span></span><span></span><span>              žalba  samo  ako  presuda  nije  u </span>
</p>
<p>
<span></span><span></span><span></span><span>              skladu sa zaključenim sporazumom.</span>
</p>
<p>&nbsp;</p>
<p style="text-align:center;">
<span>ZTO: Edina Kraja</span>
</p>
<p>&nbsp;</p>
</div>
</div>


</body>
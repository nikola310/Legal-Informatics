<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.183/11.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Dacić Azrom, odlučujući po  optužnom predlogu Osnovnog Državnog Tužilaštva iz Rožaja Kt.br.182/11. od  19.10.2011. godine, protiv okrivljenog B. M. iz Rožaja, zbog krivičnog djela ugrožavanje opasnim orudjem pri tuči i svadji iz čl. 154. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, oštećenog L. F. i okrivljenog , dana 10.11.2011. godine, donio je i javno objavio</span>
</p>
<p class="p2"></p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni B. M.  JMBG ., od oca E. i majke V., rodj. M., rodjen ..g. u Rožajama, živi u selu Koljeno, Opština Rožaje, drž. CG, razumije crnogorski jezik, njegov jezik je crnogorski, pismen, završio osnovnu školu,  nezaposlen, neoženjen,  srednjeg imovnog stanja, osudjivan Presudom ovog suda K.br.30/01. od 13.12.2001. g. zbog KD iz čl.192.st.2. KZ RCG na uslovnu osudu 1 godina zatvora uslovno za jednu godinu.</span>
</p>
<p class="p2"></p>
<p class="p2">
<span>				K R I V   J E</span>
</p>
<p class="p2">
<span>	Što je,</span>
</p>
<p class="p2">
<span>	dana 31.07.2011.g. oko 01,20 h, u mjestu zv. "Crnja", Opština Rožaje, pri svadji sa L. F., koja se sastojala u medjusobnoj verbalnoj prepirci, mašio se noža crnih korica dužine sječiva oko 10 cm-sredstva podobnog da tijelo teško povrijedi ili zdravlje teško naruši, na način što je isti izvadio iza pojasa i pošao u pravcu oštećenog,</span>
</p>
<p class="p2">
<span>	-čime je izvršio krivično djelo ugrožavanje opasnim orudjem pri tuči i svadji iz čl. 154. Krivičnog zakonika,</span>
</p>
<p class="p2">
<span>	pa ga sud primjenom pomenutog zakonskog propisa i čl. 4, 13, 15, 32, 39, 42. Krivičnog zakonika, čl. 226, 229. i 374. Zakonika o krivičnom postupku</span>
</p>
<p class="p2"></p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 600,00 (šest stotina) eura. Ako osudjeni ne plati novčanu kaznu u roku od 15 dana po pravosnažnosti ove presude ista će se zamijeniti kaznom zatvora tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovome sudu na ime troškova krivičnog postupka paušalni iznos od 40,00 eura, u roku od 15 dana po pravosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.182/11. od 18.10.2011. godine, protiv okrivljenog  B. M. iz Rožaja, zbog krivičnog djela ugrožavanje opasnim orudjem pri tuči i svadji iz čl. 154. KZ.</span>
</p>
<p class="p2">
<span>	Na glavnom pretresu Zamjenik ODT-a predložio je da sud okrivljenog oglasi krivim za izvršeno krivično djelo koje mu se optužbom stavlja na teret i istog osudi na novčanu kaznu u iznosu od 600 eura.</span>
</p>
<p class="p2">
<span>	Oštećeni L. F., nije se pridružio krivičnom gonjenju ODT-a u odnosu na optuženog i nije postavio odštetni zahtjev.</span>
</p>
<p class="p2">
<span>	Okrivljeni B. M. na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p2">
<span>	U svojoj odbrani je istakao da je dana 31.7. ove godine sa K. S. bio u ugostiteljskom objektu Crnja gdje su konzumirali alkohol. Sjeća se da je oko 01,20 h, S. ustao od stola i izašao iz objekta. Pošao je za S. da vidi zbog čega se ne vraća i istog je vidio da plače. Kazao mu je da su ga istukli njegovi prijatelji i to M. sa bratom. Vidio je da M. stoji pore S. i da istog grli govoreći mu da ga nije poznavao. Iste je odmah pomirio tako da je sa S. napustio lokal. Nije se svadjao sa F.  koji je takodje bio ispred lokala i u rukama nije imao nikakav predmet. </span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka - oštećenog L. F., u svojstvu svjedoka L. A., izvršio uvid u fotodokumentaciju Ispostave Rožaje br. 162/2011. od 31.7.2011.godine i pročitao izvod iz kaznene evidencije na ime okrivljenog, dok nije izveo dokaze saslušanjem u svojstvu svjedoka L. M., S. M. i K. S., jer se izvodjenje ovih dokaza pokazalo suvišnim u odnosu na utvrdjeno činjenično stanje.</span>
</p>
<p class="p2">
<span>	Svjedok - oštećeni L. F. istakao je:  da je dana 31.7.ove godine bio u ugostiteljskom objektu vlasništvo njegovog brata M.. Oko 01,20 h, u objekat su došla dva njemu nepoznata lica u pijanom stanju i naručila piće. Nakon izvjesnog vremena jedan od tih momaka je ustao od stola i počeo da maltretira konobarice i kada se vratio za sto neko je od njih bacio staklenu flašu koja se polomila. Njegov brat  M. prišao je do stola i iste je upozorio na ponašanje. Isti su i dalje lomili flaše, te ih je njegov brat zamolio da napuste lokal.  Isti nijesu pristali da lokal napuste, tako da je M. jednog od njih izveo iz objekta. Pošao je za njima da vidi o čemu se radi i tada je saznao da je to lice po prezimenu K. udaralo M. po glavi i drugim djelovima tijela. M. mu je kazao da ga niko ne udara jer mu poznaje oca i pošao je vozilom da obavijesti oca tog momka o njegovom ponašanju. Za M. su pošli drugovi ovog momka, a za jednog je saznao da se zove C.. Vratio se u lokal i nakon kraćeg vremena čuo je da neko kuca na ulazna vrata, te je ustao da vidi o kome se radi. Na vratima se pojavio B. upućujući mu riječi koje nije razumio. Vidio je kada se isti mašio noža crnih korica sa sječivom dužine od 5-10 cm. Nož je izvadio iza pojasa i pošao u pravcu njega. Istom je kazao "ne možeš da udješ u lokal jer isti ne radi"  i zaključao je vrata. Nakon izvjesnog vremena  B. se sa drugovima vratio  i kamenjem su počeli da lome stakla na objektu, nakon čega su se udaljili . Pozvali su policiju koja je došla i izvršila uvidjaj. Dok je B.bio na vratima imao je namjeri da se sa njim tuče, jer je to zaključio iz njegovog ponašanja, ali je to izbjegao zaključavajući ulazna vrata. </span>
</p>
<p class="p2">
<span>	Svjedok L. A. istakao je: da je dana 31.7. ove godine u lokalu Crnja" radio kao konobar.  U tom lokalu je došao okrivljeni u društvu sa K. S. u pripitom stanju. Iste je poslužio pićem. U lokalu se nalazio oštećeni. Vidio je kada je okrivljeni udario flašom po stolu i nakon toga istu bacio. Upozorio ih je vlasnik lokala M., tako da su okrivljeni i njegov drug lokal napustili. Pošao je da vidi šta se dogadja ispred lokala i vidio je kada je S. udario M.. Iz lokala su izašli gosti od kojih je jedan bio M., a drugi F.. Kada je M. saznao ime oca K. S. kazao im je da istog niko ne tuče. Iz lokala je izašao i oštećeni. M. je pošao da obavijesti oca S. o njegovom ponašanju, dok su M. i F. uzeli okrivljenog i S. i pošli prema njihovom vozilu. Kada se vratio u lokal vidio je da je neko od gostiju zaboravio jaknu koju je iznio i dao je F.. Dok se nalazio za šankom čuo je da neko lupa na ulazna vrata. Oštećeni je pošao da vidi ko to radi, tako da je i on pošao za oštećenim. Kada se oštećeni vratio od ulaznih vrata kazao mu je da ga je napao okrivljeni sa nožem. Vidio je kroz prozor ispred lokala na udaljenosti od 1 m okrivljenog da drži ruke u džepovima. Bio je mrak, tako da nije uspio da vidi da li je imao u rukama neki predmet, jer se isti udaljavao od objekta. Nije čuo šta je okrivljeni kazao oštećenom kada se našao ispred vrata objekta na koja je lupao, jer to nije mogao da čuje niti vidi kako se isti ponašao. Nakon toga vidio je K. S. da je bio na spratu od objekta gdje je lomio stolice i svjetiljke, a nakon toga polomio je i prozor na objektu. Oštećeni je obavijestio policiju  koja je došla , a u medjuvremenu su se okrivljeni i S. udaljili od objekta.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje kao u izreci ove presude.</span>
</p>
<p class="p2">
<span>	Utvrdjeno činjenično stanje proizilazi iz iskaza oštećenog F., čiji je iskaz sud prihvatio kao tačan, objektivan i kao takav saglasan sa ostalim izvedenim dokazima, a u odlučnim činjenicama i sa iskazom okrivljenog.</span>
</p>
<p class="p2">
<span>	Naime, iz iskaza oštećenog se vidi da je pomenutog dana izmedju njega i okrivljenog došlo do svadje koja se ogledala u verbalnoj prepirci kada je oštećeni pošao da vidi ko lupa na vratima od objekta iz kojeg je prethodno izašao okrivljeni, gdje je boravio sa njegovim drugom S.. Da je tada vidio okrivljenog koji mu je upućivao riječi koje nije zapamtio, ali je zaključio da  ima namjeru da se sa njim svadja. Pošto su vrata od objekta bila zaključana istom je kazao da ne može da udje u objekat, nakon čega je vidio okrivljenog da je izvadio nož koji je držao u ruci sa sječivom dužine 5 - 10 cm. Vrata je zaključao od objekta i okrivljenom nije dozvolio da u objekat udje, pošto je prethodno vidio da je isti bio u pijanom stanju. Da se nakon toga okrivljeni udaljio od objekta i ponovo se vratio sa njegovim drugom senadom gdje su nastavili da lome stakla na objektu u vezi čega je pozvao policiju s tim što su se u medjuvremenu  okrivljeni  i njegov drug udaljili od objekta. Iskaz ovog svjedoka  u pogledu ovih činjenica potvrdjen je i ostalim izvedenim dokazima i to iskazom svjedoka A.. </span>
</p>
<p class="p2">
<span>	Iskaz svjedoka A. sud je prihvatio u cjelosti kao tačan i objektivan jer se isti izjasnio o onim činjenicama koje je čuo i zapazio pomenutog dana, a koje se odnose na ponašanje okrivljenog u objektu gdje ga je služio kao gosta i nakon izlaska iz objektai isti je u ovom dijelu u potpunosti saglasan sa iskazom oštećenog. Da je iskaz ovog svjedoka objektivan u dovoljnoj mjeri govori činjenica koja se odnosi da nije čuo niti je to mogao čuti šta je okrivljeni razgovarao sa oštećenim pored vrata na koja je okrivljeni lupao sa spoljašnje strane kada je oštećeni pošao da vidi ko to radi, te i da je okrivljenog vidio ispred objekta kada je pogledao kroz prozor da se od istog udaljava držeći ruke u džepovima. Medjutim, ponašanje okrivljenog je na jasan i objektivan način predstavio oštećeni koji je sa okrivljenim raspravljao u vezi njegovog lupanja na ulaznim vratima, tako da nije imalo razloga da isti drugačije predstavi činjenično stanje u pogledu ponašanja okrivljenog. </span>
</p>
<p class="p2">
<span>	Sud je prihvatio iskaz okrivljenog u dijelu koji se odnosi da je pomenutog dana bio u ovom objektu sa K. S. gdje su konzumirali alkohol. Da je izašao iz lokala u momentu kada je iz lokala izašao i S. i da je vidio da je došlo do svadje izmedju S. i vlasnika lokala M. koje je odmah pomirio. Da je ispred lokala bio i oštećeni. Njegov iskaz u ovom dijelu sud je uzeo kao dokaz jer je potvrdjen izvedenim dokazima. medjutim, njegov iskaz u preostalom dijelu sud nije mogao prihvatiti jer je isti smišljen i usmjeren ka izbjegavanju krivičnopravne odgovornosti i kao takav nije potvrdjen nijednim izvedenim dokazom.</span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela ugrožavanje opasnim orudjem pri tuči i svadji iz čl. 154. KZ, izvršenog od strane okrivljenog na način, vrijeme i mjestu opisano u izreci presude. Naime, okrivljeni je pomenutog dana u svadji sa oštećenim koja se ogledala u verbalnoj prepirci, koja je prelazila okvire običnih prepirki i sadržala je opasnost da se u daljem razvoju izrodi u tuču, mašio se noža  kao sredstva podobnog da tijelo teško povrijedi i zdravlje teško naruši. Za izvršeno krivično djelo okrivljeni je krivičnopravno odgovoran tako da ga je sud za isto i oglasio krivim. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni isto izvršio sa umišljajem, jer je bio svjestan da se u pomenutoj svadji sa oštećenim mašio noža kao sredstva da tijelo teško povrijedi ili zdravlje teško naruši, pristajući na zabranjenu posledicu preduzimanjem ove radnje. Za izvršeno krivično djelo, pošto je našao da nema elemenata koji bi isključivali krivičnopravnu odgovornost okrivljenog, sud je istog osudio na novčanu kaznu u iznosu od 600 eura.</span>
</p>
<p class="p2">
<span>	Prilikom odmjeravanja kazne okrivljenom za izvršeno krivično djelo u granicama propisanih zakonom sud je imao u vidu sve okolnosti (olakšavajuće i otežavajuće okolnosti) iz čl. 42. KZ, pa je kao olakšavajuće okolnosti istom uzeo u obzir njegov odnos prema izvršenom krivičnom djelu, okolnosti pod kojima je izvršio ovo krivično djelo, njegove lične i materijalne prilike, pa ga je sud imajući u vidu stepen nastupjele posledice osudio na novčanu kaznu u naznačenom iznosu ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP okrivljeni je obavezan da plati na ime troškova krivičnog postupka- paušala iznos od 40 eura, a ovo imajući u vidu trajanje i složenost krivičnog  postupka.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 10.11.2011. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.						Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko</span>
</p>
<p class="p2">
<span>ovog suda.</span>
</p>
<p class="p2">
<span>	</span>
</p>
<p class="p3"></p>


</body>
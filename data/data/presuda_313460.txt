<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
.span3{color:#FF0000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p style="text-align:right">
<span class="span1">K. br. 13/18</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv </span><span class="span1">protiv okrivljenog V. B., zbog krivičnog djela nedozvoljena trgovina iz čl. 284 st. 3 u vezi st. 2 Krivičnog zakonika Crne Gore</span><span class="span1">, nakon javnog glavnog pretresa održanog 07.09</span><span class="span2">.2018. godine</span><span class="span1">, u prisustvu državne tužiteljke Jelene Protić i okrivljenog, istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: V. B., JMB xxxxxxx, od oca A. i majke S., rođene M., rođen xx.xx.xxxxx. godine u S. - R. A., sa prebivalištem u P. - G., M. bb, državljanin R. A., razumije crnogorski jezik, koji je i njegov jezik, poljoprivrednik, oženjen, otac dvoje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p>
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 23. novembra 2017. godine, u P., u mjestu T., svjestan svog djela, čije izvršenje je htio, a znajući da je njegovo djelo zabranjeno, neovlašćeno kupio robu čiji promet je ograničen i</span><span class="span3"> </span><span class="span1">zabranjen, na način što je, suprotno čl. 6, 12, 14 i 15 Zakona o duvanu ("Službeni list CG", br. 48/08, br. 76/08, br. 40/11, br. 42/15), od nepoznatog lica kupio 23 pakovanja rezanog duvana od po 1/2 kg, 8 pakovanja rezanog duvana od po 1 kg, 10 kutija cigareta marke "Ashima" i 10 kutija cigareta marke "Royal", ukupne vrijednosti 630,30 eura, u čemu je istog dana otkriven od strane službenika policije, kada je označena roba od njega oduzeta, </span>
</p>
<p>&nbsp;</p>
<p>
<span class="span1">- čime je izvršio krivično djelo nedozvoljena trgovina iz čl. 284 st. 3 u vezi st. 2 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa mu sud za navedeno krivično djelo primjenom&nbsp;čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p>
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Na osnovu čl. 75 i čl. 284 st. 6 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p>
<span class="span1">MJERA BEZBJEDNOSTI</span>
</p>
<p>
<span class="span1">ODUZIMANjE PREDMETA</span>
</p>
<p>&nbsp;</p>
<p>
<span class="span1">Oduzima se od okrivljenog: 23 pakovanja rezanog duvana od po 1/2 kg, 8 pakovanja rezanog duvana od po 1 kg, 10 kutija cigareta marke "Ashima" i 10 kutija cigareta marke "Royal", kao predmeti upotrijebljeni u izvršenju krivičnog djela.</span>
</p>
<p>
<span class="span1">            </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1404/17 od 22.02.2018. godine je okrivljenom V. B. stavljeno na teret izvršenje krivičnog djela nedozvoljena trgovina iz čl. 284 st. 3 u vezi st. 2 Krivičnog zakonika Crne Gore. Državna tužiteljka je na glavnom pretresu izmijenila činjenični opis dispozitiva optužnog predloga na način kako je to predstavljeno u izreci presude. U završnoj riječi je ostala pri izmijenjenom optužnom predlogu predlažući sudu da okrivljenog oglasi krivim i izrekne mu krivičnu sankciju u granicama propisanim zakonom za predmetno krivično djelo, te da mu shodno čl. 75 i čl. 284 st. 6 Krivičnog zakonika Crne Gore izrekne mjeru bezbjednosti oduzimanje predmeta. </span>
</p>
<p>
<span class="span1">Okrivljeni je u odbrani datoj u prethodnom postupku i na glavnom pretresu saglasno u bitnom naveo da je dana 23.11.2017. godine svojim vozilom marke "Opel" reg. oznaka PG GB 599 došao u TC "G.", gdje su naišla dva ispektora, jedan komunalni policajac i jedna žena iz C., koji su mu tražili da otvori svoje vozilo. Izvršili su pretres vozila o čemu je sačinjen zapisnik u kom je konstatovano to što je pronađeno u vozilu i on je isti potpisao bez primjedbi. Rezani duvan je kupio u T. od jednog lica kojem ne zna ime, i to istog dana kada je oduzet od njega i imao je namjeru da ga proda, dok je dvije šteke cigareta marke "Royal" i "Ashima", koje nisu imale akcizne marke, kupio takođe u Tuzima i imao je namjeru da ih preda svom komšiji. Ne posjeduje dozvolu za prodaju rezanog duvana, niti posjeduje bilo kakvu firmu ili neki prodajni objekat za prodaju duvanskih proizvoda. Na glavnom pretresu je dodao da se prodajom duvana i duvanskih proizvoda bavi u proteklih pet godina, jer je prinuđen zbog lošeg materijalnog stanja i zbog toga što ima dijete sa posebnim potrebama, koje je starosti 21 godinu i o istom se brine njegova supruga, koja zbog toga ne može da radi drugi posao, pa je prinuđen da obezbijedi sredstva za egzistenciju porodice.</span>
</p>
<p>
<span class="span1">Sud je u dokaznom postupku pročitao: zapisnik o pregledu - pretresu prevoznog sredstva Uprave carina - Sektora za carinsku bezbjednost i kontrolu - Odsjeka za suzbijanje krijumčarenja br. 04/02 D-SL od 23.11.2017. godine; potvrdu o oduzetoj robi Uprave carina - Odsjeka za suzbijanje krijumčarenja br. 23/11/17/01 od 23.11.2017. godine; izvršio uvid u dokumentaciju UP CB Podgorica br. 59-10-244-2578/2649 od 23.11.2017. godine i na saglasan predlog stranaka pročitao nalaz i mišljenje vještaka ekonomsko - finansijske struke N. D. od 22.12.2017. godine.</span>
</p>
<p>
<span class="span1">Iz zapisnika o pregledu - pretresu prevoznog sredstva Uprave carina - Sektora za carinsku bezbjednost i kontrolu - Odsjeka za suzbijanje krijumčarenja br. 04/02 D-SL od 23.11.2017. godine proizilazi da je dana 23.11.2017. godine, u P. - G., u 09:30 časova, započet pregled/pretres putničkog motornog vozila, reg. oznake PG GB 599, te da se u prtljažniku vozila i na zadnjem sjedištu nalazilo 23 pakovanja duvana od po 1/2 kg, 8 pakovanja duvana od 1 kg i po 10 paklica cigareta marke Ašima i Rojal. </span>
</p>
<p>
<span class="span1">Iz potvrde o oduzetoj robi Uprave carina - Odsjeka za suzbijanje krijumčarenja br. 23/11/17/01 od 23.11.2017. godine izdate V. B., proizilazi da je dana 23.11.2017. godine </span><span class="span1">od imenovanog oduzeto 23 pakovanja rezanog duvana, u pakovanjima od po 1/2 kg; 8 pakovanja rezanog duvana, u pakovanjima od po 1 kg; 10 paklica Ašima cigareta i 10 paklica Rojal cigareta.</span>
</p>
<p>
<span class="span1">U dokumentaciji UP CB Podgorica br. 59-10-244-2578/2649 od 23.11.2017. godine je na četiri fotografije je prikazan izgled vozila marke "Opel Kadet" reg. oznaka PG GB 599, na parking prostoru TC G. u P., izgled unutrašnjosti vozila, odnosno zadnjeg sjedišta i izgled prtljažnika vozila sa pronađenim predmetima u istom.</span>
</p>
<p>
<span class="span1">Iz nalaza i mišljenja vještaka ekonomsko - finansijske struke N. D. od 22.12.2017. godine proizilazi da na dan izvršenja krivičnog djela vrijednost oduzetih 23 pakovanja rezanog duvana od po 1/2 kg iznosi 356,50 €; osam pakovanja rezanog duvana od po 1 kg - 248,00 €; 10 kutija cigareta marke "Ashima" - 12,90 € i 10 kutija cigareta marke "Royal" - 12,90 €. Ukupna vrijednost oduzetih cigareta i rezanog duvana od okrivljenog, na dan 23.11.2017. godine, bez akciznih markica, iznosi 630,30 €.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je nesumnjivo utvrdio da je okrivljeni dana 23. novembra 2017. godine, u P., u mjestu T, neovlašćeno kupio robu čiji promet je ograničen i zabranjen, na način što je, suprotno čl. 6, 12, 14 i 15 Zakona o duvanu ("Službeni list CG", br. 48/08, br. 76/08, br. 40/11, br. 42/15), od nepoznatog lica kupio 23 pakovanja rezanog duvana od po 1/2 kg, 8 pakovanja rezanog duvana od po 1 kg, 10 kutija cigareta marke "Ashima" i 10 kutija cigareta marke "Royal", ukupne vrijednosti 630,30 eura, u čemu je istog dana otkriven od strane službenika policije, kada je označena roba od njega oduzeta.</span>
</p>
<p>
<span class="span1">Činjenično stanje sud je utvrdio iz odbrane okrivljenog koji je, </span><span class="span1">kako u prethodnom postupku, tako i na glavnom pretresu, jasno i potpuno priznao izvršenje predmetnog krivičnog djela, navodeći da je dana </span><span class="span1">23.11.2017. godine, u T., od nepoznatog lica kupio rezani duvan i dvije šteke cigareta marke "Royal" i "Ashima", iako nije imao dozvolu da se bavi prometom duvana i cigareta, u čemu je otkriven istog dana od strane službenika policije, kada je pronađena roba od njega oduzeta. </span><span class="span1">Sud je u potpunosti prihvatio odbranu okrivljenog, imajući u vidu da je ista potvrđena materijalnim dokazima, i to </span><span class="span1">zapisnikom o pregledu - pretresu prevoznog sredstva Uprave carina - Sektora za carinsku bezbjednost i kontrolu - Odsjeka za suzbijanje krijumčarenja br. 04/02 D-SL od 23.11.2017. godine, potvrdom o oduzetoj robi Uprave carina - Odsjeka za suzbijanje krijumčarenja br. 23/11/17/01 od 23.11.2017. godine i dokumentacijom UP CB Podgorica br. 59-10-244-2578/2649 od 23.11.2017. godine. Iz sadržine predmetnog zapisnika je utvrđeno da je dana 23.11.2017. godine, u Podgorici - Gintaš, u 09:30 časova, započet pregled/pretres putničkog motornog vozila, reg. oznake PG GBxxx, te da je u prtljažniku vozila i na zadnjem sjedištu pronađeno 23 pakovanja duvana od po 1/2 kg, 8 pakovanja duvana od 1 kg i po 10 paklica cigareta marke "Ashima" i "Royal", dok je iz potvrde o oduzetoj robi Uprave carina utvrđeno da je kritičnog dana od okrivljenog oduzeto 23 pakovanja rezanog duvana, u pakovanjima od po 1/2 kg, 8 pakovanja rezanog duvana, u pakovanjima od po 1 kg, 10 paklica Ašima cigareta i 10 paklica Rojal cigareta, a što je sve predstavljeno na fotografijama sadržanim u dokumentaciji UP CB Podgorica br. 59-10-244-2578/2649 od 23.11.2017. godine. Vrijednost neovlašćeno kupljenog duvana i duvanskih proizvoda je utvrđena iz nalaza i mišljenja vještaka ekonomsko - finansijske struke N. D.od 22.12.2017. godine, koji je sud u potpunosti prihvatio cijeneći ga kao jasan, logičan i objektivan, pritom imajući u vidu da stranke na isti nisu imale primjedbi.</span>
</p>
<p>
<span class="span1">Članom 6 Zakona o duvanu je propisano da je zabranjeno stavljanje u promet rezanog ili na drugi način usitnjenog duvana (neobrađeni duvan). Članom 12 istog zakona je propisano da se privredno društvo, odnosno preduzetnik može baviti prometom na veliko duvanskim proizvodima, ako ispunjava naročito sljedeće uslove: upisan je u CRPS za obavljanje djelatnosti prometa na veliko duvanskim proizvodima; ispunjava propisane minimalne tehničke uslove za promet robe na veliko; ima </span><span class="span1">odgovarajući prostor i opremu za skladištenje duvanskih proizvoda, a za promet na veliko cigaretama, prostor i opremu za skladištenje najmanje 30 tona cigareta; ima prevozna sredstva za nesmetano snabdijevanje duvanskim proizvodima trgovaca na malo na teritoriji Crne Gore, obilježena posebnom oznakom; ima zaključen ugovor, odnosno predugovor o snabdijevanju duvanskim proizvodima sa registrovanim proizvođačem, odnosno uvoznikom duvanskih proizvoda; privredno društvo, preduzetnik, odnosno odgovorno lice u privrednom društvu, u posljednje tri godine koje prethode podnošenju zahtjeva za izdavanje odobrenja, nije osuđeno za krivično djelo nedozvoljene trgovine, odnosno za krivično djelo nedozvoljene proizvodnje duvana, obrađenog duvana i duvanskih proizvoda; uplati naknadu iz čl. 13 stav 3 i 22 stav 3 ovog zakona. U članu 14 istog zakona su propisani uslovi za izdavanje odobrenja</span><span class="span1">, odnosno propisano je da se privredno društvo, odnosno preduzetnik može baviti prometom na malo duvanskim proizvodima ako ispunjava naročito sljedeće uslove: upisan je u CRPS za obavljanje djelatnosti prometa na malo duvanskim proizvodima; ispunjava propisane minimalne tehničke uslove za promet robe na malo; ima zaključene ugovore, odnosno predugovore sa trgovcima na veliko duvanskim proizvodima; privredno društvo, preduzetnik, odnosno odgovorno lice u privrednom društvu, u posljednje tri godine koje prethode podnošenju zahtjeva za izdavanje odobrenja, nije osuđeno za krivično djelo nedozvoljene trgovine, odnosno za krivično djelo nedozvoljene proizvodnje duvana, obrađenog duvana i duvanskih proizvoda; uplatio je naknadu u visini od 100 eura po prodajnom objektu</span><span class="span1">. Članom 15 istog zakona je propisano da privredno društvo, odnosno preduzetnik, uz zahtjev za izdavanje odobrenja za promet na malo duvanskim proizvodima, podnosi dokaze o ispunjenosti uslova iz člana 14 ovog zakona, kao i da istom organ uprave izdaje odobrenje za promet na malo duvanskim proizvodima, za period od dvije godine i vrši upis u Evidenciju trgovaca na malo duvanskim proizvodima.</span>
</p>
<p>
<span class="span1">Imajući u vidu da iz odbrane okrivljenog utvrđeno da isti kritičnom prilikom nije posjedovao dozvolu za prodaju rezanog duvana, niti da pak posjeduje bilo kakvu firmu ili neki prodajni objekat za prodaju duvanskih proizvoda, to je evidentno da je okrivljeni prekršio citirane zakonske odredbe.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da je neovlašćeno kupio robu čiji je promet ograničen, odnosno cigarete marke "Ashima" i "Royal" i robu čiji je promet zabranjen, odnosno rezani duvan, pa je samim tim bio svjestan da čini krivično djelo, što je nesumnjivo i htio, postupajući tako sa direktnim umišljajem. Time se u njegovim ranjama, pored objektivnih stekao i subjektivni element bića krivičnog djela nedozvoljena trgovina iz čl. 284 st. 3 u vezi st. 2 Krivičnog zakonika Crne Gore.</span>
</p>
<p>
<span class="span1">Sud nije pribavljao izvod iz kaznene evidencije na ime okrivljenog, s obzirom da je državna tužiteljka odustala od takvog predloga, kao i zbog činjenice da je okrivljeni rođen u R. A., pa bi pribavljanje tog dokaza vodilo samo nepotrebnom odugovlačenju postupka, iz kojih razloga je prihvatio navode okrivljenog o njegovoj ranijoj neosuđivanosti, a shodno čl. 3 st. 3 Zakonika o krivičnom postupku.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio pobude iz kojih je djelo učinjeno, odnosno da je predmetno krivično djelo učinio zbog teške materijalne situacije u kojoj se nalazi i jedini on obezbijeđuje sredstva za egzistenciju porodice, njegove lične prilike, odnosno da je oženjen, otac dvoje djece, od kojih je jedno sa posebnim potrebama, da je lošeg imovnog stanja, njegov </span><span class="span1">odnos prema krivičnom djelu izražen kroz priznanje istog, kojim je doprinio bržem i efikasnijem vođenju krivčnog postuka, njegovo držanje posle učinjenog krivičnog djela izraženo kroz prihvatanje odgovornosti i kajanje zbog učinjenog, te njegov raniji život i s tim u vezi ranija neosuđivanost. </span><span class="span1">Imajući u vidu navedene olakšavajuće okolnosti, a u odsustvu otežavajućih okolnosti, sud je okrivljenom shodno </span><span class="span1">čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela. Ovo iz razloga što je sud na osnovu procjene ličnosti okrivljenog stekao utisak da se ne radi o kriminogeno strukturisanoj ličnosti koja bi zahtjevala kažnjavanje. Na navedeni način će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 75 i čl. 284 st. 6 Krivičnog zakonika Crne Gore okrivljenom je izrečena mjera bezbjednosti oduzimanje predmeta, odnosno 23 pakovanja rezanog duvana od po 1/2 kg, 8 pakovanja rezanog duvana od po 1 kg, 10 kutija cigareta marke "Ashima" i 10 kutija cigareta marke "Royal", s obzirom da se radi o predmetima koji su upotrijebljeni u izvršenju krivičnog djela. </span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 90,50 eura, od čega na ime troškova ekonomsko - finansijskog vještačenja iznos od 60,50 eura i na ime sudskog paušala, kao dijela troškova krivičnog postupka, iznos od 30,00 eura, koji iznos je odmjeren shodno trajanju i složenosti postupka i imovnom stanju okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana, 07.09.2018. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                             S U D I J A   </span>
</p>
<p>
<span class="span1">Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                      PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">žalba  u  roku od 8 dana od dana</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">prijema prepisa iste, Višem sudu</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br. 105 /2014</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U P., kao prvostepeni krivični, po sudiji M. S. kao sudiji pojedincu, uz učešće namještenika suda R. B. kao zapisničara u krivičnom predmetu protiv optuženog V. L., kojeg brani adv. D. Đ., zbog krivičnog djela neovlašćena proizvodnja i stavljanje u promet opojnih droga iz čl.245 st.1 Krivičnog zakonika SRJ, odlučujući po optužnici Višeg državnog tužilaštva u P. Kt.br. 25/07  od 23.10.2012. godine koju je na glavnom pretresu zastupala O. R., zamjenik VDT-a u P., nakon održanog glavnog i javnog pretresa, dana 27.04.2015. godine, u prisustvu zastupnika optužbe, optuženog i njegovog branioca, donio je i javno objavio dana 29.04.2015. godine</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">V. L., zvani V., od oca R. i majke K., rodjene K., rodjen 25.05.1976. godine u A., sa prebivalištem u P. selo G., gradska opština G.- P., državljanin CG, oženjen, otac četvoro djece, završio srednju hemijsku školu-metalurški smjer, nezaposlen, srednjeg imovnog stanja, vojsku služio 1995/1996 godine u K., neosudjivan.</span>
</p>
<p>&nbsp;</p>
<p>
<span class="span1">Na osnovu čl. 373. st.1 tač. 2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">U vremenskom periodu od 15.11.2002. do 20.12.2002., na području Državne zajednice SCG, Republike Nj. i N., po prethodnom dogovoru sa više lica, koja su se udružila za vršenje krivičnog djela- neovlašćena proizvodnja i stavljanje u promet opojnih droga, neolašćeno stavio u promet kokain- supstancu proglašenu za opojnu drogu Rješenjem o utvrđivanju opojnih droga ("Sl.list SRJ" br. 44/02), iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je, nakon ugovorene prodaje 25kg kokaina sa nepoznatim kupcem iz O., u cilju neovlašćenog prenosa istog od B. do O. anagažovao više lica i to Z. M., koji mu je u NJ. pronašao i kupio putničko motorno vozilo podesno za krijumčarenje opojnih droga "VW G." reg. Oznake ...., a potom ga u H. predao K. A., koji je isti fiktivno prijavio na svoje ime, nakon čega je K. A. zajedno sa K. R. neutvrđenog dana krajem novembra ili početkom decembra 2002.godine, dovezao vozilo u S. gdje je na mjestu predviđeno za airbeg suvozača ugrađeno skrovište za krijumčarenje opojnih droga, da bi se dana 16.12.2002.godibne, ovim vozilom odvezao u B., gdje su K. R. i A. Z., po nalogu osumnjičenog L. V. u predmetnom vozilu u unuaprijed pripremljenom vozilu smjestili 25 paketa po 1kg kokaina, nakon čega je K. po nalogu okrivljenog L. </span><span class="span1">V. za novčanu naknadu, preko M., A., Nj., D. i Š. i N., u grad O., prenio označenim putničkim vozilom navedenu količinu kokaina i predao je dana 20.12.2002.godine u skladu sa instrukcijama okrivljenog L. nepoznatom kupcu, te od istog preuzeo tašnu sa većom količinom novca u raznim valutama i posebno za sebe kao novčanu naknadu za prenos opojne droge 60.000€ norveških kruna u protivvrijednosti od  8.000€, a zatim u skladu sa daljim instrukcijama u D. na prvom odmorištu nakon K., pored autoputa, preda tašnu sa novcem nepoznatom licu,</span>
</p>
<p>&nbsp;</p>
<p>
<span class="span1">- čime bi kao saizvršilac izvršio krivično djelo - neovlašćena proizvodnja i stavljanje u promet opojnih droga iz čl. 245 st.2 u vezi st. 1 KZ SRJ.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava suda, shodno članu 230 Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e:</span>
</p>
<p>&nbsp;</p>
<p>
<span class="span1">Optužnicom VDT-a Kt. Br. 25/07 od 23.10.2012.godine optuženom L. V. stavljeno je na teret izvršenje krivičnog djela neovlašćena proizvodnja i stavljanje u promet opojnih droga iz čl.245 stav 1 KZ SRJ,</span><span class="span1"> </span><span class="span1">pri kojoj optužnici je  zastupnik optužbe ostala do kraja glavnog pretresa, navodeći da ostaje pri završnim riječima datim na ranijem glavnom pretresu, kada je navela da je odbrana optuženog  u suprotnosti sa provedenim dokazima, naročito ako se uzme u obzir činjenica da je sud izvršio uvid u </span><span class="span1">pravosnažnu presudu Pokrajinskog suda H. oznake a44/03, koja je postala pravosnažna 23.01.2004. godine </span><span class="span1">jer smatra da je prema važećem krivičnom zakonodavstvu nesumnjivo utvrđen identitet L. V., pa predlaže sudu da optuženog oglasi krivim i osudi ga po zakonu. </span>
</p>
<p>&nbsp;</p>
<p>
<span class="span1">Branilac optuženog L. V., adv. Đ. D., je u završnoj riječi ostao pri ranije datim završnim riječima, kada je izjavio da ne postoji ni jedan dokaz koji njegovog branjenika dovodi u vezu sa djelom koje mu je stavljeno na teret i tražio je da  sud donese oslobađajuću presudu. </span>
</p>
<p>&nbsp;</p>
<p>
<span class="span1">Optuženi V. L. je u svojoj odbrani na glavnom pretresu dana 27.04.2015. godine, ostao u svemu kao u prethodnom postupku, kada je naveo </span><span class="span1">da se ne osjeća krivim za krivično djelo koje mu se optužnicom stavlja na teret, da ne poznaje nikoga iz O.,kao ni A. K.  ni Z. M.,a da poznaje A. Z. i K. R. i da je moguće da poznaje i G.-K. R.. Naveo je da ne zna o kakvoj se drogi radi i da je potpuno nelogično smjestiti 25kg kokaina u prostoru za airbeg.</span>
</p>
<p>&nbsp;</p>
<p>
<span class="span1">U završnoj riječi je prihvatio završnu riječ svog branioca.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: na sagalsan predlog stranaka pročitao iskaz svjedoka A. Z., K. R., Z. M. i V. S., K. (ranije G.) R. pred istražnim sudijom od dana 24.10.2011.godine, izvršio uvid u  presudu Pokrajinskog suda H. 40 a 44/03 6021 Js 11652/03 u krivičnom predmetu protiv K. A. i presudu Pokrajinskog suda H. a 44/03 6021 Js 11652/03 StA H. u krivičnom predmetu protiv K. R. i Z. M., koja je postala pravosnažna 23.01.2004.godine; pročitao izvod iz kaznene evidencije Uprave policije- PJ B. br. 03/3-245-2220 od 11.04.2013.godine, pročitao odgovor po zamolnici dostavljen od Ministarstva pravde Crne Gore. </span>
</p>
<p>&nbsp;</p>
<p>
<span class="span1">Sud je odbio predlog zastupnika optužbe da se sasluša svjedok K. A. sa razloga što je sud ovog svjedoka više puta pozivao u toku trajanja postupka, kome je poziv bio uredno uručivan, a svjedok nije pristupio na zakazane glavne pretrese, pa je shodno ukidnom rešenju Apelacionog suda pokušao i da putem medjunarodno pravne pomoci preko video linka sasluša svjedoka, na šta je Savezni ured za pravosudje Republike Nj. preko Ministarstva pravde dostavio odgovor u kojem je obavijestio sud da nije bilo moguće izvodjenje video-konferencije, sa razloga što ne postoji saglasnost stranke koju treba saslušati, a koja je potrebna prema važećim njemačkim odredbama, što znači da je sud iscrpio sve mogućnosti za saslušanje ovog svjedoka.</span>
</p>
<p>&nbsp;</p>
<p>
<span class="span1">Svjedok A. Z. je pred istražnim sudijom naveo da ne zna ništa  o 25 kg droge iz B. za N., da V. L. poznaje jer su prijatelji da isti ima nadimak V ili V, da ne poznaje Z. M. a da K. R. poznaje iz Z., da ne poznaje ni K. A. ni G. R., a koji iskaz je ponovio na glavnom pretresu.</span>
</p>
<p>&nbsp;</p>
<p>
<span class="span1">Svjedok K. R. je  pred istražnim sudijom naveo da je 2003. godine  otišao u NJ.  da kupi neko vozilo kada je uhapšen i osudjen na četiri godine  a ne zna zbog čega.Naveo je da poznaje L. V. jer je on iz njegovog kraja i da poznaje K. A.  koji je dolazio  u Crnu Goru u toku  2003 godine.Naveo je da ne poznaje Z. M., a Z. A.a zna iz vidjenja.</span>
</p>
<p>&nbsp;</p>
<p>
<span class="span1">Svjedok K. R. je na glavnom pretresu izjavio da je upoznao K. A. preko svog kuma M. M. i da je sa njim radio tako što ga je vozio a on je utovarao drogu,nije se mogao izjasniti tačno koju,ali misli da je u pitanju bila neka smjesa i na taj način je zarađivao. Objasnio je da se bavio i prodajom automobila na način što ih je kupovao udarene a onda ih je nakon popravke prodavao radi zarade. Objasnio je da Z. M. poznaje samo iz viđenja,da ga je vidio kada mu se sudilo u H.u, a da A. Z. i L. V. poznaje iz njegovog mjesta ali da se sa njima nije družio jer su mlađi od njega, već se družio sa njihovim očevima. Naveo je da od optuženog nikada nije dobio nalog da sa K. A. i A. Z.m pakuje kokain u S., kao ni bilo kakav nalog za N.. </span>
</p>
<p>&nbsp;</p>
<p>
<span class="span1">Svjedok Z. M. je pred istražnim sudijom naveo da je u NJ. za trgovinu drogom osudjen zbog droge koja je bila smještena u njegovim kolima a koja je kasnije vozio jedan Njemac, a to je bio A. K., radilo se o vozilu marke „G“, koje vozilo je kupio pola godine ranije na molbu čovjeka po imenu „B.“ i da kada je otišao u NJ. rekao je putem telefona B. da mu može nabaviti „G.“ ali mu mora poslati novac . B je novac poslao po V. S. njegovom prijatelju i to  5 hiljada eura. Nakon čega je vozilo kupio i predao ga K. A. u H.. Naveo je da K. R. poznaje, jer je sa njim zamjenio vozilo kada su putovali do S., naveo je da poznaje A. Z. da ga je upoznao u B. Pojasno je  da kada je nabavio vozilo za B. nije znao ko će doći za to vozilo, nakon čega ga je pozvao K. A. i rekao mu da će on preuzeti vozilo za B..</span>
</p>
<p>
<span class="span1">Svjedok Z. M. je na glavnom pretresu izjavio da optuženog L. V. ne poznaje i da nikada nije čuo da je optuženi tražio vozilo za drogu niti o toj drogi išta zna. Objasnio je da se bavi kupovinom i prodajom automobila i da je jednom prilikom na zahtjev lica iz Podgorice sa nadimkom "B.",za kojeg tvrdi da se ne radi o optuženom, u Esenu kupio vozilo marke "G.",a onda je isto vozilo predao K. A. u H.. Novac u iznosu od 5.000 maraka je dobio od S. C V.a, zvanog "N.", koji je njegov školski drug, od čega je 500,00 maraka dao K. A. prilikom predaje vozila. Naveo je da poznaje K. R. i da ga je vidio na sudjenju u H.</span>
</p>
<p>&nbsp;</p>
<p>
<span class="span1">Svjedok V. S. je na glavnom pretresu izjavio da optuženog L. V. ne poznaje i da ga nikada nije vidio. Naveo je da je na zahtjev njegovog prijatelja Z. M. od nekog lica na aerodromu uzeo novac u iznosu od 5.000 maraka a onda taj novac predao Z- u H. Objasnio je da mu je rečeno da je taj novac namijenjen za kupovinu automobila ali da o toj kupovini ništa ne zna. </span>
</p>
<p>&nbsp;</p>
<p>
<span class="span1">Svjedok K. (ranije G.) R. je u svom iskazu pred istražnim sudijom, dana 24.10.2011.godine izjavio da je moguće da je nekada sreo optuženog L. V. ,ali ne zna ništa o njemu, niti o prodaji i transportu 25kg kokaina 2002.godine. Ispričao je da je prilikom policijskog ispitivanja u NJ. objašnjavao policijskim službenicima da je da imao broj koji koristi optuženi i da mu je u mobilnom telefonu memorisan kao "V.", da misli da ga je dobio od svog prijatelja M. N.  i da mu je taj broj koristio da se interesuje za pribavljanje grčke vize koja mu je bila potrebna da bi boravio u Š.. Naveo je da je taj broj pozivao nekoliko puta ali da mu se L. nikada nije javio već je razgovarao sa njegovim komšijom koji se preziva K., koliko se sjeća. Izjavio je da Z. A. poznaje iz viđenja,a da ne poznaje  Z. M., K. A., V. S., kao ni K. R. ali da je moguće da je upravo on osoba koja se javljala na mobilni telefon L. V.. </span>
</p>
<p>&nbsp;</p>
<p>
<span class="span1">Iz presude Pokrajinskog suda H. oznake a44/03, koja je postala pravosnažna 23.01.2004. godine,  proizilazi da su K. R. i Z. M. oglašeni krivim zbog organizovanog (kao banda) stavljanja u promet, kao i uvoza/izvoza opojnih sredstava u ne malim količinama i osuđeni na kazne zatvora,  te da je optuženi K. A. išao po nalogu optuženog K. od B. do H., gdje je po dogovoru od optuženog Z. M. preuzeo putničko vozilo “G.”, koje je optuženi Z. neposredno prije toga kupio za V. L., i koje je za bandu bilo predviđeno kao novo vozilo za krijumčarenje, te je vozilo registarskih oznaka H-R-1549, 18.11.2002. godine  K. fiktivno prijavio na svoje ime, da su tim putničkim vozilom putovali K. i K. krajem novembra / početkom decembra 2002. godine u Suboticu, gdje je u vozilo, tj. airbag suvozača ugrađeno skrovište za krijumčarenje narkotika, da se optuženi K. vratio za NJ. 06.12.2002. godine i ponovo 13.12.2002. godine odletio za Crnu Goru, te da je 16.12.2002. godine otputovao sa prepravljenim putničkim vozilom “G.” zajedno sa K. u B., gdje su K. i Z. A. u skrovištu za krijumčarenje navedenog vozila ugradili ukupno 25 paketa od po 1 kg kokaina, a da je A. Z. predao K. 920 € za putne troškove i dao nalog K. da uz saglasnost i u interesu V. L. 25 kg kokaina transportuje u pmv za N. u Oslo, da je K. stigao u P. 19.12.2002. godine, prenoćio u “A. hotelu”, potom telefonom stupio u vezu sa K. i od istog dobio broj telefona kupca narkotika u O., sa kojim se potom u O. dogovorio i predao 25 kg kokaina, a za uzvrat dobio tašnu sa većom količinom gotovine raznih valuta, kao i posebno 60.000 norveških kruna, a potom tašnu sa gotovinom, u skladu sa instrukcijama, na jednom odmorištu pored puta u D. predao drugoj kontakt osobi kupaca, a 60.000 norveških kruna, što odgovara cca 8.000 € smatrao svojom kurirskom naknadom.</span>
</p>
<p>&nbsp;</p>
<p>
<span class="span1">Iz presude istog suda, oznake a44/03 koja je postala pravosnažna 26.03.2004. godine, vidi se da je K. A. takođe oglašen krivim zbog organizovanog (banditskog) stavljanja u promet, kao i uvoza/izvoza opojnih sredstava u ne malim količinama i osuđen na kaznu zatvora, između ostalog i za učešće u transportu opojne droge, koji transport je predmet ovog postupka. </span>
</p>
<p>&nbsp;</p>
<p>
<span class="span1">Takodje,  iz navedene presude u odnosu na  optuženog K. A. navedeno da je  za transport predmetne droge dobio nalog  da u interesu  “V.” L.  transportuje 25 kg kokaina da je ono što je utvrdjeno, utvrdjeno na temelju priznanja optuženog.</span>
</p>
<p>&nbsp;</p>
<p>
<span class="span1">Iz odgovora na zamolnicu dobijenog od Ministarstva pravde Crne Gore, proizilazi da su isti dostavili sudu kopiju dopisa Federalne kancelarije za pravosudje SR Nj. od 23.02.2015. godine sa dopisom Državnog tužilaštva u H.u od 13.01.2015. god., uz koji se vratila zamolnica i spisi predmeta, uz navode da nije bilo moguće sprovesti saslušanje putem video konferencije iz razloga što se po njemačkim propisima, isto može sprovesti samo uz pristanak osobe koja je predmet pomenute radnje. Naime, iz  dopisa Saveznog ureda za pravosudje, Adenauerallee 99-103, 53094 B., oznaka akta: III 1-9352 E-M 20-B 3 1651/2014 od 23.02.2015. godine proizilazi da nije bilo moguće izvodjenje video – konferencije, jer ne postoji saglasnost stranke koju treba saslušati, a koja je potrebna po važećim njemačkim odredbama. U prilogu su priložili spise o izvršenju, izdate na osnovu toga, pa iz dopisa Državnog tužilaštva H. – odjeljenja za pravnu pomoć od 13.02.2015. godine proizilazi da  su se obraćali K. A. sa molbom da ih u roku od dvije nedelje od dobijanja njihovog dopisa obavijesti da li je saglasan da se sasluša kao svjedok putem video – konferencije, dok  iz drugog dopisa NZS 6061 AR 523/14 koji predstavlja odgovor K. A.  proizilazi da isti nije saglasan sa mogućnošću da se ponovo sasluša, jer se o predmetnoj krivično pravnoj stvari izjasnio prvi put 2012. godine na saslušanju kod Pokrajinskog kriminalističkog ureda, te ne vidi nikakvu potrebu da to čini još neki put. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije</span><span class="span1"> Uprave policije- PJ B. br. 03/3-245-2220 od 11.04.2013.godine,</span><span class="span1"> na ime optuženog L. V.,  proizilazi da je isti neosuđivan. </span>
</p>
<p>&nbsp;</p>
<p>
<span class="span1">Cijeneći navode optužbe, odbrane i sprovedene dokaze, sud  nalazi da nije dokazano da je optuženi učinio djelo koje mu se stavlja na teret pa je u skladu sa članom 373 st.1 tač.2  ZKP-a, odlučio kao u izreci presude. </span>
</p>
<p>&nbsp;</p>
<p>
<span class="span1">U ovom postupku nisu utvrdjene činjenice koje bi potvrdile navode optužbe da je prodaju  25 kg kokaina ugovorio L. V.. Nesporno je da su za promet ove droge  osudjeni Z. M., K. R.  kao i K. A.. Tužilac u završnoj riječi navodi da je nesporno utvrdjen identitet optuženog L. V., medjutim taj zaključak sud nije mogao izvesti sa razloga  što iz presuda  Pokrajinskog suda u H. ne može se zaključiti ni utvrditi na koji način je utvrdjen identitet L. V.,  obzirom  da i u činjeničnom opisu  se navodi da se radi o L. „V.“ u presudi u odnosu na K. A., kao i u odnosu na  K. R. i Z. M.,pa  u nedostatku bilo kakvog drugog dokaza   sud je donio oslobadjajuću presudu jer se presuda može donijeti samo na osnovu činjenica i dokaza koji se vodi u postupku  protiv  optuženog a kako u postupku koji je vodjen pred ovim sudom  nije bilo dokaza za krivično djelo koje je optuženom stavljeno na teret, dok se  iz već navedenih presuda  suda u H.u postupak nije vodio protiv optuženog L. V., niti je taj sud proveo  bilo kakav dokaz  u pravcu utvrdjivanja njegove krivične odgovornost za transport predmetne droge već je presuda donijeta jedino na osnovu priznanja  tamo optuženih lica </span><span class="span1">bez  sprovodjenja bilo kakvih drugih dokaza.</span><span class="span1"> Tužilac  u završnoj riječi naveo da je prema važećem  krivičnom zakonodavstvu Savezne Republike Nj. nesumnjivo je utvrdjen identitet L. V. i naveo da je rodjen 25.05.1976 godine, sa boravištem u Crnoj Gori, vjerovatno u P.  sud nije mogao prihvatiti  jer  se ne zna na koji način je  utvrdjen identitet kako to navodi tužilac, niti se u presudi u koju je sud izvršio uvid  </span><span class="span1">pominju lični podaci  i način utvrdjivanja indentiteta L. V., da bi sud mogao  nesumnjivo zaključiti  da se radi o ovdje optuženom L. V.u.</span>
</p>
<p>&nbsp;</p>
<p>
<span class="span1">Sud je cijenio iskaze svih saslušanih svjedoka koji negiraju učešće L. V. u vezi transporta predmetne droge i našao  da se ni iz takvih svjedočkih iskaza ne može utvrditi  krivica optuženog L., bez obzira na činjenicu što su svjedoci K. R. i Z. M. pravosnažno osudjeni  jer  iz svega provedenog  u toku ovog postupka ne može se utvrditi  na koji način je optuženi kao saučesnik izvršio predmetno krivično djelo  kako, kada i gdje je ugovorio prodaju 25 kg kokaina sa nepoznatim kupcem iz O. i na koji način je organizovao transport droge i davanje instrukcije vezano za taj transport kako mu se to stavlja na teret niti se  u postupku pred sudom u H.u utvrdjivala  bilo koja činjenica  niti proveo bilo kakav u odnosu na  ovdje optuženog L., već su  K. R., Z. M. i K. A. osudjeni  samo na osnovu priznanja kako je to navedeno u presudi. Takodje, svjedok A. Z.  negira  bilo kakvo učešće u ovom postupku optuženog L. a radi se o licu koje u ovom predmetu ima status svjedoka dok je u  presudi suda iz H.a navedeno da je i on lice posebno gonjeno za ovo krivično djelo iako se iz presude ne može utvrditi da je bio optužen niti osudjen. Kako u presudama suda u H.u očigledno nije sproveden  dokazni postupak  već su presude donijete na osnovu priznanja tamo optuženih a u ovom postupku iz nijednog provedenog dokaza se nije mogla  utvrditi odgovornost optuženog V. L. za krivično djelo  koje mu je stavljeno na teret.</span>
</p>
<p>&nbsp;</p>
<p>
<span class="span1">Kako je sud iznio razloge zbog kojih cijeni da su navedene činjenice iz podnijete optužnice ostala nedokazane, to je na osnovu člana 373 stav 1 tačka 2 ZKP-a, izrekao presudu kojom je optuženog L. V. oslobodio od optužbe, jer nije dokazano da je izvršio krivično djelo koje mu se stavlja na teret, posebno imajući u vidu da je sud iscrpio sve mogućnosti predvidjene zakonom radi saslušanja svjedoka K. A..</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda  shodno čl. 230 Zakonika o krivičnom postupku.</span>
</p>
<p>&nbsp;</p>
<p>
<span class="span1">Imajući u vidu gore navedeno odlučeno je kao u izreci presude.</span>
</p>
<p>&nbsp;</p>
<li>
<span class="span1">                                             </span><span class="span2">VIŠI SUD U P.</span>
</li>
<li>
<span class="span1">                                             Dana  29.04.2015.godine</span>
</li>
<p>&nbsp;</p>
<p>&nbsp;</p>
<li>
<span class="span2">ZAPISNIČAR       </span><span class="span1">                                                                      </span><span class="span2">SUDIJA </span>
</li>
<li>
<span class="span1">R. B. s.r                                                                                M. S. </span>
</li>
<p>&nbsp;</p>
<p>&nbsp;</p>
<li>
<span class="span1">Po primjerak presude dostaviti:</span>
</li>
<li>
<span class="span1">-VDT-u P.</span>
</li>
<li>
<span class="span1">-optuženom</span>
</li>
<li>
<span class="span1">-braniocu</span>
</li>
<li>
<span class="span1">-a/a</span>
</li>
<p>&nbsp;</p>
<li>
<span class="span1">Post.dana________________</span>
</li>
<li>
<span class="span1">Radnik suda______________</span>
</li>
<p>&nbsp;</p>
</div>
</div>


</body>
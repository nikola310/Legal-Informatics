<img src="file:///C:\Users\VELIKA~1.VUL\AppData\Local\Temp\msohtml1\01\clip_image001.jpg"><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>Posl.br.K.560/11/09</strong><br>
&nbsp;<br>
<strong>U IME CRNE GORE!</strong><br>
&nbsp;<br>
Osnovni sud u Kotoru, kao nadležni prvostepeni krivični sud po sudiji Vesni Pean, uz učešće zapisničara Mirjane Krivokapić, u predmetu okr. F.L. iz B., koga brani adv. D. Ž. iz C., zbog krivičnog djela falsifikovanja isprave iz čl. 412 st.1.&nbsp; Krivičnog zakonika, koji se vodi po optužnom predlogu&nbsp; ODT Kotor, Kt. br.64/08 od 04.11.2009.g., nakon održanog glavnog i javnog pretresa dana 24.04.2012.g. u prisustvu okrivljenog, njegovog branioca&nbsp; i zastupnika tužbe Danke Živković,&nbsp; zamjenice&nbsp;&nbsp; ODT Kotor, donio je i javno objavio dana 25.04.2012.godine sledeću,<br>
&nbsp;<br>
<strong>P R E S U D U</strong><br>
&nbsp;<br>
<strong>Okr.</strong> <strong>F.L. </strong>od oca V. i majke M., rođene J., rođenog ......... godine u M.I., F., stalno nastanjen u B., B.J.br...., državljanin CG, pismen, sa završenom VSS, privatnik, oženjen, otac dvoje djece, vojni rok služio, srednjeg imovnog stanja, neosuđivan, protiv kojeg se ne vodi postupak za drugo krivično djelo.<br>
<strong>K r i v&nbsp; j e </strong><br>
&nbsp;<br>
Što je<br>
dana 06.05.2008. godine na ročištu održanom pred Osnovnim sudom u Kotoru u postupku koji se vodi pod posl.br.P. ...., kao pravu upotrijebio lažnu ispravu - priznanicu datiranu 10.03.2004. godine, o navodnoj isplati 40.000,00 eura njega kao zajmodavca, zajmoprimcu M.Đ., koju je prethodno neutvrđenog dana sačinio, na način što je u svojstvu tuženog, postupajućem sudiji kao dokaz u predmetnom postupku predao navedenu priznanicu u originalu i kopiji, kako bi kopija nakon upoređivanja bila sravnjena sa originalom, nakon čega je sravnjenu kopiju ostavio sudu, a original zadržao za sebe.<br>
&nbsp;<br>
<strong>- Čime je učinio krivično djelo falsifikovanja isprave iz čl. 412. st.1. KZ. </strong><br>
&nbsp;<br>
Pa mu sud na osnovu napred navedene krivično pravne odredbe, te čl. 2, 4, 5, 15, 32, 33, 36, 42, 52, 53 i 54. Krivičnog zakonika, te čl. 374 ZKP CG, izriče<br>
&nbsp;<br>
<strong>USLOVNU&nbsp; OSUDU</strong><br>
&nbsp;<br>
<strong>Kojom mu utrvrdjuje kaznu zatvora u trajanju od 60 (šesdeset) dana, te se istovremeno odredjuje da se ista neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo.</strong><br>
&nbsp;<br>
Dužan je okrivljeni na ime troškova krivičnog postupka platiti iznos od 225,50 eura, kao i na ime sudskog paušala iznos od&nbsp; 100 eura, u roku od 60 dana od dana pravosnažnosti presude, na žiro račun Osnovnog suda Kotor, br.832-16-52, pod prijetnjom prinudnog izvršenja, a dokaz o uplati dostaviti krivičnoj pisarnici ovoga suda sa pozivom na br. K.560/11/09.<br>
&nbsp;<br>
Prema okrivljenom se, shodno čl. 67. i 75. KZ izriče<br>
&nbsp;<br>
<strong>MJERA BEZBJEDNOSTI </strong><br>
&nbsp;<br>
Oduzimanja predmeta krivičnog djela i to: priznanice sačinjene u rukopisu od 10.03.2004. godine, sa neautetičnim potpisom J.J..<br>
&nbsp;<br>
<strong>O b r a z l o ž e n j e</strong><br>
&nbsp;<br>
ODT iz Kotora podnijelo je ovom sudu optužni predlog&nbsp; protiv okr. F. L. da je na način opisan u izreci odluke učinio krivično djelo falsifikovanja isprave iz čl. 412 st.1.&nbsp; Krivičnog zakonika.<br>
&nbsp;<br>
Sud je donio presudu kojom je okrivljeni oglašen krivim i izrečena mu je uslovna osuda, na navedenu presudu branilac okrivljenog je uložio žalbu i presuda je ukinita rješenjem Višeg suda Kž.br. 1240/2011 od 31.10.2011.g., a predmet je vraćen na ponovno suđenje.<br>
&nbsp;<br>
Zastupnik tužbe je do završetka glavnog pretresa&nbsp; ostala&nbsp; pri ranije datoj završnoj riječi&nbsp; i istakla da je optužnim&nbsp; predlogom okrivljenom stavljeno&nbsp; na teret krivično djelo falsifikovanja isprave za koje su provedeni dokazi apsolutno potvrdili krivicu okrivljenog, odnosno činjenicu&nbsp;&nbsp; navedenu&nbsp; u optužnici da isprava tj.priznanica koja nije autetična, odnosno nije potpisana od lica koja su navedena kao potpisnici, je upotrijebljena u sudskom postupku kako je to navedeno. Predložila je da sud okrivljenog oglasi krivim i kazni po zakonu i da mu izrekne predloženu mjeru bezbjednosti.<br>
&nbsp;<br>
U svojoj odbrani okrivljeni F. L. je izjavio da je 10.03.2004.g sada pokojnom M. Đ. pozajmio iznos od 40.000 eura sa obavezom da mu taj novac vrati u&nbsp;&nbsp; četiri jednake rate, a počev od 01.10.2004.g. i o tome su sačinili priznanicu koju je lično pisao sada pok. M. B.. Priznanicu su potpisali on i M. Đ., kao i svjedoci koji su prisustvovali sačinjavanju priznanice J.J., M. B. i F.M., njegov brat. Objasnio je da M. Đ. nije imao novca da mu vrati pozajmicu, a u međuvremenu je umro, negdje tokom 2005.g., pa se nakon njegove smrti obratio Đ. bratu M. B., koji je bio svjedok pozajmice, da mu vrati dug. B. M. je prihvatio da vrati dug u ime svog brata i tako su došli u sud&nbsp; i ovjerili priznanicu kojom on priznaje dug i istovremeno vraća prvu ratu od 10.000 eura.Ta priznanica je ovjerena 12.04.2006.g., međutim kako je u međuvremeno preminuo i M.B., to je on u ostavinskom postupku koji se vodio iza M. Đ. tražio od njegovih nasljednika&nbsp; da vrate dug, ali nikada nije tražio da mu dug vrate M. S. Ili njegova sestra. Izjavio je da je sudu predao vjerodostojnu priznanicu, a ne nikakav falsifikat. Na glavnom pretresu je izjavio da je priznanicu predao&nbsp; na traženje sudije M. u parničnom postupku&nbsp; i to u fotokopiji. Objasnio je da su tada u kući M.Đ., bili prisutni Đ., J. i M. kad je novac predat, te da je B. držao ruku Đ. dok je potpisivao zbog toga što je Đ. bio bolesan čovjek,&nbsp; sa ugrađena 4 bajpasa i novac mu je, kako je sam Đ. govorio, bio potreban radi odlaska u M. na liječenje. Nije mu bilo poznato ko je napisao tekst priznanice, ali je moguće da je J.,&nbsp; međutim, znao je da&nbsp; je Đ. imao samo lijevu ruku. Primjerak priznanice se nalazi i kod supruge M. Đ., a pred sudijom M. je priložio na uvid original priznanice&nbsp; a predao je fotokopiju i sudija je konstatovao da su identične. Ponovio je da je M. B. pristao da vrati dug svog brata i upravo je B. tražio da se sastavi takva priznanica i upravo na osnovu te priznanice je on tražio da mu se vrati dug, a ne kamata.<br>
&nbsp;<br>
U završnoj riječi branilac okrivljenog je ostao pri ranije datoj završnoj riječi&nbsp; i navodima iz&nbsp; žalbe i dodao da je&nbsp; suština &nbsp;ovog krivičnog predmeta&nbsp; postojanje ili nepostojanje duga o kojem odnosu svjedoči i sačinjena&nbsp; priznanica. Smatrao je&nbsp; da je tokom dokaznog postupka jasno utvrdjeno da je sadržaj pravnog posla i sadržaj priznanice istinit , te da aplosutno nema krivičnog djela falsifikovanja isprave, pa je predložio&nbsp; da sud okrivljenog oslobodi od optužbe.<br>
&nbsp;<br>
U dokaznom postupku koji je proveden radi rasvjetljenja činjeničnog stanja neposredno je saslušan svjedok&nbsp; M. S., J. J.,&nbsp; M. Lj., F. M.,&nbsp; vještak grafološke struke N. V., te su pročitani pismeni dokazi: original priznanica od 10.03.2004.g., nalaz i mišljenje vještaka grafologa&nbsp; Forenzičkog centra Danilovgrad od 16.03.2010.g. i izvršio se uvid u spise predmeta ovog suda P.19/08.<br>
&nbsp;<br>
Svjedok M.S. je izjavio da je negdje u septembru 2007.g. na raspravi koja je održana u ovom sudu u ostavinskom postupku iza smrti njegovog oca M. B. saznao za postojanje predmetne priznanice koju je sudu dostavio F.L., uz zahtjev da nasljednici njegovog pok. oca, izvrše isplatu duga kojeg je po priznanici imao njegov stric Đ.. Naime, tražio je da mu se isplati dug od 30.000 eura, jer mu je njegov otac vratio 10.000 eura, pa se on nakon saznanja za postojanje priznanice raspitivao kod prijatelja i rodbine da li je njegov stric Đ. pozajmljivao novac od F. L.. Od svih je dobio isti odgovor, da im ništa o tome nije poznato,&nbsp; čak da je njegov stric pozajmljivao nekim od tih ljudi manje sume novca. Bio je siguran da je takav dug postojao da bi mu otac ili stric saopštili, bilo mu je čudno što je u priznanici pisalo da se novac pozajmljuje na ime liječenja u M.,&nbsp; a zna da njegov stric nikada nije išao na liječenje u M.. Pronašao je J. J. iz B., koji je u priznanici svjedok i pitao ga da li je potpisao neku priznanicu, a J. mu je saopštio da nikada takvu priznanicu nije potpisao i da mu ništa o tome nije poznato. Nakon toga je angažovao vještaka grafologa da izvrši vještačenje potpisa njegovog strica M. Đ. i dobio je nalaz i mišljenje u kome je navedeno da je potpis njegovog strica falsifikovan. Nakon toga se odlučio da podnese krivičnu prijavu protiv F. L.. Dalje je naveo da su odnosi između njegovog oca i strica sa okr. F. bili komšijski, te da je jedan od razloga što je posumnjao da je priznanica falsifikovana, taj što je materijalno stanje njegovog strica bila dobro, imao je ušteđevinu između 20.000 i 30.000 eura, veliku penziju kao ratni vojni invalid,&nbsp; a imao je i kuću koju je izdavao pa mu je bilo čudno da je pozajmljivao novac. Na kraju je izjavio da je sudija M. u parničnom postupku izvršio uvid u original priznanice koju je predao okrivljeni, a predao je i kopiju koju je sudija sravnio i to konstatovao. Istu priznanicu je prezentirao i J.J.,&nbsp; a nju je pribavio iz ostavinskog predmeta u kome se nalazi i propratno pismo uz dostavljenu priznanicu. Priznanica se nalazila u spisu raspravljanja zaostavštine iza smrti M.B., a on je na osnovu izjave J. J. posumnjao da nešto nije u redu sa priznanicom .<br>
&nbsp;<br>
Svjedok J.J. je izjavio da, vezano za priznanicu kojom&nbsp; je navodno okr. F. pozajmio novac u iznosu od 40.000 eura M. Đ.&nbsp; njemu ništa nije poznato,&nbsp; niti je kao svjedok prisustvovao sačinjavanju priznanice, niti je istu potpisivao. Objasnio je da je dva mjeseca prije nego što je M. B. umro,&nbsp; isti došao kod njega sa svojom suprugom i tom priliko ga pitao da li bi svjedočio da je bio prisutan primoprodaji novca između F. L. i njegovog brata M. Đ.. On mu je objasnio da ne može svjedočiti za nešto čemu nije prisustvovao,&nbsp; niti je tako nešto vidio i na tome se završio njihov razgovor. Ovo se sve dešavalo u februaru ili martu 2007.g., a poslije smrti M. B., koji je umro u maju 2007.g., kod njega je dolazio B. sin, S.,&nbsp; i tada mu je donio na uvid jednu priznanicu&nbsp; koja je bila napisana na običnom listu papiru i na kojoj se nalazilo njegovo ime i potpis. Čim je vidio potpis, rekao je da to nije njegov, a S. mu je objasnio da okr. F. traži od njega da mu isplati neki novac. Tvrdio je da nikakvu priznanicu u vezi novčane pozajmice M. Đ. od strane okr. F., nije potpisivao. Na glavnom pretresu je objasnio da je dolazak M. B. u njegovu kuću, kada ga je pitao da li bi svjedočio da je pozajmio&nbsp; novac od F. L. za liječenje brata Đ., a kako bi na taj način umanjio sestrin dio, on&nbsp; shvatio kao „posuđeni novac“ samo da bi se umanjio sestrin dio, te mu je rekao da ne može svjedočiti o onome čemu nije prisustvovao. Izjavio je da je Đ. bio invalid bez desnog oka i desne ruke, te da da ga okr. F. nije zvao u&nbsp; vezi priznanice, a priznanicu je vidio prvi put kod sudije M.. Upozoren da je pred istražnim sudijom naveo da je kod njega dolazio M. S. i donio mu na uvid priznanicu objasnio je da je S. imao u ruci neki papir, ali da to nije čitao, niti je čitao kod sudije M.. Uvidom u priznanicu sa potpisom njegovog imena od 10.03.2004.g. koja se nalazi u spisima predmeta P.br. 19/08, izjavio je da to nije njegov potpis. Posebno je objasnio da je tačno da ga je B. pitao da mu posvjedoči nešto čemu nije prisustvovao,&nbsp; a radilo se o tome da je B. posudio novac od okr. F., koji mu je trebao za liječenje brata Đ., a pominjalo se da je time trebalo da se umanji imovina M., da ne bi pripala sestri koju imaju. Dalje je izjavio da on nije čuo od B. da je Đ. pozajmljivao novac od F., da lično misli da su oni svakako imali novca&nbsp; i da nije bilo potrebe da ga pozajmljuje,&nbsp; te da zna da su oni drugima pozajmljivali novac, pa čak i njemu, ali manje novčane iznose. Naveo je da je tačno da ga je B. pitao može li posvjedočiti na sudu da su pozajmili novac od F.,&nbsp; međutim on je to odbio jer&nbsp; o tome ništa nije znao i nije htio da svjedoči, a zna da mu je B. objašnjavao da mu je to trebalo jer je htio na neki način da optereti dio kuće,&nbsp; da bi na taj način umanjio dio koji je trebalo da dobije njegova sestra, jer nije htio da njegova sestra dobije dio od porodične kuće. Njemu je u toku razgovora B. rekao da nije bilo nikakve pozajmice novca od F. te da se, ako se tako može izraziti, radi o fiktivnom ugovoru, a to iz već navedenog razloga&nbsp; da sestri umanji dio koji bi joj pripao nasljeđem.<br>
&nbsp;<br>
Svjedokinja M. Lj. je izjavila da je u kuću kod M. došla 23.04.2004.godine i živjela nevjenčano sa B., a vjenčali su&nbsp; se kasnije, 1.avgusta, te iste godine. B. i Đ. su bili dobre komšije sa F. L. i jednog jutra je F. L. došao kod B. i čula je&nbsp; razgovor, gdje su se dogovarali da treba da podju da ovjere u sud priznanicu o nekom novcu koji se treba vratiti F.. U razgovoru je&nbsp; čula da se radilo o iznosu od 40.000,00 eura, a i B. joj&nbsp; je inače potvrdio da je taj iznos pozajmljen od F.. Poznato joj je&nbsp; da je upravo tog jutra prije nego što su otišli u sud&nbsp; B. odnio sa sobom 10.000,00 eura, koje je trebao ponijeti F. L. i zna da je bio dogovor da se u buduće nakon ljetne sezone F. vraća po 10.000,00 eura, dok se dug ne isplati. Tačno je da nije&nbsp; vidjela da je taj iznos on predao F., ali joj je&nbsp; B. rekao da je taj iznos novca za F.. Sjećala se&nbsp; da je ovaj razgovor čula 2006.godine, a sada nije sigurna koji mjesec, odnosno datum, a zna da je inače Đ. već bilo umro, jer je to bilo 2005.godine, te da&nbsp; njoj B. nije pričao o njihovim porodičnim stvarima. Za predmetni dug je zapravo čula dok je Đ. još bio živ i kada je jedne prilike govorio B. da se taj dug treba vratiti, a to je bilo tokom 2004.godine, te je nakon toga pitala B. o kakvom novcu se radi i on joj je tada objasnio da Đ. duguje L. 40.000,00 eura, medjutim ne i bilo kakve detalje o tome. Tačno je&nbsp; da je ona prvo u kuću M. došla jer je bila angažovana da radi i pomaže, te ih prethodno nije lično poznavala, prije dolaska u njikhovu kuću tog 29.04.2004.godine, a dogovor da dodje i pomaže im u kući obavila je putem telefona i to baš sa B.. Odmah nakon što je došla imala je razgovor sa B. koji joj je rekao za predmetni dug, a tek kasnije su odlučili i da se uzmu. Dalje je izjavila&nbsp; da dug 2006.godine, nakon sezone, odnosno iznos od 10.000,00 eura, nije vraćen, jer je zapravo B. započeo sa radovima na kući, renovirao kupatila i apartmane, gradio, a F. L. je bio saglasan da se te sezone dug ne treba vratiti. Inače, kada je B. uzeo 10.000,00 eura da bi ih predao L., novac joj je pokazao u novčaniku, ali ga ona nije brojala, a takodje je navela da je Đ. bio živ kada je ona došla u kuću M. i&nbsp; bilo&nbsp;&nbsp; joj je poznato da je B. rekao da je Đ. pozajmio novac, medjutim ako mu se nešto desi da će dug on preuzeti, a da je zapravo Đ. trebao novac vratiti da je ostao živ. Na kraju je izjavila da nije čula da je Đ. rekao B. da je&nbsp; baš pozajmio novac od F., već je čula da govore da se novac treba vratiti F..<br>
&nbsp;<br>
Svjedok F. M. je izjavio da je sa bratom L. pošao u posjetu sada pok. M. Đ., koji se obratio njegovom bratu i pitao ga da li mu može pozajmiti novac za liječenje i završetak radova u kući i tražio mu je 40.000 eura. Njegov brat je pristao da pozajmi Đ. novac i o tome je sačinjena priznanica, a razgovoru je prisustvovao i brat M. Đ., M. B.,&nbsp; koji je lično napisao tu priznanicu, a potpisali su je njegov brat, on, M. Đ. i J. J.o. Naveo je da se njegov potpis nalazi pod br. 2. na priznanici, a istog dana kada je sačinjena priznanica L. je dao novac u iznosu od 40.000 eura Đ. i toj primopredaji su bili prisutni on, L., J. J. i M. Đ., kao svjedoci. Takođe je usmeno bilo dogovoreno, iako to nije uneseno u priznanicu, da će M. B.&nbsp; ukoliko Đ. umre prije isteka roka za vraćanje novca, on&nbsp; taj novac vratiti njegovom bratu L.. Koliko je njemu poznato M. B.je vratio jedan dio novca L., a nakon Đ. smrti.<br>
&nbsp;<br>
Uvidom u spise predmeta P.br.19/08 je utvrđeno da je postupak vođen po tužbi M.S. i Č. rođ. M. V.e protiv tuženog F.L. radi sticanja bez osnova. U tužbi je navedeno da su tužioci, sin i kćerka, pok. M. B. koji je dana 12.04.2006.g. isplatio tuženom F. iznos od 10.000 eura&nbsp; što nije bio dužan da plati, te predlažu da se donese presuda kojom se obavezuje tuženi da na ime sticanja bez osnova plati tužiocima solidarno iznos od 10.000 eura sa pripadajućom kamatom od 12.04.2006.g. do isplate. Postupajući sudija P.M. je dana 22.12. 2008.g.&nbsp; donio rješenje kojim se&nbsp; postupak u ovoj pravnoj stvari prekida do pravosnažnog okončanja krivičnog postupka koji se vodi pred ovim sudom pod posl. br. Kri.46/08. Takođe je uvidom u predmet konstatovano da se u istom nalazi kopija priznanice od 10.03.2004.g.&nbsp; sa prijemnim pečatom od 06.05.2008..g., kao i kopija priznanice&nbsp; ovjerena pred ovim sudom dana 12.04.2006.g. sa takođe prijemnim pečatom od 06.05.2008.g.&nbsp; kojom&nbsp; se potvrđuje da je M.B. vratio F. L. 10.000 eura, na ime prve rate. Utvrđeno je da je sudija nakon usporedbe kopija sa originalom&nbsp; konstatovao da su kopije vjerne originalu.<br>
&nbsp;<br>
Uvidom u original priznanice je utvrđeno da je sastavljena u B.dana 10.03.2004.g., i navedeno je da se odnosi na primljenih 40.000,00 eura od F. L. iz B. na ime&nbsp; liječenja u M.,&nbsp; a koje se obavezuje vraćati godišnje&nbsp; po isteku sezone u četiri jednake rate počev od 01.oktobra 2004.g.. U dijelu "isplatio" je potpis F. L., a u dijelu "primio" je potpis "M. Đ. ", dok se u dijelu "prisutni" pod brojem 1. nalazi potpis "J. J.", a pod brojem 2. je nečitak potpis.<br>
&nbsp;<br>
Iz nalaza i mišljenja vještaka grafologa je utvrđeno da je vršeno upoređenje nespornog materijala, a radilo se o originalu kartona za izdvanje lične karte sa potpisom M. Đ., kao i nesporni potpisi J. J. i F. M., uzeti po diktatu, sa spornim potpisima, te vještak obzirom da nesporni potpis M.Đ. sa kartona lične karte je nastao 1982. godine, a sporni datira iz 2004. godine, je smatrala da zbog proteka vremena isti nije dovoljan za upoređenje u pravcu utvrđivanja autentičnosti spornog potpisa, međutim ipak je izvršeno ispitivanje i upoređenje, pri čemu su pored parcijalne sličnosti konstatovane uglavnom razlike, zbog čega vještak nije mogao dati određeni zaključak o tome da&nbsp; sporni potpis „M. Đ.“ koji se nalazi u rubrici&nbsp; „Primio“ sporne priznanice, nije svojeručno ispisao M. Đ., mada se to može smatrati najvjerovatnijim. Sporni potpis J. J.&nbsp; koji se nalazi u rubrici „Prisutni“ sporne priznanice, vještak je, cijeneći konstatovane razlike koje su bile dovoljne za donošenje određenog zaključka,&nbsp; utvrdila da nije autentičan potpis lica na čije ime glasi. Što se tiče potpisa F.M. ,koji se nalazi u rubrici „Prisutni“ na spornoj priznanici, izvršena ispitivanja su bila dovoljna za donošenje određenog zaključka, a to je da je potpis&nbsp; svojeručno ispisao F. M.. Na glavnom pretresu vještak je ostala pri datom mišljenju, s tim što je ukazala&nbsp; da se u III dijelu nalaza, u drugom stavu potkrala tehnička greška, jer treba da stoji u II redu umjesto imena ,,J. J.,,, ime "F. M.", što je zapravo bilo nesporno jer se očigledno radilo o tehničkoj grešci. Objasnila je da je tačno da je imala samo jedan nesporan potpis M. Đ.. koji je datirao iz 1982.godine, dok je sporni potpis datirao iz 2004.godine, da je uporedjenjem došla do odredjenih sličnosti i razlika. Uporedjenjem spornog i nespornog potpisa M. Đ. osim sličnosti u neiznijansiranosti poteza, konstatovane su i izrazite razlike koje se ogledaju i u stepenu ispisanosti zatim medjusobnom odnosu i vezanosti slova kao opštim karakteristikama, te u detaljima slova pojedinačno kao individualnim karakteristikama rukopisa. Sama sličnost u stepenu iznijansiranog poteza kao opšta karakteristika nije mogla biti od nekog većeg značaja pri donošenju krajnjih zaključaka. Činjenica je da godine starosti i zdravstveno stanje skriptera mogu da dovedu do promjene rukopisa, ali imajući u vidu sporni i nesporni potpis vještak je smatrala da u konkretnom slučaju to ne bi moglo dovesti do u izvjesnoj mjeri poboljšanja rukopisa, već naprotiv u takvim okolnostima potpis bi morao biti znatno lošiji. U dijelu imena kod spornog potpisa konstatovano je da je završetak, koji se ogleda u vezi slova R i O, znači RO kao cjelini, napisan prirodnije i brže nego što je to slučaj sa nespornim potpisom M. Đ., iako je on nastao u značajno ranijem vremenskom periodu. Utisak vještaka prilikom proučavanja imena u spornom potpisu je da se ne isključuje mogućnost da lice koje je napisalo sporni potpis ima veći stepen ispisanosti rukopisa nego M. Đ., pa čak i više nego rukopis kojim je napisan sporni potpis. Dalje je izjavila da nije&nbsp; bila u saznanju pretpostavke da je drugo lice pomagalo prilikom ispisivanja spornog potpisa, te pod ovom pretpostavkom radilo bi se o tzv.vodjenoj ruci, odnosno potpisivanju uz nečiju pomoć. U ovom slučaju teoretski postoji mogućnost promjene iz razloga što isto zavisi od intenziteta date pomoći pri ispisivanju, odnosno u tom slučaju bi zavisilo koliko se lice koje treba da potpiše "pita, odnosno kontroliše" svoje poteze, ili dominaciju prilikom potpisivanja preuzima lice koje pomaže pri pisanju. Ovo u suštini ne mijenja činjenicu sa aspekta grafološkog ispitivanja koje se bazira na utvrdjivanju opštih i individualnih karakteristika nekog rukopisa, jer potpis napisan na ovaj način u suštini i nije potpis M. Đ..<br>
&nbsp;<br>
Odbrana je prigovarala nalazu i mišljenju vještaka objašnjavajući da nesporni potpis M. Đ.potiče iz vremena od prije 22 godine, kada je on bio zdrav, da se u medjuvremenu razbolio i da nije bio sposoban da sam ispiše potpis, već je to učinio uz pomoć brata, pa su smatrali da nalaz i mišljenje vještaka nije podobno za ispitivanje autetičnosti potpisa, obzirom na zaključak vještaka da potpis "navjerovatnije" nije autentičan potpis M. Đ..<br>
&nbsp;<br>
Cijeneći sve provedene dokaze pojedinačno i u uzajamnoj povezanosti, kao i u odnosu na odbranu okrivljenog, sud je bez sumnje utvrdio činjenično stanje opisano u izreci odluke. Krivičnopravno ocijenjujući ovako utvrdjeno činjenično stanje, sud je našao da je okr. F. L.&nbsp; učinio krivično djelo falsifikovanja isprave iz čl. 412 st.1.&nbsp; Krivičnog zakonika.<br>
&nbsp;<br>
Ovo zbog toga što je za ovo djelo potrebno da neko upotrijebi kao pravu lažnu ispravu, koju i napravi u toj namjeri, pa kako je očigledno okrivljeni kritične prilike dana 06.05.2008. godine na ročištu održanom pred Osnovnim sudom u Kotoru u postupku koji se vodi pod posl.br.P. 19/08, kao pravu upotrijebio lažnu ispravu - priznanicu datiranu 10.03.2004. godine, o navodnoj isplati 40.000,00 eura njega kao zajmodavca, zajmoprimcu M. Đ., koju je prethodno neutvrđenog dana sačinio, na način što je u svojstvu tuženog, postupajućem sudiji kao dokaz u predmetnom postupku predao navedenu priznanicu u originalu i kopiji, kako bi kopija nakon upoređivanja bila sravnjena sa originalom, nakon čega je sravnjenu kopiju ostavio sudu, a original zadržao za sebe, time je ostvario sve bitne elemente bića navedenog krivičnog djela.<br>
&nbsp;<br>
Za sud nije bilo dileme da je okrivljeni učinio navedeno djelo što je jasno proizilazilo iz svih provedenih dokaza, a posebno iz nalaza i mišljenja vještaka grafologa i svjedoka J.. Za sud nije bila prihvatljiva odbrana okrivljenog koji je negirao da je izvršio predmetno krivično djelo, jer je ista smišljena na izbjegavanje krivice i u suprotnosti je sa svim provedenim dokazima. Okrivljeni je tvrdio da su priznanicu kojom se potvrđuje da je M. Dj. pozajmio novac u iznosu od 40.000 eura,&nbsp; pored njega potpisali M. Đ., a kao svjedoci J. J., M. B. i njegov brat F. M.. Njegovu odbranu potvrdio je svjedok F. M., brat okrivljenog, ali njegov iskaz Sud nije prihvatio, jer je očigledno smišljen na olakšavanje položaja okrivljenog u ovom postupku, i isti je suprotan provedenim dokazima, odnosno iskazom svjedoka J.. Inače i odbrana okrivljenog je bila u direktnoj suprotnosti sa iskazom svjedoka J., koji je bio kategoričan da nikada nije potpisao navedenu priznanicu, a&nbsp; uvidom u istu je potvrdio da se na njoj ne nalazi njegov potpis. Svjedok&nbsp; M. S. je objašnjavao da je okrivljeni tražio, da kao nasljednik svog pok. oca B., vrati ostatak duga,&nbsp; zbog čega se raspitivao kod J. J., koji mu je rekao da nikada nije potpisao predmetnu priznanicu, nakon čega je posumnjao da se radi o falsifikatu. Sud je prihvatio iskaze ovih svjedoka, jer su isti saglasni međusobno, a posebno sa nalazom i mišljenjem vještaka grafologa iz kojeg se sud uvjerio da potpis M. Đ., najvjerovatnije nije autentičan, a&nbsp; na samom glavnom pretresu vještak je objasnila da ukoliko je tačno da se zapravo M. Đ.o nije mogao zbog starosti i zdravstvenog stanja sam potpisati, već mu je prilikom potpisivanja "pomagalo" drugo lice, onda se smatra da se radilo o tzv. vođenoj ruci, i sa aspekta grafološkog ispitivanja, rukopis potpisan na ovaj način u suštini i nije potpis, dakle u koliko je prilikom potpisivanja, kako je tvrdila odbrana, M. Đ. pomagao brat B., može se smatrati da to nije bio potpis M. Đ.. Što se tiče potpisa&nbsp; J. J. na predmetnoj priznanici, vještak je sa sigurnošću utvrdila da &nbsp;nije autentičan. Sud je prihvatio nalaz i mišljenje vještaka, jer je dat na osnovu pravila nauke i struke i u saglasnosti je sa iskazima svjedoka i predmetnom priznanicom, čiji original se nalazi u spisima. Inače, sud je poklonio vjeru iskazu svjedoka J., jer nije našao razloga zbog čega bi ovaj svjedok negirao, da je stvarno bilo tako, ono što je tvrdio okrivljeni. Da je okrivljeni učinio navedeno krvično djelo jasno je proizilazilo i iz spisa predmeta P.br. 19/08 iz kojih se sud uvjerio da je okrivljeni u sudskom postupku na ročištu dana 06.05.2008.g. predao spornu priznanicu kao dokaz o postojanju duga M.B. prema njemu, iako se na njoj nalazio falsifikovan potpis svjedoka J., a ovaj sud je nesporno utvrdio da taj svjedok nije prisustvovao prijemu novca, niti je potpisivao predmetnu priznanicu.<br>
&nbsp;<br>
Obzirom na ukidno rješenje Višeg suda u kojem je naloženo da Sud nije ušao u suštinski odnos okrivljenog F. L. sa M. Đ. i B. i nije utvrdio da li je stvarno istinit sadržaj isprave, Sud je na te okolnosti, pored M. S., koji o tom dužničko - povjerilačkom odnosu ništa nije znao, iako mu je M.B. bio otac, saslušao i J.J. koji je u tom pravcu objašnjavao da lično misli da su M. imali novca i da nije bilo potrebe da ga pozajmljuju, da su ga zapravo oni pozajmljivali drugima, čak i njemu lično, a tvrdio je da mu je B.objašnjavao i tražio da posvjedoči da su pozajmili novac od F., samo iz razloga što je htio opteretiti porodično nasledje i umanjiti dio koji je trebala da dobije njegova sestra. Jedino je u svojstvu svjedoka M. Lj. tvrdila da je u razgovoru čula, a M. B. joj potvrdio da pozajmljenih 40.000,00 eura trebaju vratiti F. L., kao i da je jedno jutro B. ponio sa sobom 10.000,00 eura, koji novac je samo vidjela u B. novčaniku, a nije ga brojala, koji je trebao predati F. L., kao ratu za isplatu duga. Medjutim, za sud nije bio prihvatljiv iskaz svjedokinje M. obzirom da je objašnjavala prvo da sa B. nije pričala&nbsp; o intimnim stvarima vezano za njihovu porodicu,&nbsp; a zatim da joj je B. sve objasnio i jedne prilike pokazao iznos koji je trebalo da vrati okrivljenom. Ovakav iskaz svjedokinje&nbsp; je kontradiktoran i nelogičan, jer se radi o ženi koja M. od ranije nije poznavala, došla je u njihovu kuću preko oglasa kojim su oni tražili pomoć u kući, došla je kako je sama potvrdila krajem aprila 2004. godine, znači nakon navodnog pozajmljivanja novca, zbog čega sud smatra da je njen iskaz očigledno smišljen radi potvrđivanja odbrane okrivljenog. Sud je tako zaključio da provedeni dokazi sa sigurnošću nisu potvrdjivali postojanje pozajmice, tako da je sud ostao u sumnji u pogledu sadržaja predmetne priznanice, iako je sud smatrao da to nije bilo neophodno za utvrdjivanje bitnih elemenata bića krivičnog djela koje je okr.F. stavljeno na teret.<br>
&nbsp;<br>
Dakle, sud je zaključio da je okrivljeni na način opisan u izreci odluke, učinio djelo stavljeno mu na teret,&nbsp; jer se u konkretnom slučaju radi o materijalnom falsifikatu, zbog toga što se u ispravi lažno navodi da je ispravu izdalo lice koje to zaista nije učinilo (falsifikovanjem potpisa), dakle na taj način se pravi lažna isprava tako što se fizički, odnosno materijalno stvara i time ista postaje neautentična. Pod takvom lažnom ispravom podrazumijeva se isprava koja ne potiče od lica, koje je na njoj označeno kao izdavalac, odnosno u konkretnom slučaju kao potpisnik predmetne priznanice.&nbsp; Okrivljenom se nije stavljalo na teret sačinjavanje predmetne lažne isprave, već njena upotreba, dakle namjera da bude upotrijebljena kao prava, a upotreba lažne isprave znači da je ona puštena u pravni saobraćaj, a u cilju da posluži kao dokaz za neku pravno-relevatnu činjenicu i da je to lice saznalo njenu sadržinu,&nbsp; odnosno u konkretnom slučaju predočena je u parničnom postupku, na ročištu 06.05.2008. godine. Zbog navedenog, a prije svega iskaza svjedoka J., koji je tvrdio da predmetnu priznanicu nije potpisao, a što je potvrdjeno i &nbsp;grafološkim vještačenjem,&nbsp; i nalazom i mišljenjem vještaka grafološke struke, koja je i na glavnom pretresu na jasan i uvjerljiv način sudu objasnila nesporno utvrdjenim neautentičnost potpisa J. J., a čak je objašnjenje vještaka, sud dovelo u sumnju i u autentičnost potpisa M. Đ., obzirom da je i odbrana okrivljenog tvrdila da se Đ. nije mogao samostalno potpisati, bez nečije pomoći, a da mu je prilikom potpisivanja zapravo pomogao brat B., pa takav potpis u grafološkom smislu i ne predstavlja potpis lica čije ime je navedeno. &nbsp;Sud je na osnovu svega navedenog utvrdio postojanje krivice kod okrivljenog za izvršenje &nbsp;krivičnog djela koje mu je stavljeno na teret.<br>
&nbsp;<br>
Sud je tako našao da je okrivljeni djelovao umišljajno odnosno da je bio svjestan da njegove radnje predstavljaju radnje krivičnog djela, čije izvršenje je htio.<br>
&nbsp;<br>
Odlučujući o vrsti i visini krivične sankcije, sud je imao u vidu da je za ovo krivično djelo u zakoniku propisana kazna zatvora do tri godine. U konkretnom slučaju sud se opredjelio za uslovnu osudu, smatrajući da će i prijetnja kazne zatvora u trajanju od 60&nbsp; dana za vrijeme provjeravanja od jedne godine, od dana pravosnažnsoti presude, dovoljno vaspitno uticati na okrivljenog da ubuduće ne čini ovakva i slična krivična djela.<br>
&nbsp;<br>
&nbsp;Kao olakšavajuće okolnosti na strani okrivljenog sud je cijenio da se radi o porodičnom licu, da je djelimičnim navodima&nbsp; svoje odbrane doprinio rasvjetljenju činjeničnog stanja, da je od izvršenja djela protekao duži vremenski period. Otežavajućih okolnosti na strani okrivljenog nije bilo.<br>
&nbsp;<br>
Imajući u vidu napred navedeno te primjenom čl. 2,4,5,15,32,33,36,42,52,53, 54,67 i 75. Krivičnog zakonika, čl.412 st.1. KZ, te čl.374 ZKP-a CG, riješeno je kao u izreci.<br>
&nbsp;<br>
Prema okrivljenom&nbsp; sud je izrekao predloženu mjeru bezbjednosti oduzimanja predmeta, shodno čl. 67. i 75. KZ, a što se odnosilo na oduzimanje predmetne falsifikovane priznanice koja datira od 10.03.2004. godine, na kojoj se nalazi falsifikovani potpis svjedoka Jovičić Joka.<br>
Sud je obavezao okrivljenog na plaćanje troškova krivičnog postupka koje čine troškovi vještaka grafologa, te sudskog paušala, koji je odmjeren shodno čl.226 i 229 ZKP CG, a to imajući u vidu imovinske prilike okrivljenog, te složenost i trajanje postupka.<br>
&nbsp;<br>
&nbsp;<br>
<strong>OSNOVNI SUD U KOTORU</strong><br>
<strong>Dana 25.04.2012.godine</strong><br>
&nbsp;<br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong><br>
<strong>Mirjana Krivokapić&nbsp;&nbsp; s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna&nbsp; Pean&nbsp; s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

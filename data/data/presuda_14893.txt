<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 163/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.192/12 od 03.10.2012.g. podnijet protiv okrivljenog R. Č. iz Rožaja, zbog krivičnog djela ugrožavanje opasnim oruđem pri tuči i svađi iz čl. 154.   Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalača i okrivljenog, a u odsustvu uredno pozvanog  oštećenog F. S. , dana 30.11.2012. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p3">
<span>	Okrivljeni  R. Č., od oca Gana  i majke  H. , rodj. K., rodjen .u Bijelom Polju, živi u Rožajama Ul. "Karavanski put" bb,  drž. CG, razumije crnogorski jezik, njegov  jezik je bosanski, pismen, završio VSŠ zaposlen, prosvetni radnik, ostvaruje mjesečnu zaradu u iznosu od 480,00 eura   oženjen , otac  četvoro  djece,   srednjeg  imovnog stanja, neosudjivan. </span>
</p>
<p class="p3"></p>
<p class="p3"></p>
<p class="p2">
<span>K R I V   J E</span>
</p>
<p class="p3"></p>
<p class="p3">
<span>	Što se: </span>
</p>
<p class="p3">
<span>	dana 29.09.2012.g.godine, oko 11,00 h, u ulici  "Karvanski put" u Rožajama, pri svađi  sa F. S., koja se sastojala u verbalnoj prepirci mašio sjekire  - sredstva podobnog da tijelo teško povrijedi i zdravlje teško naruši, na način što je istu uzeo u ruke i zamahivao u pravcu oštećenog, </span>
</p>
<p class="p3"></p>
<p class="p3">
<span>	- čime je izvršio krivično djelo ugrožavanje opasnim oruđem pri tuči i svađi  iz čl. 154. Krivičnog zakonika </span>
</p>
<p class="p3"></p>
<p class="p3"></p>
<p class="p3">
<span>	pa ga  sud primjenom  pomenutog zakonskog propisa i čl. 4, 13, 15, 32. 39. st. 2. tač. 2.,  čl.  42, Krivičnog zakonika i čl. 374. Zakonika o krivičnom postupku </span>
</p>
<p class="p3"></p>
<p class="p3">
<span>					O S U Đ U J E </span>
</p>
<p class="p3"></p>
<p class="p3">
<span>	Na NOVČANU KAZNU u iznosu od 400,00 (četiristotine) erua. Ako osudjeni ne plati novčanu kaznu u roku od 60 dana   po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka, paušalni iznos od 30,00 eura, u roku od 15 dana po pravosnažnosti ove presude. </span>
</p>
<p class="p3"></p>
<p class="p3">
<span>	Oštećeni  F. S. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.192/12 od 03.10.2012.g. protiv okrivljenog R. Č. iz Rožaja, zbog krivičnog djela ugrožavanje opasnim oruđem pri tuči i svađi iz čl. 154.	Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu  Zamjenik ODT   Aldin Kalač, je ostao pri podnijetom optužnom predlogu i predložio da sud okrivljenog oglasi krivim, zbog krivičnog djela koje mu je optužbom stavljeno na teret  i osudi ga na novčanu kaznu u iznosu od 400,00 eura. </span>
</p>
<p class="p3"></p>
<p class="p3">
<span>	Na glavnom pretresu održanom dana 30.11.2012.g. nije pristupio uredno pozvani oštećeni F. S., pa je sud pretres održao u njegovom odsustvu. Na ranijem pretresu održanom dana 09.11.2012.g. oštećeni je istakao da se pridružuje krivičnom gonjenju ODT-a u odnosu na okrivljenog i postavio je odštetni zahtjev u iznosu od 1.000,00 eura.  </span>
</p>
<p class="p3"></p>
<p class="p3">
<span>	Okrivljeni je u svojoj odbrani istakao da živi u Ul. "Karavanski put" u Rožajama i  komšija je  sa oštećenim F. S.. Između njihovih parcela - placeva  izbetonirao je jednu betonsku gredu na zemlji i postavio žice da bi kasnije izlio stub. Dana 20.09.2012.g. vidio je da su ove žice presečene, pa se  interesovao kod  radnika koji su radili na kući oštećenog  koje to uradio. Tada je kod njega došao oštećeni i rekao mu da je on posekao ove žice, jer su postavljene bez njegovog znanja , pa je  među njima došlo do prepirke, jer je oštećeni smatrao da međa između njihovih parcela nije na mjestu gde je on postavio žice, a on je smatrao da je međa na tom mjestu. U toj prepirci oštećeni  i njegov sestrić su   krenuli  prema njemu, pa se povukao prema njegovom podrumu u namjeri da uđe u podrum i uzme neko drvo da bi se branio od njih, ali  u podrum nije ušao, jer je do njega prišla  njegova supruga,  koja ga je dohvatila preko ruku i nije mu dala da uđe u podrum, niti da  se svađa i tuče sa oštećenim. U tom momentu je došla policija, tako da više nije bilo svađe među njima.  Istakao je da kod sebe nije imao sekiru niti bilo koji drugi predmet. Predložio je da ga sud  oslobodi  od optužbe, jer nije izvršio djelo koje mu je stavljeno na teret.</span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoka - oštećenog F. S., svedoke Dž. S., Lj. B., M. zv. B.B., A. Či., po saglasnosti stranka pročitao iskaz svedoka A. H. dat na zapisniku Kt.br. 192/12 od 03.10.2012.g. i izvršio uvid u izvod iz kaznene evidencije na ime okrivljenog, dok nije saslušao svedoke M. G. i S. R. i nije  neposredno saslušao svedoka A. H., jer  je Zamjenik ODT-a odustao od predloga za saslušanje ovih svedoka, a sud je našao da je činjenično stanje u dovoljnoj mjeri utvrđeno za presuđenje, već izvedenim dokazima, te bi se odlaganjem pretresa radi saslušanja svedoka M. G. i S. R. i neposrednog saslušanja svedoka A. H., čije iskaz dat pred ODT-om pročitan na pretresu, samo nepotrebno odugovlačio postupak, a činjenično stanje bi ostalo neizmijenjeno. </span>
</p>
<p class="p3"></p>
<p class="p3">
<span>	Svedok - oštećeni F. S. je istakao, da  u Rožajama - Ul. "Karavanski put"  poseduje porodičnu  kuću. Sa  okrivljenim, koji  mu   je komšija, ne govori duži vremenski period, zbog toga što okrivljeni   smatra da mu je  on zauzeo dio njegovog zemljišta. Okrivljeni je  za vrijeme njegovog odsustva između njihovih parcela postavio betonsku gredu i željezne šipke za stub koje je on posjekao, jer su iste smetale radnicima - majstorima koje je angažovao da mu postave fasadu na kuću. Dana 29.09.2012.godine  oko 11,00 časova, bio je u dvorištu svoje porodične kuće i nadgledao majstore koji su postavljali fasadu. Tada je okrivljeni Rafet izašao iz svoje kuće i pošao prema njemu govoreći mu "koje uklonio ove šipke"  našta mu je odgovorio da je on to uradio  jer je šipke postavio bez njegovog znanja. Na šta mu je  okrivljeni kazao da će mu odseći glavu jer nije smio da uklanja šipke bez njegovog pitanja, tako da  je među njima došlo do prepirke. U tom momentu okrivljeni je potrčao  prema  podrumu svoje kuće i iz istog uzeo sjekiru,  potrčao prema njemu i  držeći sjekiru u obje ruke zamahnuo u pravcu njega, govoreći mu  "ubiću te,  skinuću ti glavu sa ramena, nećeš ti dugo živjeti". U tom momentu mu je prišla njegova supruga, dohvatila ga preko ruku i  nije mu dozvolila da priđe do njega. Istakao je da se uplašio za svoj život i osjećao se ugroženim od ovakvog postupanja okrivljenog, pa je telefonom pozvao policiju koja je došla na licu mjesta, nakon čega je pošao u stanicu policije gdje je dao izjavu. </span>
</p>
<p class="p3"></p>
<p class="p3">
<span>	Svedok Dž. S. je izjavio,  da je dan 29.09.2012.g. bio u dvorištu oštećenog F. S. koji je komšija sa okrivljenim R. Č.. Oko 11,00 časova okrivljeni je izašao iz svoje kuće,  uputio se u pravcu oštećenog koji se nalazio u svom dvorištu i pitao ga ko mu je posjekao šipke, našta mu je on odgovrio da ih je on posjekao jer su postavljene na njegovom placu, pa je među njima došlo do verbalne prepirke, Tada  je okrivljeni potrčao u pravcu njegove kuće govoreći, "sada ćeš ti meni da platiš" i iz podruma kuće uzeo sjekiru i krenuo prema oštećenom  zamahujući istom prema njemu govoreći mu, da će mu platiti za sve, da će ga zaklati i skinuti mu glavu sa ramena i da neće dugo živjeti. U tom momentu je do njega prišla njegova supruga i spriječila ga da ne udari sjekirom oštećenog, nakon čega je oštećeni pozvao policiju koja je došla na lice mjesta. </span>
</p>
<p class="p3"></p>
<p class="p3">
<span>	Svedok Lj. B. je  izjavio, da je dana 29.09.2012.g. izvodio fasaderske radove na kuću oštećenog F. S.. U jednom momentu, dok se nalazio ispred kuće, čuo je prepirku između okrivljenog i oštećenog  u vezi nekih posječenih šipki između njihovih parcela,  pa je pošao u tom pravcu i vidio da  okrivljeni drži sjekiru u ruke, da se  ispred njega  nalazi njegova supruga i brani mu da se približi  oštećenom i da se svađa sa njim, pa ga je i on zamolio da se udalji da ne bi došlo do težih posledica. Nije vidio kada je okrivljeni uzeo sjekiru jer je tada bio ispod kuće, ali je čuo da se glasno svađao sa oštećenim. Oštećeni je pozvao policiju koja je došla na lice mjesta, tako da više nije bilo svađe među njima. </span>
</p>
<p class="p3"></p>
<p class="p3">
<span>	Svedok M.  zv. B. B., da je dana  29.09.2012.g. izvodio fasaderske radove na kuću oštećenog F. S.. U jednom momentu okrivljeni i oštećeni su razgovarali u vezi neke  posječene armature između njihovih parcela, kojom prilikom je došlo do bučne raspravke među njima, pa je okrivljeni ušao u podrum njegove kuće, iz kojeg je iznio sjekiru i pošao prema oštećenom upućujući mu neke riječi kojih se nesjeća, a sjekiru je držao podignutu u visini glave. Kada je prišao do oštećenog, na oko  3-4 m, supruga je stala ispred njega  i spriječila ga da  se više ne svađa sa oštećenim tj. dohvatila ga za sjekiru i spustila je na zemlju.</span>
</p>
<p class="p3">
<span>	</span>
</p>
<p class="p3">
<span>	Svedok A. Č. je izjavila,  da živi u Ul. "Karavanski put" u porodičnoj kući sa suprugom R. Č. i djecom. Oštećeni im je komšija. Između njihovih parcela okrivljeni je betonirao metalne šipke za betonski stub koje je neko posjekao. Dana 29.09.2012.g. okrivljeni je pitao radnike koji su radili na kuću oštećenog da li su oni uklonili ove šipke, našta su mu oni odgovorili da nijesu. Tada je oštećeni kazao da je on posjekao ove šipke, pa je među njima došlo do vebalne prepirke. Tom prilikom je okrivljeni pošao tj. povukao se  prema podrumu  njihove kuće, a nije ulazio u podrum, i nije se  mašio sjekire i istom nije zamahivao prema oštećenom. Dok je stajao ispred podruma ona je prišla do njega, dohvatila ga rukama i odgurala prema njihovoj kući da se ne bi svađao sa oštećenim. </span>
</p>
<p class="p3">
<span>		</span>
</p>
<p class="p3">
<span>	Svedok A. H. je istakao, da  je dana 29.09.2012.g. radio na kući oštećenog F. S..  Oko 11 h  je došlo do svađe   između okrivljenog i oštećenog oko neke armature, kojom prilikom je  okrivljeni pošao do svoje kuće, uzeo sjekiru i uputio se u pravcu oštećenog, u čemu ga je spriječila njegova supruga koja je stala ispred njega nedozvoljavajući mu da priđe do oštećenog. </span>
</p>
<p class="p3"></p>
<p class="p3">
<span>	Iz izvoda iz kaznenen evidencije na ime okrivljenog R. Č., vidi se da isti ne prolazi kroz kaznenu evidenciju PJ Bijelo Polje.</span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze kako pojedinačno, tako i u  međusobnoj vezi u smislu čl. 370. st.3. Zakonika o krivičnom postupku (ZKP),  sud je nesumljivo utvrdio da je okrivljeni izvršio krivično djelo koje mu je optužbom stavljeno na teret, jer je zato kriv i krivičnopravno odgovoran. </span>
</p>
<p class="p3"></p>
<p class="p3">
<span>	Iz iskaza svedoka - oštećenog F. S. utvrđeno je da je dana  29.09.2012.g. oko 11,00 časova u Ul. "Karavanski put" u Rožajama došlo do svađe između njega i okrivljenog  u vezi  metalnih šipki koje je okrivljeni ubetonirao u betonsku gredu, a on ih posjekao, kojom prilikom se okrivljeni  mašio sjekire, koju je uzeo iz podruma svoje kuće i pošao prema njemu  u namjeri da ga udari , upućujući mu pri tom prijeteće riječi  da će mu skinuti glavu sa ramena, ubiti ga i da neće dugo živjeti, u čemu ga je spriječila njegova supruga. Iz iskaza oštećenog takođe je utvrđeno da se  uplašio  od ovakvog postupanja okrivljenog, te je pozvao telefonom policiju .  Iskaz oštećenog sud je prihvatio kao jasan, objektivan i uvjerljiv,a dovodeći isti u vezu sa iskazima svedoka Dž. S., Lj. B., M. B. i A.  Hasanovića, zaista nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Naime, svedoci Dž. S., Lj. B., M. B. i A.  H. su u bitnom potvrdili iskaz oštećenog  da je kritičnog dana došlo do svađe između okrivljenog i oštećenog u vezi  posječene armature namijenjene za betonski stub između njihovih parcela, kojom prilikom se  okrivljeni  mašio sjekire koju je uzeo iz podruma  njegove kuće i pošao prema oštećenom zamahujući istom prema njemu, u čemu ga je spriječila njegova supruga koja je stala ispred njega nedozvoljavajući mu da priđe do oštećenog. Iskaze ovih svedoka, sud je prihvatio kao objektivne, uvjerljive, međusobno saglasne u bitnom i potkrijepljene iskazom oštećenog . </span>
</p>
<p class="p3"></p>
<p class="p3">
<span>	Sud je cijenio iskaz svedoka A. Č. pa je isti prihvatio u dijelu u kojem ne spori da je  kritičnog dana došlo do verbalne prepirke između okrivljenog i oštećenog, jer je njen iskaz u ovom dijelu potvrđen ostalim izvedenim dokazima. Međutim iskaz ovog svedoka u dijelu u kojem ističe da se okrivljeni nije mašio sjekire i istom nije zamahivao prema oštećenom, sud nije prihvatio obzirom da je njen iskaz, u ovom dijelu, neobjektivan, neuvjerljiv i opovrgnut iskazima ostalih saslušanih svedoka, tako da je očigledno da ovaj svedok sa ovakvim kazivanjem,  nastoji da pomogne svom suprugu - okrivljenom da izbegne krivičnopravnu odgovornost. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog, pa je isti prihvatio u dijelu u kojem ističe da je kritičnog dana došlo do prepirke između njega i oštećenog, jer je njegov iskaz, u ovom dijelu, potvrđen dokazima izvedenim u postupku. Međutim, iskaz okrivljenog u dijelu u kojem navodi da se u kritičnom momentu nije mašio sjekire, sud nije prihvatio, jer je isti neobjektivan, neuvjerljiv i ne nalazi oslonca u iskazima saslušanih svedoka F. i Dž.  S. ,Lj. i M. B. i A. H., tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost.  </span>
</p>
<p class="p3"></p>
<p class="p3">
<span>	Dakle, u postupku je utvrđeno  da je okrivljeni dana 29.09.2012.g.godine, oko 11,00 h, u ulici  "Karvanski put" u Rožajama, pri svađi  sa F. Sinanovićem, koja se sastojala u verbalnoj prepirci mašio sjekire  - sredstva podobnog da tijelo teško povrijedi i zdravlje teško naruši, na način što je istu uzeo u ruke i zamahivao u pravcu oštećenog. </span>
</p>
<p class="p3">
<span>	</span>
</p>
<p class="p3">
<span>	Cijeneći psihički odnos okrivljenog prema učinjenom djelu, sud je našao da  je isti bio svjestan svog djela, tj. svjestan da se na opisani  način pri svađi sa oštećeni mašio  sjekire koja predstavlja sredstvo podobno da tijelo teško povrijedi i zdravlje teško naruši, i to je htio pa je postupao sa umišljajem. </span>
</p>
<p class="p3"></p>
<p class="p3">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje opasnim oruđem pri tuči i svađi  iz čl. 154. KZ, za koje djelo je sud istog oglasio krivim i osudio ga na novčanu kaznu u iznosu od 400,00 eura. </span>
</p>
<p class="p3"></p>
<p class="p3">
<span>	Prilikom odlučivanja o izboru, vrste i visine kazne, sud je imao u vidu stepen krivice okrivljenog , težinu izvršenog krivičnog djela, okolnosti pod kojima je djelo izvršeno, držanje okrivljenog nakon izvršenog djela, njegove porodične prilike, cijeneći pri tom kao olakšavajuću okolnost njegovu raniju neosuđivanost, pa je sud, vodeći pri tom računa i o imovnom stanju okrivljenog, našao da je imalo mjesta izricanju ovakve vrste i visine kazne, ubijeđen da će izrečena  novčana kazna  u naznačenom iznosu u dovoljnoj mjeri uticati na okrivljenog da ubuduće ne vrši bilo kakva krivična djela i vaspitno djelovati na druge da ne čine ista ili slična djela.  </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9 i st. 3. ZKP,  sud je obavezao okrivljenog da plati ovome sudu na ime troškova krivičnog postupka paušalni iznos od  30,00 eura. </span>
</p>
<p class="p3"></p>
<p class="p3">
<span>	Na osnovu čl. 239. st. 2. ZKP, oštećeni F. S. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p3">
<span>	Sa izloženog odlučeno je kao u dipozitivu ove presude. </span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  30.11.2012.g.</span>
</p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>


</body>
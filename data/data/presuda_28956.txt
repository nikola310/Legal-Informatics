<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial Narrow;font-size:14pt;}
.p5{text-align:center;hyphenate:auto;font-family:Arial Narrow;font-size:14pt;}
.p6{margin-right:-0.022222223in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 216/2011</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p3">
<span>VIŠI SUD U PODGORICI,</span><span class="s1"> </span><span>kao prvostepeni krivični u vijeću sastavljenom od sudije Tabaš Predraga, kao predsjednika vijeća i sudija Durutović Evice i Ranka Vukića, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog M. B., koga brane Đ. D., advokat iz P. i B. B. advokat iz B., zbog krivičnog djela ubistvo u pokušaju iz čl. 143. u vezi čl. 20. Krivičnog zakonika, odlučujući po optužnici Višeg državnog tužilaštva u Podgorici Kt.br. 113/2011 od 11.11.2011. godine, koju je na glavnom pretresu zastupala S. J.-zamjenik VDT u Podgorici, nakon održanog glavnog i javnog pretresa, 15.11.2012. godine, u prisustvu zastupnika optužbe, oštećenog, optuženog i njegovih branilaca, nakon tajnog vijećanja i glasanja, dana 15.11.2012. godine, donio je, a dana 28.11.2012. godine,  javno objavio </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>Optuženi M. B., JMBG ..., zvani “B.”, od oca S. i majke V., rodjene B., rodjen ... godine u B., sa prebivalištem u B.-ul. A. r. broj ..., N. B., državljanin Republike S. i C. G., završio srednju školu, student IV godine bankarstva i trgovine, neoženjen, srednjeg imovnog stanja, neosudjivan.</span>
</p>
<p class="p3"></p>
<p class="p3">
<span>Na osnovu čl. 373 st. 1. tač. 1. Zakonika o krivičnom postupku, u vezi čl. 10. st. 2. i 1. Krivičnog zakonika.</span>
</p>
<p class="p3"></p>
<p class="p1">
<span>OSLOBADJA SE OD OPTUŽBE</span>
</p>
<p class="p3">
<span>Da je:</span>
</p>
<p class="p3"></p>
<p class="p3">
<span>Dana 29.07.2011. godine, oko 04,30 časova, u Budvi, u Mediteranskoj ulici, na parking prostoru JP “Parking servis” Budva, postupajući u nužnoj odbrani, pokušao da liši života oštećenog P. L., na način što je oštećeni P. L. zajedno sa svjedokom P. L., prišao optuženom M. B., koji se nalazio kod naplatne kućice na navedenom parkingu, nakon čega je oštećeni P. L. bez povoda povukao za ruku optuženog, a zatim ga udario pesnicom u predjelu glave, od kog udarca je optuženi pao na zemlju, nakon čega je oštećeni P. zajedno sa svjedokom P., nastavio nogama da udara optuženog po glavi i tijelu, usljed čega je optuženi M. zadobio tjelesne povrede u vidu nagnječenja oba očna predjela, dvije razderotine u predjelu nadlaktice i podlaktice lijeve ruke, razderotinu u predjelu gornje trećine zadnje strane podlaktice desne ruke, dvije ogrebotine i jednu posjekotinu u predjelu unutrašnje strane palca desne ruke i oguljotinu u predjelu lijevog gornjeg kvadranta trbuha, pa se optuženi u cilju odbijanja istovremenog, protivpravnog napada od strane oštećenog P. L. i svjedoka P. L., mašio noža koji je imao kod sebe i sječivom noža više puta ubo oštećenog u predjelu glave i tijela, nanoseći mu teške tjelesne povrede u vidu rane ubodine u predjelu nadlaktice lijeve ruke, dvije rane ubodine u predjelu ledjnog dijela tijela, dvije rane ubodine u predjelu zadnje strane lijevog ramena, rane ubodine u predjelu potkoljenice lijeve noge, kao i rane posjekotine srednje-lijevog dijela ledja, linčog dijela glave u predjelu nosne piramide i dvije povrede nadlaktice desne ruke, te povrede kažiprsta desne šake, nakon čega se svojim vozilom dao u bjekstvo,</span>
</p>
<p class="p3"></p>
<p class="p3">
<span>             - čime bi izvršio krivično djelo ubistvo u pokušaju iz čl. 143. u vezi čl. 20. Krivičnog zakonika.</span>
</p>
<p class="p3"></p>
<p class="p3">
<span>Troškovi postupka padaju na teret budžetskih sredstava suda.</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p3">
<span>Optužnicom Višeg državnog tužilaštva Podgorica Kt.br.113/11 od 11.11.2011. godine,  optuženom M. B. stavljeno je na teret izvršenje krivičnog djela ubistvo u pokušaju iz čl. 143. u vezi čl. 20. Krivičnog zakonika, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu. </span>
</p>
<p class="p3">
<span> </span>
</p>
<p class="p3">
<span>Optuženi M. B. je u svojoj odbrani naveo, da je iz Beograda vozilom marke “Porshe caen”  vlasništvo njegovog brata V., dana 23.07.2011. godine, došao na odmor u Crnu Goru, da je prvo otišao do Bara, da bi video porodicu koja je tamo provodila godišnji odmor, da se u Baru nije zadržavao, već je iste večeri otišao u Budvu, gdje je iznajmio sobu u apartmanima “Spas” i da je planirao da u Budvi ostane nekoliko dana. Dalje je naveo, da je pozvao  svoju djevojku S. K., koja se nalazila na odmoru u Budvi i iste večeri otišao sa njom prvo na večeru u hotelu Avala, a zatim vozilom “Porshe caen” u diskoteku “Top Hil” na brdu Topliš iznad Budve, gdje su ostali do 4 sata izjutra, nakon čega su krenuli da se vraćaju u Budvu, da ih je tom prilikom zaustavila policija i  tom prilikom  ga alkotestirala, ali kako nije imao nedozvoljenu količinu alkohola, nastavili su u pravcu Budve, da mu je K. tada rekla da je gladna, a i kako je i on bio gladan, nakon što su došli u Budvu, parkirali su vozilo na jednom parkingu i pošli u restoran brze hrane“Školijeri“, gdje su kupili sendviče, a zatim krenuli da se vraćaju ka vozilu, da su usput jeli, da su nakon što su došli do vozila ispred njega stali, nešto pričali i jeli, da je K. u jednom trenutku ostatak od hrane, koji nije mogla pojesti otišla da baci u kontejner, koji se nalazio u jednoj sporednoj ulici koja vodi do restorana „Oaza“, da je u momentu dok je K. bila kod kontejnera, na nekih 20-tak metara od njega, vidio da na nju nailazi jedno vozilo tamnije boje u kojem su se nalazila dva momka, da je momak koji se nalazio na mjestu suvozača, izbacio glavu kroz prozor i obratio se K. „kako prelaziš ulicu kurvetino jedna, ološu jedan, baš ti je lijep taj šorts što si obukla“, da je Kristina u tom trenutku prelazila ulicu i išla ka njemu i ubrzavala hod, da je u tom trenutku gledao u pravcu K. i momka koji joj je dobacivao, da je i taj momak  gledao njega, da je taj momak i dalje nastavio da dobacuje K., iako je mogao da zaključi da je K. sa njim, jer je išla ka njemu, a i samo on je u tada bio na parkingu. Optuženi je dalje naveo, da su kada je K. došla do njega, odmah ušli u vozilo i krenuli da izlaze sa parkinga, da je kad su došli do naplatne rampe morao da izadje da bi platio, jer nije bio dobro ušao sa vozilom na izlaznu rampu, da je krenuo ka naplatnom pultu, a da se u momentu dok se nalazio na pultu okrenuo ulijevo i primijetio kod zadnjeg dijela svog vozila dva momka, od kojih je jedan bio onaj koji je dobacivao K., koji je bio plavkast, sa svijetlom majicom, atletski gradjen i koji mu je tom prilikom rekao „šta gledaš ti put nas pičko jedna beogradska, jebem te usta“, na šta je on odgovorio „momci u čemu je problem“, da mu je u tom trenutku prišao drugi momak, uhvatio ga za ruku i rekao „dodji ovamo da ti pokažemo“, da je tom prilikom  pokušao da se izmakne i udalji, ali da mu je tada prišao plavkasti momak i udario ga pesnicom u predjelu desnog oka, od kojeg udarca se zateturao i nije znao gdje se nalazi, da ga je zatim u predjelu lijevog oka udario drugi momak, od kojeg udarca je pao na asfalt, nakon čega su počeli da ga  šutiraju, da je tada  osjetio da mu ide krv iz nosa i da je mislio da mu ide krv iz desnog oka, da su ga šutirali svugdje po tijelu, a najviše po glavi u predjelu potiljka i lijeve strane glave, da je tada počeo da gubi svijest i da više nezna šta je bilo. Dalje je naveo, da se teturao i da ne zna kako je ušao u auto, da je puno krvario iz nosa i iz lijeve i desne ruke, da je napustio parking, da ne zna jeli platio parking i je li rampa bila podignuta, da rampu nije slomio, da je nakon toga K. koja je plakala i vrištala ostavio tu negdje u blizini, a on otišao do apartmana „Spas“, gdje je ostavio auto, te da ne želi više da se izjašnjava o dogadjaju.                           </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka oštećenog P. L., saslušao svjedoka P. L., na saglastan predlog stranaka  pročitao iskaze svjedoka Lj. N. sa zapisnika o saslušanju svjedoka Ki. br. 96/11 od 06.09.2011. godine i zapinika o glavnom pretresu od 01.03.2012. godine i svjedoka S. K. sa zapisnika o saslušanju svjedoka Ki.br. 96/11 od 06.09.2011. godine i zapisnika o glavnom pretresu od 26.04.2012. godine, pročitao zapisnik o uvidjaju Istražnog sudije Višeg suda u Podgorici Kri. br. 641/11 od 29.07.2011. godine, pročitao službenu zabilješku Uprave policije PJ Budva od 01.08.2011. godine, pročitao službenu zabilješku Uprave policije Ispostava Danilovgrad od 02.08.2011. godine, pročitao potvrdu o privremeno oduzetim predmetima PJ Budva od 29.07.2011. godine na ime optuženog, pročitao potvrdu o privremeno oduzetim predmetima PJ Budva Ku.br. 220/11 od 01.08.2011. godine, pročitao izvještaj o kriminalističko tehničkom pregledu lica mjesta i utvrdjivanju tragova Forenzičkog centra Danilovgrad br. 244/11-2-3194/2 od 02.08.2011. godine, na saglastan predlog stranaka pročitao nalaz i mišljenje vještaka medicinske struke dr. B. B. i usmeno izjašnjenje istog vještaka dato na glavnom pretresu od 26.04.2012. godine, izvršio uvid u medicinsku dokumentaciju na ime oštećenog P. L. i optuženog M. B., izvršio uvid u fotodokumentaciju Uprave policije PJ Budva br. 250/2011 od 29.07.2011. godine, izvršio uvid u fotodokumentaciju Uprave policije PJ Budva br. 251/2011 od 29.07.2011. godine, izvršio uvid u fotodokumentaciju Uprave policije Forenzički centar Danilovgrad br. 07-244/11-2-3194 od 02.08.2011. godine, izvršio uvid u fotodokumentaciju Uprave policije Ispostava Kotor br. 171/11 od 29.07.2011. godine, izvršio uvid u fotodokumentaciju Uprave policije PJ Budva br. 259/11 od 01.08.2011. godine, pročitao službenu zabilješku Uprave policije Ku.br. 200/11 od 29.07.2011. godine, pročitao službenu zabilješku Uprave policije Ku.br. 200/11 od 29.07.2011. godine, pročitao službenu zabilješku Uprave policije Ku.br. 200/11 od 29.07.2011. godine, pročitao službenu zabilješku Uprave policije Ku.br. 200/11 od 29.07.2011. godine, pročitao službenu zabilješku Uprave policije Ku.br. 200/11 od 29.07.2011. godine, pročitao nalaz i mišljenje komisije vještaka od 20.08.2012. godine, neposredno na glavnom pretresu saslušao predstavnika komisije vještaka prof. dr. S. M. i pročitao izvod iz kaznene evidencije za optuženog M. B., Uprave policije  PJ Bar od 29.08.2011. godine.</span>
</p>
<p class="p3"></p>
<p class="p3">
<span>Svjedok oštećeni P. L. je u svom iskazu u prethodnom postupku naveo, da je  kritične večeri sa vozilom kojim je upravljao njegov  drug P. L., iz Kotora, došao u Budvu, da su zatim otišli do diskoteke “Top Hil”, da su u diskoteci konzumirali alkohol tj. vino, da su nakon diskoteke pošto su bili gladni, otišli do Budve, da bi nešto pojeli u restoranu brze hrane, da je L. vozilo ostavio pored parkinga gdje se desio predmetni dogadjaj, nakon čega su izašli iz vozila i preko parkinga krenuli u pravcu kružnog toka i restorana brze hrane i to u trenutku kada je jedna djevojka prelazila ulicu koja vodi od Mediteranske ulice do restorana "Oaza", ali se nije mogao sjetiti kako je ta djevojka bila obučena, niti da li su toj djevojci on i L. nešto dobacivali, da bi u momentu dok su prelazili preko parkinga u dijelu kod izlazne rampe prema restoranu "Oaza", naišli na nekog momka koji je upravljao vozilom marke “Porshe Caen”, koji je spustio staklo na vratila vozila, a zatim im uputio riječi "u čemu je problem, što ste dobacivali mojoj curi", nakon čega je taj momak izašao iz vozila sa nožem u ruci, krenuo ka menju i L., napao ga i počeo da ga bode sa nožem, da se on branio, ali je ubrzo izgubio svijest, tako da se daljeg toga dogadjaja ne sjeća.</span>
</p>
<p class="p3"></p>
<p class="p3">
<span>Na glavnom pretresu je djelimično ponovio svoj iskaz iz prethodnog postupka, s tim što je dodao i pojasnio, da je vidio jednu djevojku, koja je prešla ulicu ispred automobila u kome se on nalazio zajedno sa P. L., koja je išla da baci smeće u kontejner, zbog čega su zaustavili vozilo kako bi propustili tu djevojku, nakon čega su sa automobilom krenuli naprijed i isti parkirali u jednoj uskoj ulici, a zatim izašli iz automobila i krenuli preko parkinga, dok je ispred njih u pravcu naplatne rampe išao jedan džip marke "Porshe Caen", koji se zaustavio na rampi, i u trenutku kada su prolazili pokraj zadnjeg kraja tog džipa, sa lijeve strane otvorio se prozor na vozačevim vratima i momak koji je sjedio na mjesto vozača dobacio im je nešto u smislu "što radite", zbog čega su se on i L. zaustavili i pitali tog momka "o čemu se radi", dabi nakon toga taj momak izašao iz džipa, kada počinje rasprava izmedju njih. Taj momak ih je pitao "zašto su dobacivali njegovoj djevojci", nakon čega je on tog momka udario pesnicom u predjelu glave, s tim što je taj momak prethodno nasrnuo na njega. Od tog udarca taj momak je pao na zemlju, dok je on zajedno sa Lukom nastavio da ide. Nakon predjenih 10 metara, okrenuo se i vidio da je taj momak ustao i krenuo da ulazi u automobil, odnosno džip, da bi se potom ponovo okrenuo i vidio kako taj momak trči za njima, psuje ih i viče, nakon čega ih je sustigao, kada dolazi do tuče. Svjedok je dalje dodao i pojasnio, da je u rukama tog momka vidio nož, sa kojim ga je više puta ubo, da je pokušao taj nož da mu otme, ali nije uspio, pa ga je nogom udario kako bi ga odgurnuo od sebe, kada je zadobio ubod nožem u predjelu lijeve potkoljenice, nakon čega je zajedno sa L. krenuo da bježi, ali mu je u jednom trenutku bilo loše, zbog čega je pao i daljeg toka dogadjaja se ne sjeća.</span>
</p>
<p class="p3"></p>
<p class="p3">
<span>Upitan da objasni razlike u svojom iskazimu u prethodnom postupku, a vezano za trenutak kada su vidjeli djevojku koja je prelazila ulicu, u odnosu na njegov iskaz na glavnom pretresu, gdje tu činjenicu nije pominjao svjedok oštećeni je naveo, da su on i Luka nešto prokomentarisali za tu djevojku, ali izmedju sebe, u smislu kako je ta djevojka lijepa, ili nešto slično, ali je siguran da joj nijesu dobacivali. Svjedok se dalje izjasnio, da se čitav dogadjaj dešavao oko rampe i to u trenutku kada je zadobijao ubode nožem od strane optuženog, da nije vidio da je ona djevojka koja je prelazila ulicu nakon toga ušla u džip marke "Porshe Caen", ali je to pretpostavio, obzirom da je to bilo jedino vozilo koje se u tom trenutku kretalo, te da je nož kod optuženog vidio tek kada je zadobio prvi ubod, da je visok 1,87 cm, a da je u vrijeme predmetnog dogadjaja bio tešak oko 95 kg.</span>
</p>
<p class="p3"></p>
<p class="p3">
<span>Svjedok P. L. je u svom iskazu u prethodnom postupku naveo, da je kritične večeri sa svojim vozilom i drugom P. L., otišao u jednu konobu u Krašićima, gdje su pili bijelo vino, da bi potom zajedno otišli u diskoteku “Top Hil” u Budvi, gdje su nastavili da piju vino, da bi nakon diskoteke, obzirom da su bili gladni krenuli do nekog restorana brze hrane kako bi nešto pojeli. Dalje je naveo, da je vozilo parkirao u blizini izlazne rampe jednog parkinga, u ulici koja vodi ka restoranu "Oaza", da su u momentu izlaska iz vozila, primijetili jednu djevojku, koja se nalazila na nekih deseta metara od jednog vozila crne boje marke "Porshe Caen" i da su on i L. tada prokomentarisali kako je ta djevojka lijepa, ali se nije mogao izjasniti kako je bila odjevena, osim da je ta djevojka ušla u vozilo "Porshe Caen" koje se nalazilo na naplatnoj rampi. Dolaskom do zadnjeg dijela vozila "Porshe Caen" i naplatne kućice, iz tog vozila izašao je momak i obratio im se riječima "što napadate moju djevojku" ili nešto u smislu "što dobacujete mojoj djevojci", na što su mu oni odgovorili da nijesu dobacivali, ali im je taj momak rekao "znate li vi ko sam ja", nakon čega je nastala prepirka izmedju L. i tog momka, u kojoj prepirci je L. udario tog momka pesnicom u glavu, od kog udarca je taj momak pao. Par sekundi nakon toga vidio je L. krvavog, ali tom prilikom nije vidio nož u rukama tog momka, nakon čega je Lazo krenuo da bježi i pao na jednu livadu 20 do 30 metara dalje od rampe. Prišao je da pomogne L., a ubrzo je došla policija i hitna pomoć, koji su ga prevezli u Kotor, dok su njega poveli u Dom zdravlja, gdje je pregledan i povijen, odnosno gdje mu je ušivena rana na mišiću lijeve ruke, koju je zadobio prilikom razdvajanja L. i momka koji je izašo iz vozila "Porshe Caen". </span>
</p>
<p class="p3"></p>
<p class="p3">
<span>Na glavnom pretresu svjedok  je uglavnom ponovio svoj iskaz iz prethodnog postupka, s tim što je dodao, da su u trenutku prolaska sa lijeve strane vozila "Porshe Caen" najprije otvorio prozor na vozačevim vratima, kada im se optuženi obratio riječima "što dobacujete mojoj djevojci", našto su mu oni odgovorili da ne dobacuju i "šta oćeš ti", nakon čega je optuženi izašao iz džipa, krenuo premanjima, a i oni prema njemu, te da je tak tada došlo do svadje izmedju L. i optuženog, kada je L. udario pesnicom tog momka, ali u trenutku kada je optuženi krenuo prema njemu, od kog udarca je optuženi pao, s tim što se nije mogao izjasniti, da li je L. nakon pada još koji put udario, ostavljajući mogućnost. Dalje je naveo, da je vidio da je optuženi nakon toga otišao do svog auta, a zatim ponovo krneuo ka njima, sustigao ih, kada ponovo dolazi do svadje i tuče izmedju L. i optuženog i to sa druge strane naplatne kućice na parkingu, na nekih 4 do 5 metara od automobila "porshe". Svjedok je naveo, da je L. podigao ruke u gard, a da je on pokušavao da ih razdvoji, da su se L. i optuženi medjusobno gurali, ali nije vidio da su razmjenjivali udarce, da bi u jednom trenutku L. krenuo da bježi, a ubrzo zatim i vidi kako je pao kod jedne palme, zatim ponovo diže, pravi 5,6 koraka i ponovo pada. Svjedok se dalje izjasnio, da je visok 1,87, a da je u vrijeme kritičnog dogadjaja bio težak izmedju 85 i 87 kg.</span>
</p>
<p class="p3"></p>
<p class="p3">
<span>Upitan da objasni razlike u svojim iskazima u prethodnom postupku i na glavnom pretresu svjedok se izjasnio, da u prethodnom postupku kod istražnog sudije nije iznio sve detalje, vezano za predmetni dogadjaj, jer je navodno "skratio priču", te da je odgovarao isključivo na pitanja, navodeći da se dogadjaj desio onako kako ga je predstavio na glavnom pretresu.</span>
</p>
<p class="p3"></p>
<p class="p3">
<span>Svjedok Lj. N. je u svom iskazu kako u prethodnom postupku tako i na glavnom pretresu naveo, da je kritične večeri radio na naplatnoj rampi, koja je istovremeno i izlazna rampa parkinga, kod dječjeg vrtića u Budvi, da je sjedio na jednoj stolici ispred kućice, kada je primijetio kako je na parking ušlo jedno vozilo marke "Porshe Caen" beogradskih tablica i parkiralo se na kraju parkinga bliže pošti i ulici koja vodi ka restoranu "Oaza", ali nije vidio ko je iz automobila izašao, niti je čuo bilo kakvu priču, prepiruku ili dobacivanje, nakon što se to vozilo parkiralo. Nakon nekih 15  do 20 minuta, čuo je da se to vozilo pokrenulo, zbog čega je on sa stolice na kojoj je prethodno sjedio ustao i ušao u kućicu kako bi naplatio parking. Vozilo "Porshe Caen" je došlo do naplatne rampe i pakiralo se, kada je iz vozila izašao momak, predao mu parking tiket, koji je on krenuo da skenira. U tom trenutku vidi dva momka koja dolaze iz pravca zadnjeg dijela vozila "Porshe" i prilaze momku koji plaća parking i obraćaju mu se "u čemu je problem", na što im je momak koji je plaćao parking govorio nešto u smislu "što dobacujete", nakon čega dolazi do rasprave. Svjedok je dalje naveo, da je momak koji je plaćao parking u ruci držao jednu futrolu maslinasto-zelene boje koju mu nije primijetio u ruci u trenutku kada mu je predao tiket. U jednom trenutku vidi kako jedan od dvojice momaka koji su došli sa zadnje strane vozila, povlači za ruku momka koji naplaćuje parking, a potom ga udara pesnicom u glavu, od kog udarca ovaj momak pada, nakon čega ga obojica, dok se taj momak nalazi na asfaltu izmedju vozila i kućice udaraju, odnosno šutiraju nogama i to oba momka, da bi u jednom trenutku momak koji je vozio automobil uspio da ustane, nakon čega se tuča nastavila izmedju kućice i stolice na kojoj je on prethodno sjedio sa lijeve strane, a zatim i oko čitave kućice. Svjedok je vidio, da se ta tri momka guraju, vuku i pomjeraju oko rampe, nakon čega vidi momka crne kose i to onog koji je udario vozača, kako ide u pravcu parka ka kružnom toku, dok drugog momka ne vidi, a zatim mu prilazi momak koji je vozio automobil i govori mu "diži, diži rampu", što je on i učinio, sijeda u auto i udaljava se. </span>
</p>
<p class="p3"></p>
<p class="p3">
<span>Na glavnom pretresu, ovaj svjedok je u cjelosti ponovio svoj iskaz iz prethodnog postupka, s tim što je dodao i pojasnio, da je crni momak koji je prišao vozilu pitao vozača "Porshe Caen"-optuženog, da podju u park da se pobiju, na što je optuženi odgovorio da nema potrebe da idu u park i da se biju. Takodje je pojasnio, da su se sva tri momka nalazila u klinču i razmjenjivali udarce, kada se tuča prenijela iza naplatne rampe sa njene desne strane.</span>
</p>
<p class="p3"></p>
<p class="p3">
<span> Svjedok S. K. je u svom iskazu kako u prethodnom postupku tako i na glavnom pretresu  navela, da je kritične večeri  sa momkom M. B. bila u diskoteci „Top Hil“, da su oko 04,00 izjutra izašli iz diskoteke i krenuli ka Budvi da nešto pojedu na kioscima gdje se prodaju girosi, da ih je tokom vožnje do Budve zaustavila policija i alkotestirala B., ali kako B. nije imao alkohola pustili su ga bez prijave, da je  nakon što su došli u Budvu, B. parkirao vozilo na parkingu u centru, da su zatim izašli iz vozila, otišli do giros restorana, kupili sendviče, a zatim krenuli da se vraćaju u pravcu vozila, da su kad su došli do vozila, stali ispred njega i nešto pričali i jeli. Dalje je navela, da je nakon toga krenula da baci papire od sendviča u jednu sporednu ulicu gdje se nalazila kanta za smeće, da  je u momentu kada je prelazila ulicu sa lijeve strane naišlo jedno tamno vozilo u kojem su se nalazila dva momka, da joj je tom prilikom momak koji se nalazio na mjestu suvozača kroz otvoreni prozor dobacio „gdje si krenula kurvo, ološu“, da je nakon što je bacila papire u kantu za smeće pretrčala ulicu i uputila se nazad ka parkingu, da je kada je došla  B. bio pored svog  vozila, da je tom prilikom rekla B. „hajde požuri idemo“, da mu nije rekla šta su joj dobacivali iz vozila, ali da je to B. mogao da čuje jer je od mjesta gdje su joj dobacivali bio udaljen 10-ak metara, da su zatim ušli u B. vozilo i krenuli ka izlaznoj rampi, da je na izlaznoj rampi B. dao naplatni tiket kroz prozor vozila radniku u naplatnoj kućici, ali kako se nezgodno parkirao morao je da se naginje kroz prozor, da je  nakon što mu je radnik rekao koliko novca da plati, B.  izašao  iz vozila, jer mu je novac bio u zadnjem džepu farmerica, dok je ona ostala u vozilu. Svjedok je dalje navela, da je u tom trenutku vidjela  sa njene lijeve strane u predjelu lijevih zadnjih vrata vozila dva momka kako nešto dobacuju B., da je ubrzo nastala vika, dreka i buka, da je zatim vidjela momka u bijeloj majci koji joj je ranije dobacivao, kako je udario B. u predjelu glave, da misli da ga je i drugi momak udarao, nakon čega je vidjela da je B. pao u predjelu lijevog zadnjeg točka, da nakon toga nije vidjela da ga udaraju, ali da je po pokretu ruku i nogu  ta dva momka zaključila da „šutiraju“ B., da je sledeće čega se sjeća da je B. sav krvav i izgubljen uletio u vozilo i rekao momku iz naplatne kućice da podigne rampu, što je momak iz naplatne kućice i učinio, da su nakon toga krenuli u pravcu semafora, da je tom prilikom plakala, histerisala i tražila da izadje napolje, da je kada su došli na semafore B. stao, nakon čega je izašla iz vozila i otišla na svoj apartman, te da je nakon toga pokušala da dobije B., ali da nije uspjela. </span>
</p>
<p class="p3"></p>
<p class="p3">
<span>Iz zapisnika o uvidjaju Istražnog sudije Višeg suda u Podgorici Kri. br. 641/11 od 29.07.2011. godine, proizilazi, da je sa uvidjajem započeto dana 29.07.2011. godine u 07,45 časova, da je lice mjesta predmetnog dogadjaja parking prostor, kojim gazduje preduzeće “Parking servis” iz Budve u Mediteranskoj ulici u neposrednoj blizini dječjeg vrtića, da su na licu mjesta zatečeni tragovi krvi na naplatnoj kućici, na prostoru oko naplatne kućice, na naplatnoj rampi i prostoru oko naplatne rampe, na travnjaku koji se prostire ka dječjem vrtiću, na stolici za sjedenje koja se nalazila iza naplatne kućice, na novinskom papiru koji se nalazio na stolici, da je odmah do ulaznih vrata naplatne kućice nadjena futrola za nož, maskirne boje (zeleno-sive boje), a da je na platou parking prostora pronadjena vezica za nošenje mobilnog telefona, da drugih tragova na licu mjesta nije bilo, da su u vrijeme uvidjaja asfaltni kolovoz i betonska podloga parking prostora suvi, te da je istražni sudija na licu mjesta obaviješten da je nakon kritičnog dogadjaja, kratko vrijeme padala kiša slabog inteziteta. Iz zapisnika se dalje utvrdjuje, da je istražni sudija na licu mjesta obaviješten da je u kritičnom dogadjaju teško i po život opasno povrijedjen P. L., rodjen 1989 godine u Kotoru, gdje stalno i prebiva u naselju Dobrota b.b. i da je prebačen u kotorsku bolnicu, gdje mu se ukazuje ljekarska pomoć i da ima više ubodnih rana, da je sa njim bio P. L., koji takodje stanuje u Kotoru, koji je imao povredu na lijevoj ruci lakše prirode i koja mu je privremeno sanirana od strane Hitne medicinske pomoći iz Budve, da je na naplatnoj rampi u vrijeme kritičnog dogadjaja radio N. Lj. iz Budve i da se nalazi u prostorijama policije u Kotoru radi uzimanja obavještenja, kao i da se potražuje putničko vozilo marke džip „Porshe Caen“, beogradskih registarskih tablica, sa kojim se NN izvršilac najvjerovatnije udaljio sa lica mjesta.</span>
</p>
<p class="p3"></p>
<p class="p3">
<span> Iz sadržine službene zabilješke Uprave policije PJ Budva od 01.08.2011. godine, proizilazi, da je ista sačinjena dana 01.08.2011. godine, od strane ovlašćenih policijskih službenika PJ Budva Dž. M. i Dj. M., s povodom izuzimanja DNK uzorka od oštećenog P. L. u prostorijama Opšte bolnice u Kotoru i ostalim tragovima, koji će biti dostavljeni Forenzičkom centru radi vještačenja.</span>
</p>
<p class="p3"></p>
<p class="p3">
<span>Iz izvještaja o kriminalističko tehničkom pregledu lica mjesta i utvrdjivanju tragova Forenzičkog centra Danilovgrad od 02.08.2011. godine i  sadržine službene zabilješke Uprave policije Ispostava Danilovgrad od 02.08.2011. godine, koja čini sastavni dio izvještaja  proizilazi, da je dana 02.08.2011. godine u službenim prostorijama Ispostave Danilovgrad izvršen krim. tehnički pregled vozila “Porshe caen” reg. oznaka BG-053-KL, naložen od strane ISVS u Podgorici Radomira Ivanovića naredbom Kri.br. 641/11 od 31.07.2011. godine. Iz izvještaja dalje proizilazi, da je sa uvidjajem započeto dana 02.08.2011. godine, u 11.00 časova, u specijalnoj prostoriji namijenjenoj za vršenje uvidjaja na vozilima u Forenzičkom Centru Danilovgrad, da su ekipu za vršenje  uvidjaja činili krim. tehničari Dj. P. i Č. I. i insp. EKP Ispostave Danilovgrad D. R. u svojstvu zapisničara, da su prilikom vršenja uvidjaja pronadjeni i izuzeti sledeći tragovi: trag br.1) p.m.v. “Porshe Cayenne” reg. br. BG 053 KL, trag br. 2) bris za DNK vještačenje izuzet sa brave vozačevih vrata vozila “Porshe Cayenne” reg. br. BG 053 KL, trag br. 3) bris za DNK vještačenje izuzet sa brave suvozačevih vrata vozila “Porshe Cayenne” reg. br. BG 053 KL, trag br. 4) bris za DNK vještačenje izuzet sa brave gepeka vozila “Porshe Cayenne” reg. br. BG 053 KL, trag br. 5) trag crvene boje nalik na krv pronadjen na braniku sa prednje desne strane vozila “Porshe Cayenne” reg. br. BG 053 KL, izuzet za DNK vještačenje, trag br. 6) trag crvene boje nalik na krv pronadjen ispod branika sa prednjeg  desnog točka s vozila “Porshe Cayenne” reg. br. BG 053 KL, izuzet za DNK vještačenje, trag br.7) trag crvene boje nalik na krv pronadjen sa unutrašnje strane vozačevih vrata na ukrasnoj lajsni (prednja lijeva vrata) od vozila “Porshe Cayenne” reg. br. BG 053 KL, izuzet za DNK vještačenje, trag br. 8) trag crvene boje nalik na krv pronadjen sa unutrašnje strane vozačevih vrata na ručici bravice (prednja lijeva vrata) od vozila “Porshe Cayenne” reg. br. BG 053 KL, izuzet za DNK vještačenje, trag br. 9) trag crvene boje nalik na krv pronadjen sa unutrašnje strane vozačevih vrata na rukohvatu (prednja lijeva vrata) od vozila “Porshe Cayenne” reg. br. BG 053 KL, izuzet za DNK vještačenje, trag br. 10) trag crvene boje nalik na krv izuzet sa volana vozila “Porshe Cayenne” reg. br. BG 053 KL, izuzet za DNK vještačenje, trag br. 11) trag crvene boje nalik na krv izuzet sa vozačevog sjedišta vozila “Porshe Cayenne” reg. br. BG 053 KL, izuzet za DNK vještačenje, trag br. 12) trag crvene boje nalik na krv izuzet sa prednjeg naslona za ruke koji se nalazi izmedju vozačevog i suvozačevog sjedišta vozila “Porshe Cayenne” reg. br. BG 053 KL, izuzet za DNK vještačenje, trag br. 13) trag crvene boje nalik na krv izuzet sa ručice menjača vozila “Porshe Cayenne” reg. br. BG 053 KL, izuzet za DNK vještačenje, trag br.14) bris za DNK vještačenje izuzet sa ručice od bravice suvozačevih vrata menjača vozila “Porshe Cayenne” reg. br. BG 053 KL, izuzet za DNK vještačenje, trag br. 15) bris za DNK vještačenje izuzet sa rukohvata sa unutrašnje strane suvozačevih vrata vozila “Porshe Cayenne” reg. br. BG 053 KL, izuzet za DNK vještačenje, trag br. 16) trag crvene boje nalik na krv izuzet sa patosnice iza vozačevog sjedišta vozila “Porshe Cayenne” reg. br. BG 053 KL, izuzet za DNK vještačenje, trag br. 17) bris za DNK vještačenje izuzet sa ručice bravice zadnjih lijevih vrata  vozila “Porshe Cayenne” reg. br. BG 053 KL, izuzet za DNK vještačenje, trag br. 18) bris za DNK vještačenje izuzet sa rukohvata zadnjih lijevih vrata vozila “Porshe Cayenne” reg. br. BG 053 KL, izuzet za DNK vještačenje, trag br. 19) bris za DNK vještačenje izuzet sa ručice  bravice zadnjih desnih vrata vozila “Porshe Cayenne” reg. br. BG 053 KL, izuzet za DNK vještačenje, trag br. 20) bris za DNK vještačenje izuzet sa rukohvata zadnjih desnih vrata vozila Porshe Cayenne” reg. br. BG 053 KL, izuzet za DNK vještačenje, trag br. 21) trag crvene boje nalik na krv pronadjen na braniku ispod nogu vozačevog sjedišta izuzet za DNK vještačenje, trag br. 22) kaseta instrument table u kojoj je pronadjen novčanik sa vozačkom dozvolom M. B. i bankovnim karticama, trag br. 22/1) novčanik M. B., trag br. 23) garderoba pronadjena u gepeku i trag br. 24) otisak papilarnih linija pronadjen na staklu prednjih desnih vrata sa unutrašnje strane izuzet za daktiloskopsko vještačenje. Navedeni tragovi predstavljeni su u fotodokumentaciji Uprave policije Forenzički centar Danilovgrad br. 07-244/11-2-3194 od 02.08.2011. godine, u koju je sud izvršio uvid na glavnom pretresu.</span>
</p>
<p class="p3"></p>
<p class="p3">
<span>Iz sadržine  potvrde o privremeno oduzetim predmetima PJ Budva od 29.07.2011. godine, proizilazi da je ovlašćeni policijski službenik PJ Budva dana 29.07.2011. godine, od lica J. N. privremeno oduzeo: 1) knjigu popis gostiju u vili S. za apartmane broj 22 i 10 vlasništvo K. S. iz B. i 2) garderoba u ostavi, crna kožna torba i najlon kesa.</span>
</p>
<p class="p3"></p>
<p class="p3">
<span>Iz sadržine potvrde o privremeno oduzetim predmetima PJ Budva Ku.br. 200/11 od 01.08.2011. godine, proizilazi da je ovlašćeni policijski službenik PJ Budva dana 01.08.2011. godine, od optuženog M. B. privremeno oduzeo: 1) ključ od vozila marke Porshe caennes, sa alarmom i zaštitom za volan, sa tragovima nalik na krv na alarmu. </span>
</p>
<p class="p3"></p>
<p class="p3">
<span> Iz sadržine službene zabilješke Uprave policije Ku.br. 200/11 od 29.07.2011. godine,  proizilazi da su dana 29.07.2011. godine oko 17 časova službenici PJ Budva u naselju “S.” u B. ispred vile “S.” vl. K. S., na parkingu pronašli p.m.v. marke “Porche Cayennes” reg. oznaka ..., za koje postoji osnov sumnje da je sa istim upravljalo lice koje se potražuje M. B. iz B., a u vezi krivičnog djela Ubistvo u pokušaju iz čl. 143. KZ CG, da su provjerom u navedenoj vili i u knjizi gostiju, br. knjige 535176 pod rednim br. 15 evidentirano lice M. B. rodjen ... godine iz S., imalac putne isprave br. ... koji je započeo boravište dana  27.03.2011. godine i kojem je prestalo pružanje usluga dana 29.07.2011. godine, da su ovlašćeni policijski službenici pregledom sobe u kojoj je boravio M. B. fiksirali, izuzeli i fotografisali sledeće tragove: trag br. 17) set kuhinjskih noževa, tri komada u drvenom stalku pronadjenih u apartmanu broj 10; trag br. 18) putnička torba crne boje pronadjena u apartmanu br. 10, gdje je garderoba u njoj najvjerovatnije pripadala licu M. B. iz B.; trag br. 19) najlon kesa sa obućom i garderobom, pronadjeni u apartmanu br. 10 koja najvjerovatnije pripada M. B. iz B.; trag br. 20) knjiga gostiju 535176; trag br. 21) vozilo marke “Porche Cayennes” reg. oznaka ...; trag br. 22) trag tamno-crvene boje, pronadjen na prednjem desnom točku vozila reg. br. ...; trag br. 23) trag tamno-crvene boje, pronadjen u unutrašnjem prednjem desnom blatobranu vozila reg. br. ...; trag br. 25) trag tamno-crvene boje, pronadjen na parkingu pored vozila reg. br. ...; trag br. 26) trag tamno-crvene boje, pronadjen na prednjem lijevom točku vozila reg. br. ...; trag br. 27) ) trag tamno-crvene boje, pronadjen na rukohvatu  prednjih lijevih vrata vozila reg. br. ... Takodje u unutrašnjosti vozila primijećeno je više tragova tamne boje nalik na krv i to na sjedištu vozača, na ručici od menjača i na volanu.Navedeni tragovi predstavljeni su u fotodokumentaciji Uprave policije PJ Budva br. 251/2011 od 29.07.2011. godine, u koju je sud izvršio uvid na glavnom pretresu. </span>
</p>
<p class="p3"></p>
<p class="p3">
<span> Iz sadržine  službene zabilješke Uprave policije Ku.br. 200/11 od 29.07.2011. godine, proizilazi, da je dana 29.07.2011. godine u 04,30 časova, Dežurna služba PJ Budva obaviještena telefonskim putem da je na parking prostoru u ul. Mediteranska bb, u Budvi u blizini Dječjeg vrtića došlo do svadje i fizčkog obračunavanja izmedju više lica, kojom prilikom je jedno lice zadobilo teške tjelesne povrede ubodom noža. Iz službene zabilješke nadalje proizilazi, da su izlaskom na lice mjesta OPS PJ Budva u ul. Mediteranska bb, na parking prostoru br. 4 kojim gazduje JP “Parking servis” Budva, zatekli radnika “Parking servisa” koji je radio na naplati parkinga Lj. N. (...) iz B., P. L. (...) iz K., koji je imao više ubodnih rana po tijelu i sa obilnim krvarenjem, i P. L. (...) iz K., sa vidnom povredom lakše prirode na lijevoj ruci, da je na lice mjesta ubrzo došla ekipa Hitne medicinske pomoći iz Budve i povrijedjenog P. transportovali kao hitan slučaj nakon ukazane prve pomoći u Opštu bolnicu Kotor-Hirurško odjeljenje gdje je zadržan radi dalje hospitalizacije.</span>
</p>
<p class="p3"></p>
<p class="p3">
<span>Iz sadržine službene zabilješke Uprave policije Ku.br. 200/11 od 29.07.2011. godine, proizilazi, da je dana 29.07.2011. godine OPS PJ Budva T. A. po nalogu rukovodioca EKP PJ Budva u Poslovnom centaru firme “Trade Unique”, u prisustvu izvršnog direktora B. G. i stručnog lica za video nadzor, izvršio uvid u video zapis sa kamera koje pokrivaju putni pravac Bulevar- Stari grad, kao i ul. Mediteranska u pravcu Stari grad- kafe bar „Sity“ u pravcu Kotorskih semafora i konstatovao, da je u 04:27:19 časova iz pravca Starog grada prema kafe baru „Sity“, zapažen prolazak Džipa tipa „Porshe Caen“, tamne boje. </span>
</p>
<p class="p3"></p>
<p class="p3">
<span> Iz sadržine službene zabilješke Uprave policije PJ Budva Ku.br. 200/11 od 29.07.2011. godine, proizilazi da je dana 29.07.2011. godine OPS PJ Budva Dj. M. obaviješten od strane dežurnog ljekara Opšte bolnice u Kotoru, da je P. L. u predmetnom dogadjaju zadobio više povreda ubodnih rana po tijelu, rukama i nogama, od kojih je jedna na nadlaktici lijeve ruke opasna po žviot, usljed kidanja arterije i obilnog krvarenja.</span>
</p>
<p class="p3"></p>
<p class="p3">
<span>Iz sadržine službene zabilješke Uprave policije PJ Budva Ku.br. 200/11 od 29.07.2011. godine, proizilazi da su  dana 29.07.2011. godine, oko 04:30 časova, OPS PJ Budva G. D. i Dj. D. od strane DS PJ Budva upućeni na parking prostor u ul. Mediteranskoj u neposrednoj blizini dječjeg vrtića, gdje je po dojavi gradjana došlo do fizičkog obračuna izmedju grupe mladića, te da su dolaskom na licu mjesta zatekli dva lica, od kojih je jedno bilo u besvjesnom stanju sa ubodnom ranomu predjelu lijeve ruke, koje je transportovano u Opštu bolnicu Kotor, i lice P. L., rodjen ... godine u P., nastanjen u K., ul. S. V. ...</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke dr. B. B. utvrdjuje se, da je pomenuti vještak na osnovu medicinske dokumentacije iz spisa predmeta na ime  svjedoka oštećenog P. L., te medicinske dokumentacije i fotografija za optuženog M. B., u koje je sud izvršio uvid na glavnom pretresu konstatovao sledeće povrede: Kod oštećenog P. L.: 1) povredu ledjnog dijela tijela u vidu dvije rane ubodine i jednu ranu posjekotinu srednje-lijevog dijela ledja u dijelu koji odgovara ledjnom dijelu grudnog koša. Dvije rane ubodine nastale su djelovanjem zamahnutog noža koji je djelovao na tijelo povrijedjenog svojim vrhom upravno postavljenim na površinu ledja, djelujući u dva navrata, brzo jedno za drugim, gotovo istog pravca i smjera, od pozadi i lako sa lijeve strane, odnosno u momentu kad je povrijedjeni sredinom grudnog dijela ledja bio okrenut ka nožu, dovodeći do oštećenja kože i potkožnog tkiva ovog dijela ledja, te sitnih krvnih sudova u prostoru kanala rana ubodina, a svojim vrhom dopirujući do kičmenog stuba i mišića koji se nalaze pored kičmenog stuba.Ubodni kanal ovih rana bio je približne dubine oko 5 cm. i širine oko 2 cm.Nakon nastajanja ovih povreda došlo je do izlaska krvi iz oštećenih krvnih sudova, a kroz otvore rana na koži, te u spoljašnju sredinu.Rana posjekotina  kože nastala je povlačenjem oštricom noža po koži pomenutog predjela ledja u jednom navratu, u momentu kad je povrijedjeni lijevom stranom ledjnog dijela grudnog koša bio okrenut ka oštrici noža, dok se o pravcu i smjeru povlačenja ne može sa sigurnošću govoriti. Osim oštećenja kože i eventualno mekog potkožnog tkiva, koje je tkivo neposredno ispod kože, te oštećenja sitnih krvnih sudova kože, dublje strukture grudnog koša, ostale su nepovrijedjene.; 2) povreda zadnje strane lijevog ramena u vidu dvije rane ubodine, nastale su djelovanjem zamahnutog noža koji je djelovao svojim vrhom, na tijelo povrijedjenog, tačnije na lijevo rame, odpozadi i više sa lijeve strane, u dva navrata, brzo jedno za drugim, dovodeći do oštećenja kože i mekog tkiva ramena dopirujući do ovojnica ramenog zgloba, dok su strukture zgloba ostale nepovrijedjene. Ove rane su približnog ubodnog kanala dužine oko 5 cm. i širine oko 2 cm, te nakon nastanka ovih povreda iz oštećenih krvnih sudova u prostoru rana došlo je do izlaska krvi kroz otvore rana a u spoljašnju sredinu.; 3) povreda nadlaktice lijeve ruke, na prelazu iz gornje u srednju trećinu nadlaktice u vidu rane ubodine čiji se otvor nalazio na koži spoljašnje strane nadlaktice, a ubodni kanal se pružao kroz gotovo svu nadlakticu pružajući se neposredno ispred nadlaktične kosti i svojim dnom dopirujući do potkožnog tkiva unutrašnje strane nadlaktice. Nastala je djelovanjem zamahnutog noža koji je djelovao svojim vrhom, upravno postavljenim na kožu spoljašnje strane nadlaktice, u jednom navratu, približnim pravcem i smjerom od lijevo i lako naprijed ka desno i lako pozadi u odnosu na uzdužnu osu nadlaktice. Prilikom djelovanja ove sile došlo je do presijecanja nadlaktične arterije, djelimičnog oštećenja nadlaktične vene i sitnih krvnih sudova u prostoru rane, te obilnog isticanja krvi kroz otvor ove rane, a u spoljašnju sredinu.; 4) povreda potkoljenice lijeve noge u području njene spoljašnje strane u vidu rane ubodine, nastala djelovanjem zamahnutog noža koji je djelovao na potkoljenicu lijeve noge svojim vrhom, u jednom navratu, dovodeći do oštećenja kože i mekog potkožnog tkiva, dok se o drugim karakteristikama ove rane ne može sa sigurnošću govoriti. Nakon nastajanja ove rane došlo je do izlaska krvi iz oštećenih krvnih sudova u prostoru rane a zatim i u spoljašnju sredinu.; 5) povreda licnog dijela u predjelu nosne piramide i dvije povrede nadlaktice desne ruke u vidu rana posjekotina, nastale su povlačenjem oštrice noža po koži nodsne piramide približnim pravcem i smjerom, ukoso, u odnosu na uzdužnu os lica, od lijevo ka desno ili obrnuto, a na koži nadlaktice desne ruke povlačenjem po koži spoljašnje strane nadlaktice ili tačnije u momentu kad je povrijedjeni spoljašnjom stranom nadlaktice desne ruke bio okrenut ka toj sili, stim  što se o pravcu i smjeru djelovanja noža, ne može govoriti, a sila je djelovala u dva navrata brzo jedno za drugim. Prilikom nastajanja ovih povreda (nosa i nadlaktice) došlo je do oštećenja kože i mekog potkožnog tkiva koje je neposredno ispod kože, dok su dublje strukture nosa i nadlaktice, ostale nepovrijedjene. Iz otećenih krvnih sudova kože, došlo je do izlaska manje količine krvi, a u spoljašnju sredinu.; 6) povreda kažiprsta desne šake u vidu rane posjekotine nastala je povlačenjem oštrice noža po koži dlanene strane ovog prsta u predjelu zgloba srednjeg i donjeg članka prsta, dovodeći do oštećenja kože mekog potkožnog tkiva, sitnih krvnih sudova u prostoru rane te oštećenja veze (tetive) mišića pregibača prsta a zatim izlaska manje količine krvnog sadržaja kroz otvor rane, a u spoljašnju sredinu. Nakon nastajanja ove rane došlo je do nemogućnosti savijanja poslednjeg članka kažiprsta. Ova povreda je mogla nastati i prilikom hvatanja povrijedjenog kažiprstom šake za sječivo. Povrede opisane pod brojem 1, 2, 4, 5 i 6 pojedinačno i u svom zbiru predstavljaju laku tjelesnu povredu, dok povreda opisana pod brojem 3, je posebno teška i po život opasna tjelesna povreda, koja je mogla dovesti do nastupanja smrti, ukoliko bi izostala odgovarajuća medicinska pomoć. Kod svjedoka P. L. pomenuti vještak je na osnovu medicinske dokumentacije u koju je sud izvršio uvid na glavnom pretresu, konstatovao povredu nadlaktice lijeve ruke u vidu rane posjekotine kože donjeg dijela spoljašnje strane nadlaktice, a na oko 5 cm, iznad lakta ove ruke i koja se dužim dijametrom ukoso pružala u odnosu na uzdužnu osu nadlaktice. Nastala je povlačenjem oštricom ili čvrstim, oštrim, zašiljenim predmetom koji odgovara sječivu noža, povlačenjem oštricom ili samim vrhom noža po koži ove strane nadlaktice, te osim oštećenja kože i mekog tkiva neposredno ispod kože, te sitnih krvnih sudova u prostoru ove rane, dublje strukture ruke, ostale su nepovrijedjene. Iz oštećenih krvnih sudova u prostoru rane došlo je do izlaska manje količine krvnog sadržaja a u spoljašnju sredinu. O preciznijem pravcu i smjeru djelovanja sile na osnovu medicinske dokumentacije se ne može govoriti. U momentu nastajanja ove povrede, povrijedjeni je donjim dijelom spoljašnje strane nadlaktice lijeve ruke bio okrenut ka sili koja je dovela do nastajanja ove povrede. Sa naprijed navedenog vještak je mišljenja da se radi o jednoj povredi i da predstavlja laku tjelesnu povredu. Kod okrivljenog M. B. pomenuti vještak je na osnovu medicinske dokumentacije u koju je sud izvršio uvid na glavnom pretresu, konstatovao sledeće povrede: 1) povredu licnog dijela  glave u vidu dvije nagnječine kože oba očna predjela, nastale djelovanjem zamahnute tupo-tvrde sile, ravne površine, slabijeg inteziteta djelovanja, koja sila je djelovala na glavu povrijedjenog, u dva navrata, i to jedanput od naprijed i više sa desne strane i drugi put od naprijed i više sa lijeve strane dovodeći do nagnječina kože spoljašnjih ivica očnih predjela i samih očnih predjela lica, te oštećenja sitnih krvnih sudova kože očnih predjela i nastajanja krvnih podliva kože kapaka oba oka, dok su dublje strukture glave ostale nepovrijedjene. Ove povrede su nastale kratko vrijeme jedna za drugom i mogle su nastati djelovanjem zamahnute stisnute šake. Nakon zadobijanja ovih povreda moglo je doći do pada povrijedjenog na podlogu.; 2) povredu nadlaktice  lijeve ruke i povreda podlaktice lijeve ruke su rane razderotine.Rana na prednjoj strani nadlaktici ruke nastala je udarom ili povlačenjem nadlakticom ruke, njenom donjom trećinom po ili o kakvu tvrdu podlogu, neravnu podlogu, tankog profila, a kao što je na primjer ivica vrata motornog vozila i slično, slabijim intezitetom povlačenja ili udara, u jednom navratu, a u momentu kad je povrijedjeni prednjom stranom donje trećine nadlaktice ove ruke bio okrenut ka toj sili. Osim oštećenja kože i mekog potkožnog tkiva koje je tkivo neposredno ispod kože, te sitnih krvnih sudova kože, dublje strukture nadlaktice ostale su nepovrijedjene. Nakon nastajanja ove povrede došlo je do izlaska manje količine krvnog sadržaja iz oštećenih krvnih sudova, kroz otvor ove rane, a u spoljašnju sredinu. Rana razderotina kože podlaktice lijeve ruke na njenoj prednje-spoljašnjoj strani, gornje trećine podlaktice, nastala je udarom pomenutim dijelom podlaktice o tvrdu i neravnu podlogu, trakastog profila, slabijim ili srednjim intezitetom djelovanja sile u jednom navratu, dovodeći do oštećenja kože i mekog potkožnog tkiva te krvnih sudova u prostoru ove rane i izlaska manje količine krvnog sadržaja kroz otvor a u spoljašnju sredinu. Ova povreda je mogla nastati udarom pomenutim dijelom ruke o dio rama vratiju motornog vozila ili dijelu ivice blatobrana motornog vozila ili druge slične podloge.; 3) povredu u predjelu gornje trećine zadnje strane podlaktice desne ruke, je rana razderotina kože nastala prilikom pada ovim dijelom desne ruke na tvrdu i neravnu podlogu, a kao što je asfaltna, betonska i slična podloga, te osim oštećenja kože, mekog potkožnog tkiva koje tkivo  je neposredno ispod kože i sitnih krvnih sudova u prostoru ove rane, dublje strukture ruke ostale su nepovrijedjene.; 4) povredu unutrašnje strane palca desne ruke u vidu dvije manje ogrebotine kože ili ogrebotine i posjekotine kože, nastale su povlačenjem ovim dijelom palca po kakvoj tvrdoj i neravnoj podlozi i ne može se isključiti i mogućnost nastanka ovakve povrede palca, prilikom hvatanja palcem za kakvu tvrdu i neravnu podlogu. Osim oštećenja površinskog sloja kože i sitnih krvnih sudova kože, dublje strukture palca ostale su nepovrijedjene, a iz oštećenih krvnih sudova kože došlo je do izlaska manje količine krvnog sadržaja u spoljašnju sredinu.; 5) povredu trbuha u predjelu lijevog gornjeg kvadranta trbuha je sitna oguljotina kože, nastala povlačenjem čvrstim zašiljenim predmetom plitkog profila koji odgovara izgledu nokta prsta šake po koži ovog dijela tijela povrijedjenog, te osim oštećenja površinskog sloja kože dublje strukture trbuha, ostale su nepovrijedjene. Ova povreda je mogla nastati prilikom hvatanja ili guranja povrijedjenog za pomenuti dio tijela. Navedene povrede su nastale kratko vrijeme jedna za drugom i predstavljaju i pojedinačno i u svom zbiru laku tjelesnu povredu.</span>
</p>
<p class="p3"></p>
<p class="p3">
<span>Na glavnom pretresu vještak je u cjelosti ostao pri svom nalazu i mišljenju, s tim što je objasnio da je povreda kod P. L.  opisana pod rednim brojem 3. nalaza i mišljenja, nastala djelovanjem opisane zamahnute sile srednjeg inteziteta djelovanja na područje nadlaktice lijeve, koja je dovela do nastanka povrede u vidu rane ubodine, da su ostale rane ubodine nastale djelovanjem zamahnute opisane sile slabijeg inteziteta djelovanja, dok su ostale povrede u vidu posjekotina mogle nastati djelovanjem sile i slabijeg i srednjeg i jačeg inteziteta zamahnutosti sile, koja je djelovala samo na površinu tijela i koja je dovela do oštećenja površinskih djelova tijela povrijedjenog, da je prilikom nastajanja ovih povreda kod povrijedjenog, a kako se radilo o jednom dinamičnom procesu zadobijanja povreda, to se sa sigurnošću nije moglo utvrditi rastojanje izmedju povrijedjenog i sile. Vještak je dalje objasnio da su povrede kod povrijedjenog P. L. u predjelu ledjnog dijela opisane pod rednim brojem 1. nalaza i mišljenja, u vidu dvije rane ubodine, nastale brzo jedna za drugom u momentu kad je povrijedjeni bio ledjima okrenut ka nožu-počiniocu, jer su se nalazile na takvoj i maloj površini ledja blizu jedna drugoj, a i nastale su djelovanjem sile gotovo istog pravca i smjera. Nadalje vještak je objasnio da je kod povrijedjenog P. L. prvo nastala povreda u području potkoljenice lijeve noge označena rednim brojem 4, a zatim ostale povrede redom kako je to naveo u osnovnom nalazu, jer je povreda rana ubodina potkoljenice lijeve noge opisana pod rednim brojem 4. nalaza i mišljenja, mogla nastati samo onda kada je oštećeni P. L. potkoljenicom lijeve noge bio okrenut ka sili koja je dovela do nastanka ove povrede, a počinilac djela u takvom položaju da je mogao ovakvu povredu nanijeti povrijedjenom, tj. bio u takvom položaju da je svojom rukom u kojoj je držao nož bio blizu potkoljenici lijeve noge, te da je mišljenja da je ova povreda mogla nastati u momentu kada je počinilac djela povredjivanja mogao biti u ležećem položaju i okrenut ka potkoljenici lijeve noge povrijedjenog. Takodje vještak je objasnio da ako se uzme u obzir iskaz svjedoka, da su pojedine povrede nastale u momentu kada su povrijedjeni i počinilac djela povredjivanja bili u tzv. „klinču“ tj. neposrednom kontaktu jedan sa drugim, to su onda povrede koje su u tom momentu nastale djelovale u slabijem intezitetu, te da su povrede u predjelu nosne piramide i kažiprsta desne šake, mogle nastati i u momentu kada su povrijedjeni i počinilac djela povredjivanja bili neposredno jedan pored drugog.</span>
</p>
<p class="p3"></p>
<p class="p3">
<span>Sud je nalaz i mišljenje, te usmeno izjašnjenje stalnog sudskog vještaka medicinske struke cijenio kao stručan, jasan, objektivan i zasnovan na pravilima struke i nauke, pa je isti u  cjelosti i prihvatio. </span>
</p>
<p class="p3"></p>
<p class="p3">
<span>Iz nalaza i mišljenja Komisije vještaka medicinske struke u sastavu prof. dr. S. M. – neuropsihijatar, dr. Ž. G. – psihijatar i S. I. B. - psiholog od 20.08.2012. godine, utvrdjuje se da su vještaci prilikom procjene duševnog stanja optuženog analizirali ličnost optuženog, njegov životni put, zatim dobijene podatke koji se odnose na psihičko stanje optuženog prije i u vrijeme izvršenja krivičnog djela, kao i forenzičko psihijatrijski odnos prema krivičnom djelu za koje je optužen. Tako su tokom neposrednih psihijatrijskih pregleda zaključili da optuženi M. B. ne pokazuje simptome trajnog duševnog oboljenja, niti težeg duševnog poremećaja, da mu je rani psihomotorni razvoj protekao uredno, da nije razvio model ponašanja sa karakteristikama agresivne ličnosti, te da se radi o duševno zdravoj osobi.Kod psihološkog testiranja utvrdjeno je da je optuženi osoba očuvanih intelektualnih potencijala koji se procjenjuju iznad prosjeka, da ispoljava ekstravertiranost, a bazično nema sklonosti ka impulsivnom, nekontrolisanom i agresivnom ponašanju, da preovladava sklonost ka opsesivno kompulsivnom načinu reagovanja, koja se tumači kao strukturalna odlika ličnosti, a ne kao patološka predispozicija, te da se radi o duševno zdravoj osobi. Pri pregledu optuženog, imajući u vidu podatke u spisima predmeta, gdje optuženi navodi da je nakon zadobijenih udaraca u glavu i pada na tlo, kod njega bila prisutna djelimična amnezija, odnosno djelimično nesjećanje okolnosti koje se odnose na izvršenje krivičnog djela, vještaci su utvrdili konfuzno stanje optuženog koje je uzrokovano traumom glave, generisalo je i pomućenje svijesti i djelimičnu amneziju koja se odnosi na period zadobijanja traume glave do dolaska u hotel, kao i da se ne mogu isključiti elementi prisustva psihogene amnezije uzrokovane afektom jakog inteziteta. Analizom deliktne situacije vještaci su procjenjivali forenzičko psihijatrijski odnos optuženog u odnosu na krivično djelo stavljeno mu na teret, i u tom smislu posebnu pažnju obratili na procjenu afektivnog stanja okrivljenog u vrijeme izvršenja krivičnog djela.Kod procjene afektivnog stanja optuženog vještaci su imali u vidu iskaze okrivljenog, analizirali iskaze svjedoka i oštećenog koji ne negira da je zadao udarac pesnicom u glavu optuženom, koji ako se prihvate kao realni, može se zaključiti da osnovni pokretač agresivne aktivnosti optuženog je afekat straha, razdraženosti i bijesa jakog inteziteta, koji je izazvan provokativnim ponašanjem oštećenog, kao i da se kod duševno zdravih osoba kao što je optuženi  u okolnostima životne ugroženosti generiše afektivno stanje jakog inteziteta. Stoga su vještaci na kraju zaključili, a imajući u vidu strukturu ličnosti optuženog, njegove visoko prosječne intelektualne kapacitete, kao i stanje afekta straha, razdraženosti i bijesa jakog inteziteta u vrijeme izvršenja krivičnog djela, da je sposobnost shvatanja značaja djela optuženog i mogućnost upravljanja svojim postupcima u vrijeme izvršenja krivičnog djela bili bitno smanjeni.</span>
</p>
<p class="p3"></p>
<p class="p3">
<span>Predstavnik komisije vještaka stalni sudski vještak – neuropsihijatar prof. dr. S. M. je na glavnom pretresu od 25.10.2012. godine u cjelosti ostao pri osnovnom nalazu i mišljenju, s tim što je objasnio, da se komisija prilikom procjene inpulsivnosti optuženog koristila nalazom psihologa sa testovima i neposrednim pregledima psihijatara, da su u nalazu naveli da optuženi u svom životu nije razvio agresivni način ponašanja u smislu psihopatske ličnosti, da na testu ličnosti ispoljava ekstorvitiranost, da bazično nema sklonosti ka inpulsivnom i nekontrolisanom agresivnom ponašanju, te da konstatacija inpulsivnosti nije suprotna njihovom mišljenju, jer kako su naveli u procjeni delikta u afektu i duševno zdrave osobe kada se nalaze u stanju vlastite ugroženosti ili subjektivnog doživljavanja vlastite ugroženosti reagiraju u tom stanju afekta inpulsivno i nagonski, kao što su objasnili u nalazu i kasnije preveli u zaključak. Vještak je dalje objasnio da se afekat straha, bijesa jakog inteziteta kod optuženog javlja u momentu kada je fizički napadnut, odnosno kada je zadobio udarac, te da se u tom momentu može shvatiti, da je psihičko stanje optuženog generisao jaki intezitet straha razdraživosti koji predstavlja „zadnju kap“.</span>
</p>
<p class="p3"></p>
<p class="p3">
<span>Sud je nalaz i mišljenje, te usmeno izjašnjenje predstavnika komisije vještaka cijenio kao stručne, jasne, objektivne, zasnovane na pravilima struke i nauke, pa je isti u cjelosti prihvatio. </span>
</p>
<p class="p3"></p>
<p class="p3">
<span>Iz izvoda iz kaznene evidencije za optuženog M. B., Uprave policije  PJ Bar od 29.08.2011. godine, utvrdjeno je da isti nije osudjivan. </span>
</p>
<p class="p3"></p>
<p class="p3">
<span>Cijeneći navode optužbe, odbranu optuženog, te sve provedene dokaze kako pojedinačno, tako i u njihovoj medjusobnoj povezanosti, ovaj sud je utvrdio sledeće činjenično stanje:</span>
</p>
<p class="p3"></p>
<p class="p3">
<span>Naime, u postupku je nesumnjivo utvrdjeno, da se optuženi M. B. dana 29.07.2011. godine, oko 04,30 časova, vozilom marke "Porshe caen" crne boje, kojim je upravljao, u pratnji svjedoka S. K., dovezao na parking preduzeća "Parking servis" iz Budve, koji se nalazi u Mediteranskoj ulici, a potom u društvu istog svjedoka otišao do obližnjeg restorana brze hrane "Školijeri", gdje su kupili sendviče, a zatim se vratili na parking do vozila, stali pored njega kratko vrijeme kako bi pojeli sendviče koje su prethodno kupili, da bi zatim svjedok S. K. krenula ka obližnjem kontejneru, koji se nalazio u sporednoj ulici, koja vodi ka restoranu "Oaza", kako bi bacila ostatke hrane i ambalažu i to u trenutku kada su tom ulicom iz pravca Mediteranske ulice, automobilom naišli svjedok P. L., koji je upravljao vozilom i oštećeni P. L., koji se nalazio na mjestu suvozača, koji su prilikom mimoilaska sa svjedokom S. K., istoj dobacivali iz auta, što je bio razlog da svjedok S. K. ubrzanim korakom krene prema optuženom M., koji je čekao ispred vozila "Porshe Caen", nakon čega oboje sjedaju u automobil i kreću prema izlaznoj-naplatnoj rampi parkinga. </span>
</p>
<p class="p3"></p>
<p class="p3">
<span>Ovakvo utvrdjeno činjenično stanje, ovaj sud je nesumnjivo utvrdio, kako iz navoda odbrane optuženog, koji je naveo, da je kritičnog jutra zajedno sa svojom djevojkom S. K. po povratku iz diskoteke "Top Hil", koja se nalazi na brdu "Topliš" iznad Budve, dovezao na jedan parking u blizini restorana brze hrane "Školijeri", gdje su kupili sendviče, a zatim se vratili do vozila i ispred njega stali kako bi S. K. pojela sendvič, pa kako sendvič nije pojela do kraja, krenula je da ostatak hrane baci u jedan obližnji kontejner, koji se nalazio u jednoj sporednoj ulici, koja vodi do restorana "Oaza" i u trenutku kada se K. nalazila pored kontejnera, na nekih 20-tak metara od nje, primijetio je jedno vozilo tamne boje, u kojem su se nalazila dva momka, od kojih je momak koji se nalazio na mjesto suvozača, izbacio glavu kroz prozor i uputio riječi K., koja je već krenula da predje ulicu, govoreći joj "kako prelaziš ulicu kurvetino jedna, ološu jedan, baš ti je lijep taj šorc što si obukla", nakon čega je K. ubrzala hod, došla do njega, da bi potom oboje ušli u automobil i krenuli sa parkinga prema naplatnoj rampi. </span>
</p>
<p class="p3"></p>
<p class="p3">
<span>Odbrana optuženog M. B. u ovom dijelu, potvrdjena je i iskazom svjedoka S. K., koja je pak u svom iskazu navela, da je kritičnog jutra bila zajedno u vozilu sa svojim momkom-optuženim M. B., i da su po povratku iz diskoteke "Top Hil" u Budvi sa automobilom kojim je upravljao optuženi svratili na jedan parking u centru grada, a zatim otišli do jednog obližnjeg giros restorana, gdje su kupili sendviče i potom se vratili do vozila, stali ispred njega, nešto pričali i jeli, da bi potom krenula da baci papire od sendviča u kantu za smeće koja se nalazila u sporednoj ulici, kada je prilikom prelaska ulice sa njene lijeve strane naišlo jedno tamno vozilo, u kojem su se nalazila dva momka, od kojih joj je momak koji se nalazio na mjesto suvozača kroz otvoren prozor odbacio "gdje si kurvo ološu", što je bio razlog da pretrči ulicu i uputi se nazad na parkingu, gdje je čekao momak pored vozila, kome je odmah rekla "hajde požuri, idemo", ali mu nije rekla što su joj momci iz vozila dobacili, niti je znala da li je to optuženi mogao da čuje, nakon čega su vozilom krenuli ka izlaznoj rampi.</span>
</p>
<p class="p3"></p>
<p class="p3">
<span>Odbrana optuženog te iskaz svjedoka S. K. potvrdjen je jasnim, doslednim i odredjenim kazivanjem svjedoka Lj. N., očevidca predmetnog dogadjaja, koji je u svom doslednom iskazu, kako u prethodnom postupku, tako i na glavnom pretresu posvjedočio, da je kritičnog jutra radio na naplatnoj rampi parkinga koji se nalazi u ulici Mediteranskoj u Budvi, kada je oko 04,20 sati na taj parking došlo vozilo marke "Porshe caen" beogradskih tablica, kojim je upravljao jedan momak i vozilo parkirao na kraju parkinga bliže pošti i ulici koja vodi ka restoranu "Oaza", da bi nakon nekih 15 do 20 minuta vidio, da se to vozilo ponovo pokrenulo i došlo do naplatne rampe. I svjedok P. L. u svom iskazu u prethodnom postupku nije negirao, da su on i oštećeni P. L. kritične noći u sporednoj ulici, koja vodi ka restoranu "Oaza", primijetili svjedoka S. K., u trenutku kada je ista prelazila ulicu ispred automobila kojim je on upravljao, te da su on ili oštećeni P. prokomentarisali kako ta djevojka dobro izgleda.</span>
</p>
<p class="p3"></p>
<p class="p3">
<span>Nadalje, u postupku je nesumnjivo utvrdjeno, da je optuženi M. B., dolaskom do naplatne kućice  zaustavio vozilo kojim je upravljao, a zatim izašao iz vozila i radniku koji je radio na parkingu, svjedoku Lj. N. predao tiket za naplatu parkinga, u kom trenutku iz pravca zadnjeg dijela vozila "Porshe caen" prilaze oštećeni P. L. i svjedok P. L., govoreći optuženom "u čemu je problem" na što im je optuženi odgovorio "što dobacujete ", da bi potom oštećeni P. L. uhvatio za ruku optuženog M., a zatim ga pesnicom udario u glavu, od kog udarca je optuženi pao na zemlju, kada oštećeni P. zajedno za svjedokom P. L. počinje nogama da udara optuženog po glavi i tijelu, nanoseći mu tom prilikom lake tjelesne povrede u vidu nagnječenja oba očna predjela, dvije razderotine u predjelu nadlaktice i podlaktice lijeve ruke, razderotinu u predjelu gornje trećine zadnje strane podlaktice desne ruke, dvije ogrebotine i jednu posjekotinu u predjelu unutrašnje strane palca desne ruke i oguljotinu u predjelu lijevog gornjeg kvadranta trbuha, nakon čega se optuženi M. B., mašio noža koji je imao kod sebe, a koji je držao u zelenoj futroli i dok se nalazio na zemlji, sa istim uboo oštećenog P. L. u predjelu potkoljenice lijeve noge nanoseći mu ubodnu ranu uz oštećenje kože i mekog potkožnog tkiva, nakon čega je uspio da ustane sa zemlje, kada na optuženog ponovo nasrću oštećeni P. i svjedok P., kojom prilikom je u medjusobnoj razmjeni udaraca, optuženi oštricom noža koji je imao kod sebe, oštećenom P. L. nanio povrede i to u predjelu lijevog leđnog dijela tijela u vidu dvije rane ubodine i jednu ranu posjekotinu srednjeg lijevog dijela ledja, povredu zadnje strane lijevog ramena u vidu dvije rane ubodine, povrede ličnog dijela u predjelu nosne piramide i dvije povrede nadlaktice desne ruke u vidu rana posjekotina, nastalih povlačenjem oštrice noža po koži, povredu kažiprsta desne šake u vidu rane posjekotine nastale takodje povlačenjem oštrice noža na koži, a koje povrede se kvalifikuju kao lake tjelesne povrede, te ranu ubodinu u predjelu nadlaktice lijeve ruke na prelazu iz gornje u srednju trećinu, čiji se otvor nalazio na koži spoljašnje strane nadlaktice sa ubodnim kanalom, koji se pružao kroz gotovu svu nadlakticu dopirući do potkožnog tkiva unutrašnje strane nadlaktice, sa presijecanjem nadlaktične arterije, djelimičnim oštećenjem nadlaktične vene i sitnih krvnih sudova u prostoru rane sa obilnim krvarenjem u spoljašnju sredinu kroz otvor rane, a koja povreda je kvalifikovana kao posebno teška i po život opasna tjelesna povreda.</span>
</p>
<p class="p3"></p>
<p class="p3">
<span>Prednje je sud nesumnjivo utvrdio, iz iskaza saslušanih svjedoka i to prije svega iskaza svjedoka Lj. N., svjedoka S. K., nalaza i mišljenja stalnog sudskog vještaka medicinske struke dr. B. B., te njegovog usmenog izjašnjenja na glavnom pretresu, kao i same odbrane optuženog M. B.. </span>
</p>
<p class="p3"></p>
<p class="p3">
<span>Optuženi M. je u svojoj odbrani naveo, da je dolaskom sa vozilom do naplatne rampe isto zaustavio, a zatim izašao iz vozila kako bi platio parking kartu, te da je u trenutku kada se nalazio ispred naplatne rampe, sa svoje lijeve strane, kod zadnjeg dijela vozila kojim je upravljao primijetio dva momka, od kojih je jednog prepoznao kao momka koji je prethodno dobacivao njegovoj djevojci svjedoku S. K., koji je imao plavkastu kosu, sa svijetlom majicom, atletski gradjen i koji mu je tom prilikom uputio riječi "šta gledaš ti put nas pičko jedna beogradska, jebem te u usta", na što mu je on odgovorio "momci u čemu je problem", da bi mu u jednom trenutku prišao drugi momak, uhvatio ga za ruku i rekao mu "dodji ovamo da ti pokažem", kojom prilikom je pokušao da se izmakne i udalji, ali mu je tada prišao "plavkasti" momak i udario ga pesnicom u predjelu desnog oka, od kojeg udarca se zateturao, a zatim je uslijedio i udarac u predjelu lijevog oka od strane drugog momka, od kojeg udarca je pao na asfalt, da bi potom oba momka nastavila da ga šutiraju dok se on nalazio na zemlji, usljed čega je obilno krvario iz nosa, nakon čega je izgubio i svijest i ne sjeća se daljeg toka dogadjaja.</span>
</p>
<p class="p3"></p>
<p class="p3">
<span>Navodi odbrane optuženog M., da su na parkingu kod naplatne kućice prišla dva nepoznata momka (oštećeni P. i svjedok P.), da ga je oštećeni P. najprije bez ikakvog povoda i pravog razloga udario pesnicom u predjelu desnog oka, da je od udarca pao na zemlju, gdje su oštećeni P. i svjedok P. nastavili da ga šutiraju po glavi i tijelu, potvrdjuje se i iskazom svjedoka S. K., koja je u svom doslednom iskazu kako u prethodnom postupku, tako i na glavnom pretresu navela, da je optuženi dolaskom do naplatne kućice morao da izadje iz vozila kako bi platio kartu, dok je ona ostala u vozilu, da je u tom trenutku vidjela, da sa njene lijeve strane u predjelu zadnjih lijevih vrata, dva momka, kako nešto dobacuju optuženom, nakon čega je nastala vika i dreka, da bi potom vidjela momka u bijeloj majici, kojeg je prepoznala kao momka koji joj je prethodno na ulici dobacivao, kako udara optuženog u predjelu glave, dok nije bila sigurna da li ga je i drugi momak udario, nakon čega je optuženi pao u predjelu lijevog zadnjeg točka vozila, te da je po pokretu ruku i nogu ta dva momka (oštećeni P. i svjedok P.), zaključila da isti "šutiraju" optuženog, a da je sledeće čega se sjeća, to da je optuženog vidjela svog krvavog kako izbezumljeno ulazi u vozilo i govori momku iz naplatne kućice da podigne rampu, što je taj momak i učinio, nakon čega su se odvezli u pravcu semafora, gdje je sva uplakana i histerična izašla iz vozila i otišla u svoj apartman.</span>
</p>
<p class="p3"></p>
<p class="p3">
<span>Naprijed citirana odbrana optuženog, te iskaz svjedoka S. K., potvrdjuje se i doslednim iskazom svjedoka Lj. N., radnika na naplatnoj rampi, čiji je iskaz sud cijenio kao jasan, odredjen i istinit, obzirom, da se radi o objektivnom očevidcu predmetnog dogadjaja, a koji je u svom iskazu naveo, da je po dolasku vozila "Porshe caen" na naplatnu rampu iz tog vozila izašao momak i predao mu parking tiket, koju je on krenuo da skenira, u kom trenutku vidi, da iz pravca zadnjeg dijela vozila "Porshe caen" dolaze dva momka, prilaze momku koji je plaćao parking i govore mu nešto u stilu "u čemu je problem", na što im je momak koji je plaćao parking odgovorio "što dobacujete", da je zatim krenula rasprava, kojom prilikom je kod momka koji je plaćao parking primijetio futrolu maslinasto zelene boje, koju nije vidio u njegovim rukama, kada mu je predavao tiket, da bi nakon toga jedan od dva momka koja su prišla, povukao za ruku momka koji je plaćao parking, a zatim ga jako udario pesnicom u glavu, od kog udarca je momak koji je plaćao parking pao, da bi zatim oba momka počela da šutiraju momka koji leži. Ovaj svjedok je dalje naveo, da je vidio da je momak koji je plaćao parking u jednom trenutku ustao, ali se tuča zatim nastavila sa desne strane naplatne kućice. Svjedok je dalje naveo, da je vidio kako se ova tri momka nalaze u "klinču" i razmjenjuju udarce, da je prišao djevojci koja je sjedjela u "Porsheu" i molio je da pokuša da razdvoji te momke koji su se tukli, ali je ona samo vrištala i plakala i nije izlazila iz automobila za sve vrijeme, nakon čega vidi momka koji krvari iz desne ruke, a onda i vozača "Porshea" koji ulazi u vozilo i govori mu "digni rampu", što je on i učinio, nakon čega se vozilo udaljilo sa parkinga.</span>
</p>
<p class="p3"></p>
<p class="p3">
<span>Nadalje, iz sadržine medicinske dokumentacije na ime oštećenog P. L., te optuženog M. B., nalaza i mišljenja stalnog sudskog vještaka medicinske struke dr. B. B. i njegovog usmenog izjašnjenja na glavnom pretresu, ovaj sud je na nesumnjiv način utvrdio vrstu, težinu i mehanizam nastanka tjelesnih povreda kod oštećenog P. L., te optuženog M. B.. Naime, iz stručnog i objektivnog nalaza i mišljenja vještaka medicinske struke dr. B. B. nesumnjivo je utvrdjeno, da je oštećeni P. L. u predmetnom dogadjaju zadobio povredu leđnog dijela tijela u vidu dvije rane ubodine i jednu ranu posjekotinu srednje-lijevog dijela ledja u dijelu koji odgovara leđnom dijelu grudnog koša, da su dvije rane ubodine nastale djelovanjem zamahnutog noža, koji je djelovao na tijelo povrijedjenog svojim vrhom na površinu ledja u dva navrata, brzo jedno za drugim, gotovo istog pravca i smjera, kada je oštrica noža bila sa zadnje i lako sa lijeve strane tijela oštećenog P., odnosno u momentu kada je oštećeni P. sredinom grudnog dijela ledja bio okrenut ka oštrici noža, dovodeći do oštećenja kože i potkožnog tkiva, te sitnih krvnih sudova u prostoru kanala rana ubodina, dopirući do kičmenog stuba i mišića koji se nalaze pred kičmenog stuba, čija dubina je približno do 5 cm i širine oko 2 cm, povredu zadnje strane lijevog ramena u vidu dvije rane ubodine, nastale djelovanjem zamahnutog noža, oštricom noža na tijelo povrijedjenog, kada se oštrica nalazila sa zadnje i više lijeve strane, u dva navrata brzo jedno za drugim, dovodeći do oštećenja kože i mekog tkiva ramena, povredu potkoljenice lijeve noge u području njene spoljašnje strane u vidu rane ubodine, nastale djelovanjem zamahnutog noža, koji je djelovao na potkoljenicu u jednom navratu, dovodeći do oštećenja kože i mekog potkožnog tkiva, povredu ličnog dijela u predjelu nosne piramide i dvije povrede nadlaktice desne ruke u vidu rana posjekotina nastalih povlačenjem oštrice noža po koži nosne piramide, približnim pravcem i smjerom ukoso u odnosu na uzdužnu osu lica, slijeva na desno ili obratno, a na koži nadlaktice desne ruke povlačenjem oštrice po koži spoljašnje strane nadlaktice, kada je oštećeni P. spoljašnjom stranom nadlaktice desne ruke bio okrenut ka toj sili, koja je djelovala u dva navrata, brzo, jedno za drugim, dovodeći do oštećenja kože i mekog potkožnog tkiva, povredu kažiprsta desne šake u vidu rane posjekotine, nastale povlačenjem oštrice noža po koži dlanene strane ovog prsta, u predjelu zgloba srednjeg i donjeg članka prsta, dovodeći do oštećenja kože i mekog potkožnog tkiva, a koja povreda je mogla nastati i hvatanjem za sječivo od strane oštećenog. Vještak se dalje izjasnio, da navedene povrede koje je zadobio oštećeni P. L. u predmetnom dogadjaju i pojedinačno i u svom zbiru predstavljaju laku tjelesnu povredu, dok povreda koju je oštećeni zaodbio u vidu rane ubodine na prelazu iz gornje u srednju trećinu nadlaktice lijeve ruke, čiji se otvor nalazio na koži spoljašnje strane nadlaktice i čiji ubodni kanal se pružao kroz gotovo svu nadlakticu svojim dnom dopirući do potkožnog tkiva unutrašnje nadlaktice, dovodeći do rascjepa nadlaktice arterije, djelimičnog oštećenja nadlaktične vene i sitnih krvnih sudova u prostoru rane, te obilnog isticanja krvi kroz otvor ove rane, predstavlja tešku i po život opasnu tjelesnu povredu, koja je mogla dovesti do smrtnog ishoda, ukoliko bi izostala odgovarajuća medicinska pomoć, a koja povreda je nastala djelovanjem zamahnutog noža svojim vrhom u jednom aktu, smjerom od lijevo, lako naprijed ka desno i lako pozadi, u odnosu na uzdužnu osu nadlaktice. </span>
</p>
<p class="p3"></p>
<p class="p3">
<span>Iz nalaza i mišljenja ovog vještaka sud je utvrdio vrstu, težinu i mehanizam nastanka tjelesnih povreda i kod optuženog M. B.. Tako se iz nalaza i mišljenja vještaka medicinske struke utvrdjuje, da je optuženi M. B. u predmetnom dogadjaju zadobio povredu ličnog dijela glave u vidu dvije nagnječine kože oba očna predjela, povredu nadlaktice lijeve ruke i podlaktice lijeve ruke u vidu rana razderina, povredu o predjelu gornje trećine zadnje strane podlaktice desne ruke u vidu rane razderotine, povredu unutrašnje strane palca desne ruke u vidu dvije manje ogrebotine kože, odnosno posjekotine i povredu trbuha u predjelu lijevog gornjeg kvadranta u vidu sitne oguljotine kože, a koje povrede je vještak kvalifikovao i pojedinačno i zbirno kao lake tjelesne povrede, nastale i to: povreda ličnog dijela glave djelovanjem zamahnute tupotvrde sile u što bi spadala i šaka na glavu povrijedjenog u dva navrata, od kojeg dejstva sile je optuženi mogao i biti oboren na zemlju, dok su povrede nadlaktice i podlaktice lijeve ruke, rana razderotina u predjelu podlaktice desne ruke, mogle nastati mehanizmom pada i udara, odnosno povlačenjem nadlaktice o neravnu i tvrdu podlogu, dok je povreda unutrašnje strane palca desne ruke u vidu ogrebotine ili posjekotine mogla nastati povlačenjem tog dijela palca po kakvoj tvrdoj i neravnoj podlozi ili hvatanjem istog za takvu podlogu, a povreda trbuha u vidu sitnih oguljotina kože su mogle nastati povlačenjem čvrstim zašiljenim predmetom plitkog profila, u što bi spadao nokat prsti po koži, obzirom da nije došlo do povreda grudne strukture trbuha, kao i hvatanjem ili guranjem optuženog za pomenuti dio tijela. </span>
</p>
<p class="p3"></p>
<p class="p3">
<span>Nadalje, iz usmenog izjašnjenja ovog vještaka na glavnom pretresu, nesumnjivo je utvrdjen i mogući redosled nanošenja povreda kod oštećenog P. L.. Tako se vještak izjasnio, a imajući u vidu dinamični proces zadobijanja povreda, da je povreda u predjelu potkoljenice lijeve noge u vidu rane ubodine kod oštećenog P. prvo nastala, obzirom da je oštećeni P. u trenutku zadobijanja te povrede, potkoljenicom lijeve noge morao biti okrenut ka sili koja je dovela do nastanka iste, dok je lice-počinilac morao biti u takvom položaju, da je svojom rukom u kojoj je držao nož bio blizu potkoljenice lijeve noge, te se stoga sa sigurnošću izjasnio, da je ta povreda nastala u momentu kada je počinilac povredjivanja bio u ležećem položaju, okrenut ka potkoljenici lijeve noge povrijedjenog, dok su sve ostale povrede kod oštećenog P. nastale naknadno, najvjerovatnije kada su se povrijedjeni i počinilac nalazili u tzv. "klinču", odnosno neposrednom kontaktu jedan sa drugim, obzirom da su sve povrede nastale djelovanjem sile slabijeg inteziteta. </span>
</p>
<p class="p3"></p>
<p class="p3">
<span>Dakle, imajući u vidu ovakav stručan i objektivan nalaz i mišljenje vještaka medicinske struke i njegovo usmeno izjašnjenje na glavnom pretresu, po ocjeni suda potvrdjena je odbrana optuženog M. B., te iskazi svjedoka S. K. i Lj. N., da je oštećeni P. L. kritičnom prilikom udario optuženog pesnicom u glavu ispred naplatne kućice, od kog udarca je optuženi pao na zemlju, nakon čega je zajedno sa svjedokom P. L. nastavio da ga udara, kao i dio iskaza svjedoka Lj. N., da je optuženi u jednom trenutku uspio da ustane sa zemlje, nakon čega se tuča nastavila pored kućice sa njene desne strane, kada je svjedok vidio kako se optuženi sa oštećenim P. i svjedokom P. nalazio u "klinču" i kako razmjenjuju udarce, a na što upućuju zaključci vještaka, da je oštećeni P. prvu povredu u vidu ubodne rane lijeve potkoljenice u području spoljašnje strane zadobio u trenutku kada se optuženi nalazio na zemlji, odnosno, da su ostale povrede kod oštećenog P. mogle nastati, kada su povrijedjeni i počinilac djela povredjivanja bili u tzv. "klinču", tj. u neposrednom kontaktu jedan sa drugim, na što upućuje činjenica da su povrede oštećenog P. nastale djelovanjem sile slabijeg inteziteta, što potvrdjuje i zaključak suda, da se optuženi M. B. mašio noža, nakon što je pesnicom udaren u glavu od strane oštećenog P., nakon čega ga je oštećeni zajedno sa svjedokom P. nastavio da udara, kada je optuženi M. zadao povredu oštećenom P. u vidu ubodne rane lijeve potkoljenice. Konačno, u prilogu ovakvog zaključka suda stoji i činjenica koja proizilazi i iz iskaza svjedoka P. L. i samog oštećenog P. L., koji nije sporio činjenicu, da je oštećeni prvi udario optuženog pesnicom u glavu, od kog udarca je optuženi pao na zemlju.</span>
</p>
<p class="p3"></p>
<p class="p3">
<span>Kod ovako utvrdjenog činjeničnog stanja, sud nije mogao prihvatiti iskaz svjedoka oštećenog P. L., da je optuženi kritičnom prilikom u trenutku kada je on zajedno sa svjedokom P. L. prelazio preko parkinga, u blizini naplatne kućice izašao iz vozila sa nožem u ruci, krenuo ka njima, napao njega i P. L., a zatim počeo da ga bode nožem, zbog čega je on morao da se brani. Osim toga iskaz svjedoka oštećenog je u suprotnosti sa iskazom svjedoka P. L., koji je kritičnom prilikom bio sa njim u društvu, a koji je u svom iskazu u prethodnom postupku, pa i na glavnom pretresu različito predstavio predmetni dogadjaj za razliku od oštećenog P. u pogledu odlučnih činjenica navodeći, da je dolaskom zajedno sa oštećenim kod zadnjeg dijela vozila "Porshe Caen" iz tog vozila izašao optuženi i pitao ih "što napadate moju djevojku" ili "što dobacujete mojoj djevojci", da je nakon toga nastala verbalna prepirka izmedju oštećenog P. i optuženog, nakon čega je oštećeni P. udario optuženog pesnicom u glavu, od kog udarca je optuženi pao na zemlju, da kod optuženog tom prilikom nije vidio nož u rukama, da bi u jednom trenutku vidio oštećenog P. svog krvavog kako bježi prema jednoj livadi 20-30 metara udaljenoj od rampe, gdje je i pao. </span>
</p>
<p class="p3"></p>
<p class="p3">
<span>Imajući u vidu ovakvo utvrdjeno činjenično stanje, pouzdano se može zaključiti, da je oštećeni P. L., zajedno sa svjedokom P. L., postupajući na način kako je to prethodno opisano, bez povoda i pravog razloga, prema optuženom M. B. preduzeo ozbiljan protivpravni napad. Ozbiljnost tog napada ogleda se u činjenici, da je oštećeni P. L. bez povoda i pravog razloga udario pesnicom optuženog u predjelu glave, od kog udarca je optuženi pao na zemlju, gdje su ga zatim oštećeni i svjedok P. L. nastavili da udaraju po glavi i tijelu, o čemu se sud već izjasnio. Protivpravnost takvog ponašanja oštećenog i svjedoka P. L. za ovaj sud je nesumnjivo, jer takvo njihovo ponašanje nije pravno zasnovano, a optuženi M. B. takvom ponašanju oštećenog i svjedoka nije dao nikakvog povoda, pa je optuženi na takav ozbiljan pritivpravni napad imao pravo na najveći stepen ofanzivne odbrane u zaštiti svog fizičkog integriteta, odbijajući od sebe istovremeni protivpravni napad od strane oštećenog P. i svjedoka P., kojom prilikom se mašio noža i istim povrijedio oštećenog P. L., nanijevši mu tom prilikom tjelesne povrede u vidu rane ubodine u predjelu nadlaktice lijeve ruke, dvije rane ubodine u predjelu ledjnog dijela tijela, dvije rane ubodine u predjelu zadnje strane lijevog ramena, rane ubodine u predjelu potkoljenice lijeve noge, kao i rane posjekotine srednje-lijevog dijela ledja, ličnog dijela glave u predjelu nosne piramide i dvije povrede nadlaktice desne ruke, te povrede kažiprsta desne šake.</span>
</p>
<p class="p3"></p>
<p class="p3">
<span>U konkretnom slučaju po ocjeni ovog suda, optuženi M. B. je primijenio neophodno potrebnu silu da od sebe odbije istovremeni protivpravni napad oštećenog i svjedoka P. L., a na što upućuju okolnosti konkretnog slučaja, prvenstveno činjenica da su na optuženog fizički nasrnula dva njemu do tada nepoznata momka, koja su pritom i fizički jača od njega, atletske gradje (pomorci), koji su visoki 1,87 cm, težine oko 90 kg u virjeme kritičnog dogadjaja, o čemu su se sam oštećeni P. i svjedok P. izjasnili u svojim iskazima na glavnom pretresu, dakle, bili su znatno visočiji i teži od optuženog M., u što se sud uvjerio neposredno na glavnom pretresu, a na što upućuje činjenica, da je oštećeni P. udarcom pesnicom u predjelu glave optuženog oborio na zemlju, gdje je zajedno sa svjedokom P. nastavio da udara optuženog, što sve upućuje na zaključak, da optuženi na drugi način, objektivno nije mogao odbiti istovremeni i protivpravni napad preduzet od strane oštećenog P. i svjedoka P., u trenutku kada mu je bio ugrožen fizički integritet, osim na način, što se mašio noža i to u trenutku kada se nalazio na zemlji, gdje su ga oštećeni P. i svjedok P. udarali i sa istim u situaciji kada mu je bio ugrožen njegov tjelesni integritet, nanio povrede u vidu ubodnih i reznih rana oštećenom P..</span>
</p>
<p class="p6"></p>
<p class="p3">
<span>Kod ovakvog stanja stvari, a imajući u vidu okolnosti pod kojima se odigrao predmetni dogadjaj, kako je to prethodno objašnjeno, po ocjeni suda, optuženi M. B. je u konkretnom slučaju postupao u nužnoj odbrani, koja je neophodno bila potrebna da od sebe odbije neskrivljeni istovremeni protivpravni napad preduzet od strane oštećenog P. L. i svjedoka P. L., pa ga je sud shodno tome, a na osnovu čl. 373. st. 1. tačka 1. Zakonika o krivičnom postupku, u vezi čl. 10. st. 2. i 1. Krivičnog zakonika, oslobodio od optužbe, jer djelo koje je učinjeno u nužnoj odbrani nije krivično djelo.</span>
</p>
<p class="p3"></p>
<p class="p3">
<span>Sud je cijenio i ostale dokaze provedene u postupku, pa je našao da one nijesu od uticaja za drugačiju oduku u ovoj krivičnoj stvari.</span>
</p>
<p class="p3"></p>
<p class="p3">
<span>Odluka o troškovima donijeta je shodno odredbi čl. 230. Zakonika o krivičnom postupku, kojom je odredjeno da troškovi postupka padaju na teret budžetskih sredstava suda, a koji se odnose na troškove sudsko-psihijatrijskog vještačenja optuženog po komisiji vještaka medicinske struke-neuropsihijatara u iznosu od 962,5 eura i troškove vještačenja po vještaku medicinske struke prof. dr. B. B. u iznosu od 220,00 eura.</span>
</p>
<p class="p3"></p>
<p class="p3">
<span>Na osnovu izloženog, odlučeno je kao u izreci rješenja.</span>
</p>
<p class="p4"></p>
<p class="p3"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>Dana, 28.11.2012. godine</span>
</p>
<p class="p1"></p>
<p class="p3"></p>
<p class="p3">
<span>Zapisničar                                                           PREDSJEDNIK VIJEĆA-SUDIJA</span>
</p>
<p class="p3">
<span>Novčić Slobodanka                                                                  Predrag Tabaš </span>
</p>
<p class="p3"></p>
<p class="p3">
<span>DN-a, po primjerak:</span>
</p>
<p class="p3"></p>
<p class="p3">
<span>1. VDT Podgorica,</span>
</p>
<p class="p3">
<span>2. Optuženom,</span>
</p>
<p class="p3">
<span>3. Braniocu optuženog,</span>
</p>
<p class="p3">
<span>4. a/a.</span>
</p>
<p class="p3"></p>
<p class="p3">
<span>Postupljeno, dana _____________ godine</span>
</p>
<p class="p3"></p>
<p class="p3"></p>
<p class="p7"></p>


</body>
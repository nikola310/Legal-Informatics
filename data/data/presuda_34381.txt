<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K. 114/11</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">U   I M E   C R N E   G O R E</span>
</p>
<p class="p3"></p>
<p class="p4">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Goranu Vrbici, uz sudjelovanje namještenika suda Vjere J., kao zapisničara, u krivičnom predmetu okr. J. N. iz Cetinja, zbog krivičnog djela krađa iz čl.239.st.1.KZ-a,  po Optužnom prijedlogu Osnovnog Državnog Tužilaštva u Cetinju, Kt.br.190/10 od 15.06.2011.godine, nakon održanog glavnog i javnog pretresa u prisustvu ZODT-a M. D. i okrivljenog, donio je dana 12.03.2012.godine i javno objavio, ovu</span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okr. J. N. zv. "P.", </span><span>od oca M. i majke B. rođene P. rođen 26.06.19...godine u Podgorici, sa prebivalištem u Cetinju, državljanin Crne Gore, nezaposlen, oženjen, otac tri maloljetna đeteta, pismen, sa završenom osnovnom školom, sa odsluženim vojnim rokom, lošeg imovnog stanja, osuđivan Presudom Osnovnog suda u Cetinju K.423/08 od 20.02.2009.godine, zbog krivičnog djela iz čl.220.st.1. KZ-a na kaznu zatvora u trajanju od 30 dana, uslovno na 1 godinu.</span>
</p>
<p class="p4"></p>
<p class="p4"></p>
<p class="p5">
<span class="s1">K r i v  j e</span>
</p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span>U vremenskom periodu od 10.01. do 10.07.2010.godine, u porodičnoj kući u mjestu Žabljak Crnojevića, opština Cetinje, u namjeri da sebi pribavi protivpravnu imovinsku korist, protivpravno oduzeo i prisvojio električnu energiju, vlasništvo oštećene "E. C.G." AD Nikšić - E. Cetinje, u količini od 1673,83 KWh, ukupne vrijednosti od 51,34 eura, na način što je napojnim kabelom presjeka 3 X 2,5 mm, direktno sa welektrodistributivne mreže, priključio električne instalacije u kući, a da prethodno nije postavio i uredno prijavio električno brojilo, na koji način se utrošena električna energija nije mogla registrovati u kući, </span>
</p>
<p class="p4"></p>
<p class="p4">
<span class="s1">-čime je izvršio krivično djelo krađa iz čl.239. st.1. KZ-a</span>
</p>
<p class="p4"></p>
<p class="p6">
<span>pa mu sud primjenom citiranih zakonskih propisa i primjenom čl. 4, 42, 52, 53 i 54 KZ-a i čl. 229. i 374 ZKP-a, izriče</span>
</p>
<p class="p2"></p>
<p class="p6"></p>
<p class="p2">
<span class="s1">U S L O V N U    O S U D U</span>
</p>
<p class="p2"></p>
<p class="p4">
<span>Kojom okrivljenom utvrđuje kaznu zatvora u trajanju od  </span><span class="s1">3 (tri) mjeseca</span><span> i istovremeno određuje da se navedena kazna neće izvršiti ukoliko u periodu od </span><span class="s1">2 (dvije) godine</span><span>, po pravosnažnosti presude, ne počini novo krivično djelo.</span>
</p>
<p class="p4"></p>
<p class="p4">
<span>Okrivljeni se obavezuje da u roku od </span><span class="s1">1 (jednog) mjeseca </span><span>od pravosnažnosti ove presude isplati E. Cetinje iznos od </span><span class="s1">51,34 €</span><span> na ime protivpravno oduzete električne energije.</span>
</p>
<p class="p4"></p>
<p class="p6">
<span>	           Okrivljeni se obavezuje da plati sudu troškove krivičnog postupkau iznosu od 99,00 eura i paušal u iznosu od  30,00 eura, u roku od 15 dana, po pravosnažnosti presude, a pod prijetnjom prinudnog izvršenja</span>
</p>
<p class="p3"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p3"></p>
<p class="p4">
<span class="s1">Osnovno državno tužilaštvo u Cetinju</span><span> podnijelo je ovom sudu Optužni prijedlog Kt.br.190/10 od 15.06.2011.godine protiv okr. J. N. iz Cetinja, zbog krivičnog djela krađa iz čl.239.st.1. KZ-a. </span>
</p>
<p class="p4"></p>
<p class="p4">
<span class="s1">Okrivljeni J. N. zv. "P."</span><span> je u odbrani, datoj u prethodnom postupku i na glavnom pretresu istakao da je tačno da su radnici ED Cetinje, dana 10.06.2011.godine, prilikom vršenja kontrole u njegovom domaćinstvu utvrdili nepravilnosti, u smislu nepostojanja mjernog uređaja, kada su ga i isključili sa napajanja. Nakon tog događaja, u roku od otprilike dva mjeseca, ističe da je postavio brojilo i mjerni uređaj. Više puta se obraćao službenicima E. Cetinje da mu evidentiraju uređaj, ali oni to nijesu odradili. Nije mu jasno kako se tereti da je neovlašćeno potrošio 476,73 eura.</span>
</p>
<p class="p4">
<span>U završnoj riječi je molio sud da, kada mu bude izricao krivičnu sankciju, uzme u obzir okolnost da je osoba teškog imovvnog stanja, te otac i izdržavalac tri maloljetna đeteta.</span>
</p>
<p class="p4"></p>
<p class="p4">
<span>Radi razjašnjenja ove krivično-pravne stvari, sud je u dokaznom postupku na glavnom pretresu proveo dokaze: pročitao Zapisnik o kontroli mjernog mjesta E. CG AD Nikšić - E. Cetinje br.0001853 od 10.06.2010.godine; saslušao svjedoka K. B. na saglasan prijedlog stranak pročitao nalaz i mišljenje vještaka elektrostruke ing. M. B. od 14.10.2011.godine; na saglasan prijedlog stranaka pročitao iskaz ovlašćenog predstavnika oštećene A. R. koji je dala u prethodnom postupku; pročitao izvod iz KE za okrivljenog.</span>
</p>
<p class="p4">
<span>Sud je odustao od izvođenja dokaza - saslušanja svjedoka P.Č. jer je mišljenja da je ova krivična stvar u dovoljnoj mjeri razjašnjena i zrela za presuđenje, a izviođenje ovog dokaza ne bi doprinijelo drugačijem presuđenju, već bi vodilo isključivo odugovlačenju postupka.</span>
</p>
<p class="p4"></p>
<p class="p4">
<span class="s1">Iz Zapisnika o kontroli mjernog mjesta E. CG AD Nikšić - E. Cetinje br.0001853 od 10.06.2010.godine, </span><span>utvrđuje se da je kod potrošača pronađen kabal, presjeka 3 X 2,5 mm, prikopčan na potrošače u kući. Brojilo nije postojalo. Potrošač je isključen sa napajanja. </span>
</p>
<p class="p4"></p>
<p class="p4">
<span class="s1">Iz isklaza svjedoka K. B.</span><span> utvrđuje se da je isti dana 10.06.2010.godine bio u kontroli mjernog mjesta potrošača J. N. u mjestu Žabljak Crnojevića. Prilikom kontrole je utvrđeno da na mjernom mjestu nije bilo brojila, te da je potrošač nelegalno priključen na napajanje. J. je potpisao Zapisnik o kontroli mjernog mjesta, bez primjedbi.</span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka elektrostruke ing. M. B. od 07.02.2011.godine</span><span>, utvrđuje se da je potrošač  za period od 151 dana mogao oduzeti 1673,83 KWh električne energije, što odgovara novčanom ekvivalentu od 51,34 eura sa PDV-om. Vještak se prilikom obračuna koristio Pravilima za snabdijevanje električnom energijom.</span>
</p>
<p class="p4"></p>
<p class="p4">
<span class="s1">Iz iskaza ovlašćenog predstavnika oštećene A. R. </span><span>utvrđuje se da je ista upoznata sa Zapisnikom o kontroli mjernog mjesta, koja je izvršena kod potrošača J.Tom prilikom, ovlašćeni kontrolori su konstatovali nepravilnosti, opisane u Zapisniku o kontroli mjernog mjesta. Obračun protivpravno prisvojene i oduzete električne energije izvršen na osnovu čl.26. Pravila za snabdijevanje električnom energijom (Sl.list republike Crne Gore 13/05) na iznos od 476,73 eura. Istakla je da, uvidom u relevantnu dokumentaciju, okrivljeni nije evidentiran u bazi podataka potrošača električne energije.</span>
</p>
<p class="p4"></p>
<p class="p4">
<span>U ime oštećene, pridružila se krivičnom gonjenju i postavila odštetni zahtjev u gore navedenom iznosu.</span>
</p>
<p class="p4"></p>
<p class="p4">
<span class="s1">Iz izvoda iz KE za okrivljenog,</span><span> utvrđuje se da je isti ranije osuđivan i to: Presudom Osnovnog suda u Cetinju K.423/08 od 20.02.2009.godine, zbog krivičnog djela iz čl.220.st.1. KZ-a na kaznu zatvora u trajanju od 30 dana, uslovno na 1 godinu.</span>
</p>
<p class="p4"></p>
<p class="p6">
<span>	Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka podkrijepili navode optužnog prijedloga da je okrivljeni počinilo krivično djelo krađa iz čl.239.st.1. KZ-a, činjenično opisano u dispozitivu ove presude, a ovo iz sledećih razloga:</span>
</p>
<p class="p4"></p>
<p class="p4">
<span>Sud je cijenio odbranu okrivljenog J. pa je utvrdio da isti u cijelosti priznaje navode iz optužnog akta. Njegova odbrana, potvrđena je i ostalim provedenim dokazima, prevashodno Zapisnikom o kontrioli mjernog mjesta, koji zapravo predstavlja pisani trag stanja koje su zatekli ovlašćeni kontrolori. Nadalje, sud je kao jasan i nedvosmislen, prihvatio iskaz svjedoka K. B. koji je decidno opisao zatečeno stanje kod okrivljenog, a koje je vjerno unio u zapisnik o kontroli mjernog mjesta. Sud je kao jasan i objektaivan, prihvatio nalaz i mišljenje vještaka elektro struke, koji je, služeći se principima nauke i struke opredijelio količinu i vrijednost nelegalno oduzete i prisvojene električne energije. Upravo na osnovu ovog dokaza, sud je utvrdio da je okrivljeni u inkriminisanom periodu protivpravno pribavio i oduzeo 1673,83 KWh električne energije, ukupne novčane vrijednosti od 51,34 eura. Sud je konačno cijenio i iskaz predstavnice oštećene, pa je našao da se ista pridružila krivičnom progonu, te da je postavila odštetni zahtjev u iznosu od 476,73 eura. Međutim, sud je, kao što je već rečeno, oštećenoj dosudio iznos od 51,34 eura, obzirom da je na nesumnjiv način utvrdio vrijednost protivpravno oduzete koristi. Za preostali dio traženog iznosa, sud je ovlašćenu predstavnicu oštećene, uputio na redovnu parnicu.</span>
</p>
<p class="p4"></p>
<p class="p4">
<span>U ovakvim se radnjama i nastupjelim posljedicama stiču sva objektivna obilježja bića krivičnog djela krađa iz čl.239.st.1.KZ-a, pri čemu je sud, određujući subjektivan odnos okrivljenog prema djelu utvrdio direktan umišljaj, jer je isti bio svjestan svog djela i svih njegovih obilježja i htio je njegovo izvršenje.</span>
</p>
<p class="p6"></p>
<p class="p4">
<span>  Prilikom utvrđivanja vrste i odmjeravanje visine kazne koju će sud izreći okrivljenom, shodno čl. 42. KZ CG cijenjene su sve okolnosti koje utiču da kazna bude manja ili veća, pa je sud od olakšavajućih okolnosti na strani okrivljenog utvrdio okolnost doprinosa rasvjetljavanja ove krivične stvari - njegovo priznanje djela i krivice; okolnost  da se radi o porodičnom čovjeku, ocu tri maloljetna đeteta, njegovo loše imovno stanje, dok je od otežavajučih okolnosti van elemenata bića krivičnog našao raniju osuđivanost. Cijeneći tako utvrđene okolnosti sud je mišljenja da radi krivičnopravne zaštite prema okrivljenom nije nužno primijeniti kaznu, već je istom izrekao uslovnu osudu, kojom mu je izrekao kaznu zatvora u trajanju od 3 (tri) mjeseca i odredio da se ista neće izvršiti ukoliko okrivljeni u roku od 2 (dvije) godine od pravosnažnosti presude ne učini novo krivično djelo, nalazeći da se izrečenom krivičnom sankcijom postići svrha iz čl.52. KZ-a. </span>
</p>
<p class="p4"></p>
<p class="p6">
<span>	Dužan je okrivljeni u roku od </span><span class="s1">1 (jednog) mjeseca </span><span>od pravosnažnosti ove presude isplati E. Cetinje iznos od </span><span class="s1">51,34 €</span><span> na ime protivpravno oduzete električne energije.</span>
</p>
<p class="p6"></p>
<p class="p6">
<span>	Ovlašćeni predstavnik oštećene "E. Crne Gore " AD Nikšić - E. Cetinje se u pogledu razlike iznosa koji je tražila i dosuđenog iznosa upućuje na redovnu građansku parnicu.</span>
</p>
<p class="p4">
<span>	</span>
</p>
<p class="p4">
<span>Okrivljeni je, shodno čl.229.st.1. ZKP-a obavezan da plati troškove krivičnog postupka u iznosu od 99,00 eura, a koji se troškovi odnose na ime nagrade za izvršeno vještačenje po vještaku elektro struke u iznosu od 99,00 eura, i paušal u iznosu od  30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike optužene, a sve u roku od 15 dana, po pravosnažnosti presude, a pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Na temelju izloženog u smislu čl. 374. ZKP-a valjalo je odlučiti kao u izreci. </span>
</p>
<p class="p4"></p>
<p class="p2">
<span class="s1">OSNOVNI SUD U CETINJU,</span>
</p>
<p class="p2">
<span class="s1">Dana 12.03.2012.godine.</span>
</p>
<p class="p6">
<span class="s1">Zapisničar,                                                                                      SUDIJA,</span>
</p>
<p class="p6">
<span class="s1">Vjera J.                                                                       Goran Vrbica </span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span class="s1">Protiv ove presude dozvoljena je žalba, u roku od 8. dana od dana prijema iste, Višem  sudu u Podgorici, a preko ovog Suda</span>
</p>
<p class="p6"></p>
<p class="p7"></p>


</body>
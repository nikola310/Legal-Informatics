<strong>&nbsp;&nbsp;&nbsp;&nbsp;&nbsp; K br. 28/12</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>OSNOVNI SUD U BARU</strong>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog <strong>D.A.</strong>, zbog krivičnog djela samovlašće iz čl.384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 559/11-2 od 26.01.2012. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Đikanović Predraga, u odsustvu okrivljenog, dana 05.11.2012. godine donio je i javno objavio<br>
&nbsp;&nbsp;<br>
<strong>PRESUDU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Okrivljeni <strong>D.A.</strong>, JMBG...., od oca I. i majke F., rođene P., rođen .... godine u Baru, sa prebivalištem u Baru, ..... državljanin Crne Gore, po zanimanju vozač, zaposlen u... u Baru, neoženjen, završio srednju školu, lošeg imovnog stanja, neosuđivan;<br>
&nbsp;<br>
K r i v&nbsp;&nbsp; j e :<br>
&nbsp;<br>
<strong>Što je:</strong><br>
&nbsp;<br>
Neutvrđenog dana u vremenu od 12. do 14.10.2011. godine, u Baru, u svom stambenom objektu u ...., nakon što je skinuo službeni pečat - distributivnu plombu ED br. 2009/3 koju je ovlašćeno službeno lice Elektrodistribucije Bar stavilo radi osiguranja električnog brojila, dana 12.10.2011. godine, na način što je istu pokidao, protivno odredbama čl. 141 st 1. Zakona o energetici (»Sl. List CG« br. 28/10) samovlasno pribavio pravo za koje smatra da mu pripada, na način što je priključio svoj stambeni objekat preko električnog brojila, na niskonaponsku mrežu, bez energetske saglasnosti Elektrodistribucije Bar.<br>
&nbsp;<br>
- čime je učinio krivično djelo - <strong>samovlašće iz čl. 384 st. 1. Krivičnog zakonika.</strong><br>
&nbsp;<br>
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374&nbsp; Zakonika o krivičnom postupku, i z r i č e<br>
&nbsp;&nbsp;&nbsp;&nbsp;&nbsp;<br>
<strong>USLOVNU OSUDU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.<br>
&nbsp;<br>
Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>O b r a z l o ž e n j e</strong><br>
&nbsp;<br>
Optužnim predlogom Osnovnog državnog tužilaštva u Baru Kt.br. 559/11-2 od 26.01.2012. godine stavljeno je na teret okrivljenom izvršenje krivičnih djela skidanje i povreda službenog pečata i znaka iz čl. 381 Krivičnog zakonika i samovlašće iz čl. 348 st.1 Krivičnog zakonika.<br>
&nbsp;<br>
Glavni pretres je održan&nbsp; u odsustvu okrivljenog na osnovu čl. 457 ZKP-a jer se pozivu preko zapisnika nije odazvao, svoj izostanak nije opravdao, a kako je saslušan ocijenjeno je da njegovo prisustvo nije nužno.<br>
&nbsp;<br>
Okrivljeni je u svojoj odbrani izjavio da nije tačno da je otkinuo distributivnu plombu i samovoljno bez saglasnosti za priključenje Elektrodistribucije Bar priključio svoj stambeni objekat u naselju .....u Baru, na elektrodistributivnu mrežu. Ističe da četiri godine nije plaćao struju i da mu struja nikada nije isključivana, tako da nije imao potrebe da otkida distributivnu plombu i ponovo priključuje svoj stambeni objekat na elektromrežu. On je pred Novu godinu sa ED Bar zaključio ugovor na 18 mjeseci da im u ratama isplati dug u iznosu od 1.600 €, s tim što je 400,00 € već platio. Na glavnom pretresu je dodao da mu nikada nije isključivana električna energija pa samim tim nije imao nikakvu potrebu da skida bilo kakvu plombu niti da električno brojilo samovlasno priključi na elektromrežu. Nakon što je upoznat da se u spisima predmeta nalazi zapisnik kojim je konstatovano da mu je dana 12.10.2011. godine isključena električna energija na brojilu i da je sledeća kontrola izvršena dana 14.10.2011. godine kojom prilikom je konstatovano da je se samovoljno priključio i da je pokidao plombu koja je bila postavljena izjavio je da ni jednom nisam bio prisutan kada je izvršena ta kontrola, odnosno kontrole. Njegovo brojilo se nalazi na spoljašnjem dijelu kuće na terasi i radnici ED Bar su mogli da priđu brojilu i da otključaju ormarić budući da se ključ uvijek nalazi u tom ormariću, ali njemu struja nije isključivana. Plomba se i dalje nalazi i na brojilu i na tep ormaru što se može provjeriti u svakom trenutku. On jeste sa ED Bar zaključio sporazum da u roku od 18 mjeseci plati dug u iznosu od 1.600 €, tačno je da je platio iznos od 400 €, ali nakon toga pokrenut je postupak protiv njega i iz tog razloga on je prestao da plaća električnu energiju koju nije plaćao 4 godine prije toga, a planira da ustane sa tužbom protiv ED Bar jer se pored njegove kuće, na njegovom imanju nalazi dalekovod za koji ne dobija nikakvu naknadu i tom tužbom će tražiti da ED Bar njemu plati na ime tog stuba ili da se izvrši kompenzacija njegovog dugovanja sa njima, a ukoliko na to ne budu pristali tražiće da se izvrši premještanje stuba. Dana kada je navedena prva kontrola ništa se nije promijenilo u snabdijevanju električnom energijom, niti je ja na bilo koji način bio obaviješten da je izvršena kontrola, ostavljanjem zapisnika, obavještenja ili slično tome.<br>
&nbsp;<br>
Sud je u dokaznom postupku saslušao ovlašćenog predstavnika oštećene ED Bar D.P., svjedoka L.Ž., pročitao zapisnik o izvršenoj kontroli ED Bar - zapisnik o izvršenju naloga za obustavu snabdijevanja električnom energijom&nbsp; br. 1678 od 12.10.2011. godine, zapisnik o izvršenoj kontroli ED Bar - zapisnik o izvršenju naloga za obustavu snabdijevanja električnom energijom od 14.10.2011. godine, izvod iz kaznene evidencije na ime okrivljenog UP PJ Bar br. 27-03/1-245/12-1199/2 od 22.02.2012. godine.<br>
&nbsp;<br>
Ovlašćeni predstavnik oštećene ED Bar <strong>D.P. </strong>je izjavila da se ne pridružuje krivičnom gonjenju i ne postavlja imovinsko pravni zahtjev.<br>
&nbsp;<br>
Svjedok <strong>L.Ž. </strong>je izjavio da je sam zaposlen u ED Bar. Kada&nbsp; postoji potreba, od strane svojih pretpostavljenih dobija nalog za isključenje električne energije potrošača koji imaju dug za utrošenu električnu energiju i dana&nbsp; 12.10.2011. ggodine on je izvršio kontrolu brojila vlasništvo D.A. u naselju Zaljevo i zbog postojanja duga izvršeno je isključivanje električne energije, na brojilu, a brojilo je plombirano plombom oznake 2009/3. Potrošač tom prilikom nije bio prisutan, niti odrasli član njegovog domaćinstva. U takvim situacijama praktikuju da nakon nekoliko dana ponovo provjere stanje brojila, jer se dešava da potrošač nakon isključenja svoje brojilo priključi na elektro mrežu i dana 14.10.2011. godine&nbsp; izvršena je nova kontrola i tom prilikom je utvrđeno da je potrošač pokidao plombu koja je postavljena 2 dana ranije i da&nbsp; se ponovo priključio na elektromrežu. Vizuelnim pregledom brojila utvrdio je da se disk brojila okreće što je značilo da se potrošač u međuvremenu priključio na elektromrežu odnosno da je brojilo priključeno na elektromrežu. Napominje i to da se brojilo nalazilo u ormariću na spoljašnjem dijelu kuće, da se na tom ormariću nalazi brava sa ključem koji se nalazi u bravi i ormarić se mogao otključati.&nbsp; Ni prilikom druge kontrole potrošač nije bio prisutan.<br>
&nbsp;<br>
Sud nije koristio kao dokaz iskaz svjedoka koji je dao pred Osnovnim državnim tužilaštvom u Baru jer je svjedok saslušan u suprotnosti sa odredbama ZKP-a. U stavu 2 čl. 262 ZKP-a propisano je: „Prilikom preduzimanja radnje iz stava 1 ovog člana, osumnjičenom i njegovom braniocu će se omogućiti da prisustvuju saslušanju, osim kad postoji opasnost od odlaganja ili to nije moguće iz drugih važnih razloga, pri čemu oni mogu postavljati pitanja svjedoku i iznositi svoje primjedbe”, dok je u stavu 3 propisano : “Saslušanje građanina u svojstvu svjedoka mora započeti prije isteka roka iz člana 259 stav 2 ovog zakonika, ali uz saglasnost građanina taj rok se može produžiti”. Dakle, u zakonu postoji obaveza da se o saslušanju svjedoka mora obavijestiti okrivljeni ili branilac, kojima će se omogućiti da prisustvuju saslušanju, osim ako postoji opasnost od odlaganja ili to nije moguće iz drugih važnih razloga, a ukoliko okrivljeni ili branilac ne prisustvuju saslušanju, a uredno su obaviješteni o danu i času saslušanja, tužilac ima pravo da sasluša svjedoka i bez prisustva okrivljenog ili branioca i zapisnik o saslušanju svjedoka može se koristiti kao dokaz na glavnom pretresu ukoliko je u zapisniku konstatovano da su okrivljeni i branilac obaviješteni o saslušanju. U zapisniku bi takođe morala biti navedena i konstatacija da li se saslušanje obavilo prije isteka roka iz čl. 259 st.2 ZKP-a, a ukoliko je taj rok prekoračen da li postoji saglasnost građanina da se taj rok produži. Kako je saslušanje svjedoka obavljeno u suprotnosti sa navedenim odredbama zakona sud je cijenio samo iskaz svjedoka na glavnom pretresu.<br>
&nbsp;<br>
Iz zapisnika o izvršenoj kontroli ED Bar - zapisnik o izvršenju naloga za obustavu snabdijevanja električnom energijom br. 1678 od 12.10.2011. godine, utvrđeno je da se objekat okrivljenog nalazi u naselju ..... Okrivljeni je vlasnik električnog brojila marke „Iskra“ broj 1435874. Potrošač je zbog duga od 1.936,91 €, isključen na brojilu, a nakon isključenja mjesto je plombirano plombom 2009/3. Predstavnik potrošača nije prisustvovao kontroli.<br>
&nbsp;<br>
Iz zapisnika o izvršenoj kontroli ED Bar - zapisnik o izvršenju naloga za obustavu snabdijevanja električnom energijom od 14.10.2011. godine utvrđeno je da se potrošač samovoljno priključio tako što je pokidana plomba ED Bar koja je bila postavljena iz razloga što je bio nalog za isključenje zbog duga za utrošenu električnu energiju. Predstavnik potrošača nije prisustvovao kontroli.<br>
&nbsp;<br>
Iz izvoda iz kaznene evidencije na ime okrivljenog UP PJ Bar br. 27-03/1-245/12-1199/2 od 22.02.2012. godine utvrđeno je da okrivljeni nije osuđivan.<br>
&nbsp;<br>
Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo u bitnom navodeći da njemu nikada nije isključivana električna energija i da nije ni imao potrebu da se samovlasno priključuje na elektromrežu. Sud je odbranu okrivljenog cijenio kao neosnovanu i kao pokušaj izbjegavanja krivice.<br>
&nbsp;<br>
U postupku je utvrđeno da je dana 12.10.2011. godine izvršena kontrola od strane Elektrodistribucije u Baru, kojom prilikom je postupajući po nalogu za za obustavu snabdijevanja električnom energijom, zbog duga u iznosu od 1.936,91 €, električno brojilo okrivljenog marke „Iskra“ broj 1435874 isključeno sa elektro mreže, nakon čega je brojilo plombirano plombom 2009/3. Kada je dana 14.10.2011. godine izvršena nova kontrola konstatovano je da se potrošač samovoljno priključio na način što je pokidao plombu ED koja je bila postavljena. Činjenično stanje utvrđeno je iz sadržine zapisnika Elektrodistribucije u Baru, čiju sadržinu potvrđuje svjedok L.Ž. koji je bio prisutan prilikom vršenja obije kontrole, čiji iskaz je sud cijenio kao jasan, objektivan i istinit. Ni okrivljeni u svojoj odbrani nije osporavao da je postojao dug za utrošenu električnu energiju, a u postupku je utvrđeno da je kontrola dana 12.10.2011. godine izvršena upravo zbog postojanja duga, u zapisniku su opisani podaci o brojilu, stanje potrošnje, da je potrošač isključen na brojilu, broj plombe koja je nakon isključenja postavljena, pa je na nesumnjiv način utvrđeno da je električna energija u kući okrivljenog isključena, i pored tvrdnje okrivljenog da to nije bio slučaj. Kontrola dana 14.10.2011. godine izvršena je u cilju provjere mjernog mjesta i tom prilikom je konstatovano da se okrivljeni samovlasno priključio, a da je prethodno pokidao plombu koja je postavljena.&nbsp; Da okrivljenom električna energija nije isključena ne bi ni postojala potreba da dana 14.10.2011. godine ponovo bude izvršena kontrola. Konačno, radnici Elektrodistribucije u Baru su došli u kuću okrivljenog sa namjerom isključenja električne energije, a na osnovu izvedenih dokaza je na nesumnjiv način utvrđeno da je ista i isključena.<br>
&nbsp;<br>
Pravno kvalifikujući utvrđeno činjenično stanje sud je utvrdio da je okrivljeni učinio krivično djelo samovlašće iz čl. 384 st.1 Krivičnog zakonika. Okrivljenom je stavljeno na teret da je učinio krivično djelo skidanje i povreda službenog pečata i znaka iz čl. 381 Krivičnog zakonika i krivično djelo samovlašće iz čl. 384 st.1 Krivičnog zakonika. U postupku je utvrđeno da je okrivljeni prvo skinuo službeni pečat, a da je nakon toga brojilo koje je isključeno sa elektro mreže samovlasno priključio. Po ocjeni suda ako se sa električnog brojila skine službeni pečat kako bi se nakon toga brojilo priključilo na elektro mrežu, tada se skidanje službenog pečata pojavljuje kao radnja kojom se omogućava samovlasno priključenje brojila na elektro mrežu, koja radnja je obuhvaćena umišljajem okrivljenog, pa u tom slučaju nema sticaja između ta dva djela, već se radi samo o kri­vičnom djelu samovlašće. U ovom slučaju isključen je sticaj dva krivična djela, jer je okrivljeni radnju samovlašća mogao izvršiti samo prethodnim skidanjem službenog pečata, tako da samovlašće konsumira krivično djelo skidanje i povreda službenog pečata i znaka, pošto je radnja učinioca bila usmjerena na samovlasno priključenje brojila na elektro mrežu.<br>
&nbsp;<br>
Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, jer je smatrao da mu pripada pravo da stambeni objekat priključi na elektrodistributivnu mrežu, radi dobijanja električne energije. Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da stambeni objekat priključi na niskonaponsku mrežu i da postupa protivno čl. 141 st. 1 Zakona o energetici kojim je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema.<br>
&nbsp;<br>
Sud je precizirao optužni predlog. Sud je obije radnje koje su predstavljene u dispozitivu opisao kao jednu radnju izvršenja krivičnog djela samovlašće. Umjesto navoda iz optužnog predloga da je okrivljeni povrijedio službeni pečat, navedeno je u izreci presude da je okrivljeni skinuo službeni pečat. U postupku je utvrđeno da je okrivljeni pečat skinuo, jer je u zapisniku o izvršenoj kontroli navedeno da je plomba pokidana. Precizirana je plomba koju je okrivljeni skinuo. Sud je u dispozitivu naveo da se radi o plombi broj 2009/3 jer je u zapisniku od 12.10.2011. godine navedeno da je ta plomba postavljena nakon plombiranja brojila, budući da se plomba broj 007173 već nalazila na brojilu prilikom vršenja kontrole, a i iz zapisnika od 14.10.2011. godine utvrđeno je da je pokidana plomba koja je bila postavljena iz razloga što je postojao nalog za isključenje, dakle, plomba broj 2009/3. Ocijenjeno je da se navedenim preciziranjem ne narušava identitet optužnog predloga i presude.<br>
&nbsp;<br>
Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih sud je cijenio da okrivljeni nije osuđivan i da se oštećeno preduzeće nije pridružilo krivičnom gonjenju. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.<br>
&nbsp;<br>
Kako oštećeno preduzeće Elektroprivreda Crne Gore AD Nikšić – Elektrodistribucija u Baru nije postavila imovinsko pravni zahtjev sud o istom nije odlučivao.<br>
&nbsp;<br>
Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp; OSNOVNI SUD U BARU</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dana 05.11.2012. godine</strong><br>
&nbsp;<br>
<strong>&nbsp;&nbsp;&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>&nbsp;&nbsp; Milijana Minić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Goran Šćepanović</strong><br>
&nbsp;<br>
<strong>PRAVNA POUKA:</strong> Protiv ove presude može se<br>
izjaviti žalba Višem sudu u Podgorici u roku od<br>
8&nbsp; dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
&nbsp;&nbsp; DN-a:&nbsp; -1 x spisi<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -1 x okrivljeni<br>
&nbsp;&nbsp;&nbsp;&nbsp;&nbsp;&nbsp;&nbsp; - 1 x ODT Bar&nbsp;&nbsp;&nbsp;&nbsp;&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  687/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični, i to sudija Rahmo Banda kao sudija pojedinac, uz učešće zapisničara Zorice Šćekić, u krivičnom predmetu protiv okrivljenog Z.S.a iz P.P., Opština Bijelo Polje, zbog kriv.djela kradje iz čl. 239. st. 1. KZ, postupajući po Optužnom predlogu ODT iz B.Polja Kt.br.565/2010 od 17.11.2010.godine, nakon održanog, usmenog, glavnog i javnog pretresa u prisustvu okrivljenog Z.S.a,   a u odsustvu uredno obaviještenih ODT iz Bijelog Polja i predstavnika oštećene E. B.Polje dana  12.01.2011.godine, donio je i javno objavio:</span>
</p>
<p class="p5"></p>
<p class="p6"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p2"></p>
<p class="p5">
<span class="s1">Okrivljeni Z.S.</span><span>, od oca D. i majke B. rodjene J., rodjen ... godine u mjestu P.P. - Bijelo Polje, sa prebivalištem u Beogradu, Z.B.br. 14, Republika Srbija,  državljanin Crne Gore, pismen, završio srednju školu, nezaposlen, lošeg imovnog stanja, osudjivan, </span>
</p>
<p class="p5"></p>
<p class="p5"></p>
<p class="p7">
<span class="s1">K r i v    j e </span>
</p>
<p class="p5"></p>
<p class="p5">
<span class="s1">Što  je:</span>
</p>
<p class="p5"></p>
<p class="p5">
<span>- u periodu od 10.01.2010. do 10.04.2010. godine u mjestu P.P., opština Bijelo Polje,neovlašćeno vršio potrošnju električne energije, na način što je svoje domaćinstvo, mimo mjernog mjesta, priključio na niskonaponsku mrežu kablom presjeka PGP 2x4 mm2, koje je sproveo u prvi sprat kuće i na kraju istog instalirao tri utičnice tako da se nije registrovala ukupna potrošnja električne energije, te je tako oduzeo električnu energiju u vrijednosti od 504,80 €, a sve u namjeri da sebi pribavi protivpravnu imovinsku korist, na štetu E. Bijelo Polje,</span>
</p>
<p class="p6"></p>
<p class="p5">
<span>   -čime je izvršio krivično djelo kradja iz čl. 239. st. 1. Krivičnog zakonika.</span>
</p>
<p class="p5"></p>
<p class="p5">
<span>- pa ga sud primjenom citiranog zakonskog propisa i čl. 2,4,5,13,15,32,36, 42,  KZ, te čl. 199, 202, 212. st. 2.  i 364 ZKP-a,</span>
</p>
<p class="p5"></p>
<p class="p6"></p>
<p class="p8">
<span class="s1">O S U DJ U J E </span>
</p>
<p class="p8"></p>
<p class="p5">
<span>Na kaznu zatvora u trajanju od 30 (trideset) dana. </span>
</p>
<p class="p6"></p>
<p class="p5">
<span>Okrivljeni se obavezuje da na ime troškova krivičnog postupka plati ovom sudu iznos od 44,00 €, kao i na ime paušala iznos  od 30 € ( trideset eura), u roku od 15. dana po pravosnažnosti presude. Stim što se obavezuje da troškove krivičnog postupka i  paušala uplati na žiro račun  Depozita novčanih kazni CG - br. 832-151-35, koji dokaz će dostaviti krivičnoj pisarnici ovog suda. </span>
</p>
<p class="p5"></p>
<p class="p6">
<span>	Obavezuje se okrivljeni da oštećenoj E. iz B.Polja, na ime neovlašćene potrošnje električne energije uplati iznos od 504,80 eura, u roku od 15. dana po pravosnažnosti presude, dok se za višak oštećena upućuje na parnicu. </span>
</p>
<p class="p6"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p6"></p>
<p class="p5">
<span>Optužnim predlogom ODT iz B.Polja Kt.br. 565/2010 od 17.11.2010. godine, okrivljenom Z.S.u, iz P.P., Opština Bijelo Polje,  stavljeno je na teret da je izvršio  krivično djelo kradja iz čl. 239. st. 1. Krivičnog Zakonika.</span>
</p>
<p class="p5"></p>
<p class="p5">
<span>Na glavni pretres nijesu pristupili uredno obaviješteni ODT iz Bijelog Polja i predstavnik oštećene E. B.Polje, pa je sud glavni pretres održao i zaključio u njihovom odsustvu shodno odredbama čl. 453. ZKP-a.</span>
</p>
<p class="p5"></p>
<p class="p9">
<span>Okrivljeni  Z.S.  u svojoj odbrani u istražnom postupku je naveo, da je zbog istog slučaja već jednom osudjen pravosnažnom presudom Osnovnog suda u Bijelom Polju. A zapisnik je potpisao iz razloga što isti nije čitao, tako da nije bio upućen u sadržinu tog zapisnika i mislio je da se radi o jednoj redovnoj kontroli od strane radnika E.. Na glavnom pretresu je dodao da je potpisao zapisnik i pokazao sudu presudu kojom je osudjen K.br.885/09 i naveo da se ne može toliko struje potrošiti koliko je napisano. </span>
</p>
<p class="p9"></p>
<p class="p9">
<span>	U završnoj riječi je izjavio da se malo osjeća krivim i moli sud da ga što blaže kazni, ističući da je siromašnog imovnog stanja i da živi sa starim i bolesnim roditeljima i nema novca da plati. </span>
</p>
<p class="p9"></p>
<p class="p9">
<span>Radi utvrdjivanja odlučnih činjenica i krivice okrivljenog, sud je u dokaznom postupku pročitao iskaze svjedoke S.M.a i N.V.a, dati na zapisniku kod istražnog sudije od 07.10.2010. godine, pročitao zapisnik o kontroli mjernog mjesta ED B.Polje broj 5/11 od 10.04.2010.godine, pročitao nalaz i mišljenje vještaka elektro struke R.G.od 17.10.2010.godine, izvršio uvid u obračun neovlašćeno preuzete električne energije E. Bijelo Polje br. 1738/1 od 12.05.2010. godine i izvršio uvid u izvod iz KE na ime okrivljenog Z.S.a, izdat od strane Uprave Policije – PJ Bijelo Polje br.2802 od 15.12.2010 .godine </span>
</p>
<p class="p9"></p>
<p class="p9">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. ZKP-a, sud je utvrdio činjenično stanje kao u izreci presude.</span>
</p>
<p class="p9"></p>
<p class="p9">
<span>Naime, odbranu okrivljenog na način kako je iznešena sud je cijenio kao priznanje krivice. Tako i sam okrivljeni u svojoj odbrani ne spori da je bio prisustan kada su električari iz ED Bijelo Polje dolazili u kontrolu i potpisao zapisnik. A da se nije moglo potrošiti toliko struje koliko je napisano, te je u završnoj riječi kazao da se malo osjeća krivim i molio je sud da ga što blaže kazni, obzirom da je isti siromašnog imovnog stanja i da nema novca da plati a živi sa starim i bolesnim roditeljima.</span>
</p>
<p class="p9"></p>
<p class="p9">
<span>Iz iskaza svjedoka N.V.a i S.M.a, kojima nije prigovoreno od strane okrivljenog, se utvrdjuje, da su dana 10.04.2010. godine zajedno vršili kontrolu mjernih mjesta i u domaćinstvu Z.S.a tom prilikom pronašli da je onemogućio tačno registrovanje utrošene električne energije na način što je u svom objektu priključio kabal PGP 2 x 4 mm2 mimo brojila direktno sa mreže. Kabal je doveden na prvi sprat objekta, a na kraju kabla bile su instalirane tri utičnice sa kojih su se u trenutku kontrole napajale sijalice i utičnice i Z.S. bio prisutan i potpisao zapisnik. </span>
</p>
<p class="p9"></p>
<p class="p9">
<span>Iskaze prethodnih svjedoka sud je u potpunosti prihvatio jer su isti jasni i odredjeni i dati u skladu sa obavezama vršenja svojih poslova, a vezano za zatečeno stanje prilikom kontrole potrošnje električne energije sa elektro mreže i isti su u punom saglasju sa zapisnikom o kontroli mjernog mjesta E. Bijelo Polje br. 5/11 od 10.04.2010. godine iz kojeg se vidi da je ovaj potrošač onemogućio tačno registrovanje utrošene električne energije na način što je u svom objektu priključio kabal PGP 2 x 4 mm2 mimo brojila direktno sa mreže. Kabal doveden u prvi sprat objekta na kraju kabla instalirane tri utičnice sa kojih su se u trenutku kontrole napajale sijalice i utičnica u instalaciji kuće. </span>
</p>
<p class="p9"></p>
<p class="p9">
<span>Sud je cijenio nalaz i mišljenje vještaka elektro struke R.G.od 17.10.2010.godine, pa je prihvatio nalaz u dijelu koji se odnosi na period neovlašćene potrošnje električne energije od 10.01.2010.godine do 10.04.2010.godine. A nije prihvatio period iz Optužnog predloga od 10.04.2009.godine do 10.04.2010.godine. Tako ovaj vještak se izjasnio a na osnovu zapisnika ovlašćenih lica ED B.Polje o kontroli mjernog mjesta br. 5/11 od 10.04.2010.godine, i na osnovu pravila za snadbijevanje električnom energijom, ('' Službeni list CG br. 54/09 '')  neovlašćene potrošnje električne energije na način prikazana tehnički je moguća. Te na osnovu navedenog zapisnika i na osnovu pravila za snadbijevanje električnom energijom ('' Službeni list CG br. 54/09 čl. 58. tač. 3. i čl. 59. tač. 3'') i na osnovu pravila za snadbijevanje električnom energijom (''Sl.list CG br. 13/05 čl. 26. tač. 2. '')  obračun neovlašćene potrošnje električne energije za period od 10.01.2010.godine do 10.04.2010.godine,  iznosi 504,80. eura. </span>
</p>
<p class="p9"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ. Ovo kod činjenice da je okrivljeni u konkretnom slučaju oduzeo tudju pokretnu stvar, tačnije, u periodu od 10.01.2010. do 10.04.2010. godine u mjestu P.P., opština Bijelo Polje,neovlašćeno vršio potrošnju električne energije, na način što je svoje domaćinstvo, mimo mjernog mjesta, priključio na niskonaponsku mrežu kablom presjeka PGP 2x4 mm2, koje je sproveo u prvi sprat kuće i na kraju istog instalirao tri utičnice tako da se nije registrovala ukupna potrošnja električne energije, te je tako oduzeo električnu energiju u vrijednosti od 504,80 €,, a sve u namjeri da sebi pribavi protivpravnu imovinsku korist, na štetu E. Bijelo Polje, i tako predmetno djelo izvršio s umišljajem, jer je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini tj.sve to momenta kada je prilikom kontrole zatečen u vršenju neovlašćene potrošnje električne energije. </span>
</p>
<p class="p6"></p>
<p class="p5">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da se radi o licu lošeg imovnog stanja, u obavezi izdržavanja starih i bolesnih roditelja, koji je relativno mladji, dok mu je kao otežavajuću okolnost cijenio raniju osudjivanost presudom ovog suda K.br.885/09 od 21.01.2010. godine po čl. 384 st. 1 KZ. Imajući u vidu predhodno utvrdjene okolnosti, ovaj sud je okrivljenog osudio na kaznu zatvora preciziranu izrekom presude. Sud je uvjerenja da će se, sa ovom vrstom i visinom kazne u konkretnom slučaju postići svrha kažnjavanja predvidjena čl. 32. u vezi čl. 4. st. 2. KZ, a samim tim i ostvariti ciljevi specijalne i generalne prevencije. </span>
</p>
<p class="p5"></p>
<p class="p5">
<span>Sud je cijenio i ostale izvedene dokaze - obračun E. B.Polje br. 1738/1 od 12.05.2010. godine, koji nije posebno obrazlagao, nalazeći da je isti bez uticaja na drugačije odlučivanje u ovoj krivičnoj stvari a imajući u vidu ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka iznos od 44,00 € koji je isplaćen vještaku elektro struke tokom vodjenja krivičnog postupka, shodno čl. 202 ZKP-a.</span>
</p>
<p class="p6"></p>
<p class="p5">
<span>Kako je okrivljeni oglašen krivim, to je sud istog obavezao da oštećenoj E. iz B.Polja, na ime neovlašćene potrošnje električne energije  uplati iznos od 504,80. eura, u roku od 15. dana po pravosnažnosti presude, shodno čl. 212. st. 2. ZKP-a, dok se oštećena za višak upućuje na parnicu. </span>
</p>
<p class="p6"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p9"></p>
<p class="p9"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 12.01.2011.godine</span>
</p>
<p class="p4"></p>
<p class="p5"></p>
<p class="p5"></p>
<p class="p5">
<span class="s1">Zapisničar,							     S u d i j a,</span>
</p>
<p class="p5">
<span class="s1">Zorica Šćekić s.r.          			                      Rahmo Banda s.r.</span>
</p>
<p class="p5"></p>
<p class="p5">
<span class="s1">         </span>
</p>
<p class="p5"></p>
<p class="p5"></p>
<p class="p2"></p>
<p class="p4"></p>


</body>